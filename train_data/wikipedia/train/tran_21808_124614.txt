 sanjay lila bhansaali hindi film udyog bollywood ke ek nirdeshak hai. vah bhartiya film or television santhaan ke chaatr rah chuke hai. 1942: a lav story film se unhone, apni maa ko shradhanjali dene ke liye, apane naam me "lila" likhnaa shuru kiya. inhone 2018 main pradarshit hui padmavat kaa bhi nirdesan kiya jis par bahut vivaad hua tha.
 bhansaali ne apana karier vidhu vinod chopra ke saath bataur sahaayak nirdeshak shuru kiya. vidhu ke saath bhansaali ne parinda or 1942: a lav story jaisi filme kii. san 2002 me aayi bhansaali nirdeshit film devdas us samay kii sabase mahangi film thi. is film ko ke nirmaan main 50 crores rupee lage the or isane kareeb 100 crores rupaye kaa vyavsaay kiya tha. us saal is film ne 5 rashtriya puraskaar or 10 filmphere puraskaar jite the. time patrika ne nai sadi ke ab tak ke saalon main bani sarvshereshth das filmon main devdas ko aathvin jagah di he.2005 me pradarshit unki film blike ke liye unhe ek baar phir se hindi cinema kaa rashtriya puraskaar mila.
