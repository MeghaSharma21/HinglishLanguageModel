 sajan re jhooth mat bolo bhartiya hindi dharawahik he, jiskaa prasaaran sab tivi par 14 disambar 2009 se somvaar se shuukravaar raat 9 baje hota tha. yah 6 janvari 2012 ko samaapt ho gaya. isamen mukhya kirdaar main sumit raghavan, mugdha chaphekar or tiku talsania hai. isamen apurv shah kaa kirdaar sumit raghavan nibhaa rahe hai, jise aarti jhaveri se pyaar ho jaataa he or apni naukari va pyaar ko apane paas rakhane ke liye apurv jhooth kaa jaal bunata chalaa jaataa he or apane dost raju ke saath milakar puraa nakli parivaar bhi taiyaar kar letaa he.
 23 janvari 2017 ko isaki duusari kadi kii shuruyaat hoti he, jiskaa naam sajan re phir jhooth mat bolo he. yah kahani is dharawahik se bilkul alag he. jisamen channel or iske nirmaan karne waalon ke alaava keval tiku talsania hi maujuud hai. isamen hossain kuwajarawala or parvati vajhe mukhya kirdaar nibhaa rahe hai. haalanki isaki kahani bhi jhooth par hi aadhaarit he, jisamen jai apane aap ko garib dikhaane or jaya se shaadi karne ke liye jhooth kaa jaal bana detaa he or apurv kii tarah hi usamen funs jaataa he.
 dhirubhai ek safal vyapaaree rahata he, jise jhooth or jhooth bolne waalon se sakht nafrat he. dhirubhai ke parivaar main uske alaava uski bahan kii beti aarti hi rahati he. dheeru chahta he ki aarti kii shaadi kisi aise parivaar main ho jo milakar saath rahata he, jisase aarti ko ek bharaa puraa parivaar mil sake or bachapan se jo use akele rahanaa padaa tha, wo kami bhi puraa ho sake.
 apurv naukari paane ke liye dhirubhai se sanyukt parivaar kaa jhooth bol detaa he. naukari milane ke baad bhi apurv apane parivaar kii tarif hi karte rahata he. use aarti se pyaar ho jaataa he, lekin is baat ko wo bataa nahin paata he. aarti kii shaadi kisi or se tay ho jaati he or uske baad us parivaar kaa sach dheeru ko pataa chalata he. jaise hi use pataa chalata he ki wo parivaar ek duusare se milakar nahin rahata he, vaise hi wo shaadi tod detaa he. dheeru kai baar apurv ke munh se uske parivaar ki tarif sunate rahata he, is kaaran wo sochataa he ki uski shaadi apurv se hi karnaa thik rahegaa.
 apurv se dheeru is bare main baat karata he or apurv jo pehle se hi aarti se pyaar karte rahata he, wo is shaadi se manaa nahin kar paata he. lekin dheeru shaadi tay karne ke liye apurv ke parivaar se milane uske ghar jane kii yojana banaata he. apurv apane dost raju ko is bare main phone kar madad maangata he to raju idhar udhar se ek nakli parivaar bana letaa he. jab dheeru or aarti vahaan apurv ke saath aate hai to unhen ek bharaa puraa parivaar miltaa he. iske baad apurv kii shaadi tay ho jaati he or apurv uske nakli parivaar waalon ko bol detaa he ki ek baar shaadi ho jaye to wo dheeru or aarti ke saath morisus main chale jayega.
 apurv or aarti kii shaadi ho jaati he or jab apurv jane kii sochataa he to dheeru use apni yojana ke bare main bataata he ki ve sabhi ab yaheen sanyukt parivaar main hi rahenge. iske baad har din kisi na kisi tarah kii musiibat aate hi rahati he or apurv bhi jhooth bol bol kar un samasyaon kaa samaadhaan nikaalte rahata he. 
