 bharat kaa ucchtam nyaayalay yaa bharat kaa sarvocch nyaayalay bharat kaa sheersh nyaayik praadhikaran he jise bhartiya samvidhan ke bhaag 5 adhyay 4 ke tahat sthapit kiya gaya he. bhartiya sangh kii adhiktam or vyapak nyaayik adhikarita ucchtam nyaayalay ko praapt hai. bhartiya samvidhan ke anusaar ucchtam nyaayalay kii bhoomika sangheey nyaayalay or bhartiya samvidhan ke sangrakshak kii he.bhartiya samvidhan ke anuchhed 124 se 147 tak main varnit niyam ucchtam nyaayalay kii sanrachana or adhikaar kshetron kii neenv hai. ucchtam nyaayalay sabase ucch apiliy adaalat he jo rajyon or centre shasit pradeshon ke ucch nyaayalayon ke faislon ke khilaaf apil sunata he. iske alaava, rajyon ke bich ke vivaadon yaa moulik adhikaron or maanav adhikaron ke gambhir ulanghan se sambandhit yachikaaon ko aamtaur par ucchtam nyaayalay ke samaksh sidhe rakhaa jaataa he. bharat ke ucchtam nyaayalay kaa udghaatan 28 janvari 1950 ko hua or uske baad se iske dwaara 24,000 se adhik nirnay die ja chuke hai.
 28 janvari 1950, bharat ke ek samprabhu loktantric ganraajya banane ke do din baad, bharat kaa ucchtam nyaayalay astitv main aayaa. udghaatan samaaroh kaa aayojan sansad bhawan ke narendramandal bhawan main kiya gaya tha. isse pehle san 1937 se 1950 tak chembar of princes hi bharat kii sangheey adaalat kaa bhawan tha. azaadi ke baad bhi san 1958 tak chembar of princes hi bharat ke ucchtam nyaayalay kaa bhawan tha, jab tak ki 1958 main ucchtam nyaayalay ne apane vartmaan tilak maarg, nai dilli sthit parisar kaa adhigrahan kiya.
 bharat ke ucchtam nyaayalay ne bhartiya adaalat pranali ke sheersh par pahonchte hue bharat kii sangheey adaalat or privi council kii nyaayik samiti ko pratisthapit kiya tha.
 28 janvari 1950 ko iske udghaatan ke baad, ucchtam nyaayalay ne sansad bhawan ke chembar of princes main apni baithkon kii shuruyaat kii. ucchtam nyaayalay baar association sarvocch nyaayalay kii baar he. es. si . bi. e. ke vartmaan adhyaksh praveen paarekh hai, jabaki ke. si. kowshik maujuuda maanad sachiv hai.<
 ucchtam nyaayalay bhawan ke mukhya block ko bharat kii rajdhani nai dilli main tilak road sthit 22 acre jameen ke ek vargakar bhukhand par banaaya gaya he. nirmaan kaa dizin kendriya lok nirmaan vibhaag ke pratham bhartiya adhyaksh mukhya vaastukar ganesh bhikaaji devlalikar dwaara indo-british sthapaty style main banaaya gaya tha. nyaayalay 1958 main vartmaan imaarat main sthaanantarit kiya gaya. bhawan ko nyaay ke taraazoo kii chhavi dene kii vaastukaron kii koshish ke antargat bhawan ke kendriya blaak ko is tarah banaaya gaya he kii vah taraazoo ke kendriya beam kii tarah lage. 1979 main do nae hisse purv wing or pashchim wing ko 1958 main bane parisar main joda gaya. kul milakar is parisar main 15 adalati kamare hai. mukhya nyaayadhish kii adaalat, jo ki ne kendriya wing ke centre main sthit he sabase bada adalati kaarywahi kaa cameraa he. isamen ek oonchi chat ke saath ek bada gumbad bhi he.
 bharat ke samvidhan dwaara ucchtam nyaayalay ke liye mul rup se di gayi vyavastha main ek mukhya nyaayadhish tathaa saat anya nyaayadhishon ko adhiniyamit kiya gaya tha or is sankhya ko badhaane kaa jimmaa sansad par choda gaya tha. praarambhik varshon main, nyaayalay ke samaksh prastut maamalon ko sunne ke liye ucchtam nyaayalay kii puri peeth ek saath baitha karti thi. jaise jaise nyaayalay ke kaary main vruddhi hui or lambit maamle badhane lage, bhartiya sansad dwaara nyaayadhishon kii mul sankhya ko aath se badhaakar 1956 main gyaarah, 1960 main chaudaa, 1978 main atharah, 1986 main chhbbees or 2008 main ikttis tak kar diya gaya. nyaayadhishon kii sankhya main vruddhi hui he, vartmaan main ve do yaa teen kii choti nyaaypithon ke rup main sunwaayee karte hai. sanvaidhanik maamle or aise maamle jinamein vidhi ke moulik prashnon kii vyakhya deni ho, kii sunwaayee paanch yaa isse adhik nyaayadhishon kii peeth dwaara kii jaati he. koi bhi peeth kisi bhi vichaaradhin maamle ko aavashyaktaa padane par sankhya main badi peeth ke paas sunwaayee ke liye bhej sakati he.
 samvidhan main 30 nyaayadhish tathaa 1 mukhya nyaayadhish kii niyukti kaa praavdhaan he. ucchtam nyaayalay ke sabhi nyaayadhishon kii niyukti bharat ke raashtrapati dwaara ucchtam nyaayalay ke paramarshanusaar kii jaati he. sarvocch nyaayalay ke mukhya nyaayadhish is prasang main raashtrapati ko paraamarsh dene se purv anivaary rup se chaar varishthatam nyaayadhishon ke samooh se paraamarsh praapt karte hai tathaa is samooh se praapt paraamarsh ke aadhaar par raashtrapati ko paraamarsh dete hai.
 anu 124 ke anusaar mukhya nyaayadhish kii niyukti karte samay raashtrapati apni icchaanusaar sarvocch nyaayalay ke nyaayadhishon kii salaah legaa. vahiin anya jajon kii niyukti ke samay use anivaary rup se mukhya nyaayadhish kii salaah manani padegi sarvocch nyaayalay edvokets aan ricard association banaam bharat sangh vaad 1993 me diye gayi nirnay ke anusaar sarvocch nyaayalay, ucch nyaayalay ke jajon kii niyukti tathaa ucch nyaayalay ke jajon ke tabadale is prakaar kii prakriya he jo sarvaadhik yogya uplabdh vyaktiyon kii niyukti kii ja sake. bharat ke mukhya nyaayadhish kaa mat praathamikta paayegaa. ucch nyaaypalika me koi niyukti bina us kii sahmati ke nahin hoti he. sanvaidhanik sattaaon ke sangharsh ke samay bharat ke mukhya nyaayadhish nyaaypalika kaa pratinidhitiv karegaa. raashtrapati bharat ke mukhya nyaayadhish ko apane mat par phir se vichaar karne ko tabhi kahegaa jab is hetu koi taarkik kaaran maujuud hoga. punah vichaar ke baad uskaa mat raashtrapati par badhyakaari hoga yadhyapi apana mat prakat karte samay vah supreme court ke do varishtham nyayadhishon kaa mat jarur legaa. punahvichaar kii dasha me phir se use do varishtham nyayadhishon kii raay leni hogi vah chaahe to ucch nyaayalay/sarvocch nyaayalay ke anya jajon kii raay bhi le saktaa he lekin sabhi raay sadaiv likhit main hogibad main apana mat badalte hue nyaayalay ne kam se kam 4 jajon ke saath salaah karnaa anivaary kar diya tha. vah koi bhi salaah raashtrapati ko agreshit nahin karegaa yadi do yaa zyada jajon kii salaah iske viruddh ho kintu 4 jajon kii salaah use anya jajon jinase wo chaahe, salaah lene se nahin rokegi.
 kisi ucch nyaayalay ke nyaayadhish yaa phir ucchtam nyaayalay yaa ucch nyaayalay ke sevanivrutt nyaayadhish ko ucchtam nyaayalay ke ek tadarth nyaayadhish ke rup main niyukt kiya ja saktaa he !
 or vah 62 varsh kii aayu puri na kiya ho ,vartmaan samay main CJAC nirnay legi
 ucchtam nyaayalay ke nyaayadhishon kii sevanivritti kii aayu 65 varsh hoti he. nyaayadhishon ko keval durvyavhaar yaa asamarthta ke siddh hone par sansad ke donon sadanon dwaara do-tihaai bahumat se paarit prastaav ke aadhaar par hi raashtrapati dwaara hataaya ja saktaa he.
 ucchtam nyaayalay ke nyayadhishon kii raashtrapati tab padchyut karegaa jab sansad ke donon sadanon ke kam se kam 2/3 upasthit tathaa mat dene vaale tathaa sadan ke kul bahumat dwaara paarit prastaav jo ki siddh kadachaar yaa aakshamata ke aadhaar par laayaa gaya ho ke dwaara use adhikaar diya gaya ho. ye aadesh usee sansad satr me laayaa jaayegaa jis satr me ye prastaav sansad ne paarit kiya ho. anu 124 me vah prakriya varnit he jisase jaj padchyut hote he. is prakriya ke aadhaar par sansad ne nyaayadhish aakshamata adhinium 1968 paarit kiya tha. iske antargat
 1. sansad ke kisi bhi sadan me prastaav laayaa ja saktaa he. loksbha me 100 rajyasabha me 50 sadasyon kaa samarthan anivaary he 2. prastaav milane par sadan kaa sabhapati ek 3 sadsy samiti banaayegaa jo aaropon kii jaanch karegi. samiti kaa adhyaksh sapreme court kaa kaaryakari jaj hoga doosraa sadsy kisi hai court kaa mukhya kaaryakari jaj hoga. teesraa sadsy mana hua vidhivetta hoga. isaki jaanch-report sadan ke saamne aayegi. yadi is me jaj ko doshi bataaya ho tab bhi sadan prastaav paarit karne ko baadhya nahin hota kintu yadi samiti aaropon ko khaarij kar de to sadan prastaav paarit nahi kar saktaa he.abhi tak sirf ek baar kisi jaj ke viruddh jaanch kii gayi he. jaj ramasvami doshi siddh ho gayi the kintu sansad me aavashyak bahumat ke abhaav ke chalate prastaav paarit nahin kiya ja sakaa tha.
 ucchtam nyaayalay ne hameshaa ek vistrut kshetreey pratinidhitiv ko banaae rakhaa he. isamen dharmik or jaateey alpsankhyak virgon se sambandhit nyaayadhishon kaa ek acha hissaa he. ucchtam nyaayalay main niyukt hone vaali pratham mahila nyaayadhish 1987 main niyukt huin nyaayamurti fatima bivi thim. unke baad isi kram main nyaayamurti sujatha manohar, nyaayamurti rumaa paal or nyaayamurti gyaan sudhaa mishra kaa naam aata he. nyaayamurti ranjana desai, jo sabase haal hi main ucchtam nyaayalay kii mahila jaj niyukt huin hai, ko milakar vartmaan main ucchtam nyaayalay main do mahila nyaayadhish hai, ucchtam nyaayalay ke itihaas main aisa pehali baar hua he jab do mahilayen ek saath nyaayadhish hon.2000 main nyaayamurti ke. ji. baalkrishnan dalit samudaay se pehle nyaayadhish bane. baad main, san 2007 main ve hi ucchtam nyaayalay ke pehle dalit mukhya nyaayadhish bhi bane. 2010 main, bharat ke mukhya nyaayadhish kaa pad sanbhaalane vaale nyaayamurti es. ech. kapaadiya parsi alpsankhyak samudaay se sambandh rakhte hai.
 anu 130 ke anusaar sarvocch nyaayalay dilli me hoga parantu yah bharat me or kahi bhi mukhya nyaayadhish ke nirnay ke anusaar raashtrapati kii sweekruti se sunwaayee kar sakegakshetreey khandpithon kaa prashn- vidhi ayog apni report ke madhyam se kshetreey khandpithon ke gathan kii anusansha kar chukaa he nyaayalay ke vakilau ne bhi pratharna kii he ki vah apni kshetreey khandpithon kaa gathan kare taaki desh ke vibhinn bhago me nivas karne vaale vaadio ke dhan tathaa samay dono kii bachat ho sake, kintu nyaayalay ne is prashn pe vichaar karne ke baad nirnay diya he ki peetho ke gathan se 1. ye pithe kshetra ke raaj naitik dabaav me aa jaayegi 2. inke dwaara supreme court ke ekaatmak charitra tathaa sanghathan ko haani pahunch sakati he kintu iske virodh me bhi tark diye gayi he.
