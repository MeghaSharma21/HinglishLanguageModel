 microere ko anuvaanshik chip, micro chip, DNA chip, bioaire, jinere aadi bhi kaha jaataa he. yah takanic sabase pehle 1983 main Tse Wen Chang ne antibari ke liye prayog main laai thi. is takanic main hajaaro anuvaanshikao ko ek dhos substrate jo kii yaa to gilaas kaa yaa phir silicon kii patali jhalli kaa bana hota he, par joda jaataa he. is takanic kii sahaayta se anuvaanshikao kii profiling or unka vishleshan karne main madad karte hai. microere ek choti si chip he jisamen 200-300 spot bane hote he jinka aakaar 200mm hota he. yah spot anuvaanshik sample lod karne ke liye hote hai. microere chip main anuvaanshik ke sample ko rakh kr unhen hybrid karaayaa jaataa he. uske baad unhen kuch der rakhkar uname florochrome daai kaa prayog kiya jaataa he jo kii jin ke 2 vibhinn sample ko alag karne main madad karti he. is poor prayojan ke baad un anuvaanshik sample kaa vishleshan kiya jaataa he microere kii madad se. microere jin kii jaanch karne main sahaayak he. or isaki madad se cDNA kaa sangrah karne main bhi sahaayak hote he.
 
