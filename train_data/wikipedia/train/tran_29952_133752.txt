 commando 2 bhartiya hindi film he, jiskaa nirdesan deven bhojani ne or nirmaan vipul amritlal shah ne kiya he. is film main mukhya kirdaar main vidyut jamwaal or adaa sharma hai. yah 2013 main bani commando film kaa doosraa bhaag he, jo 3 march 2017 ko cinemagharon main pradarshit hui.
 commando karanvir singh dogra ko ek bade gang or uske kai bainkon se kaale dhan ko waapas laane kaa mishan diya jaataa he. karan raat ko vicky chadda ke ghar jaataa he, jahaan use uski patni maaria milti he, jo bataati he ki uski jindagi pehle aisi nahin thi. iske baad film puraane ghatana pa chale jaataa he, jab uske pati ko jabaran kaam karne ko kaha jaataa tha, jab usne gaiyr-kanoonee kaam karne se inkaar kar diya to agle din ban kaa dhamaakaa hua or usamen vicky to batch gaya, lekin uski beti tara kii maut ho gai. uske baad maaria apane pati ko maar kar kahati he ki yahi asal main vicky chadda he. karan or uske saathi vicky chadda kii talash karte hue unhen pataa chalata he ki maaria khate se paise bhej rahi he. karan sabhi gundon ko maar detaa he, par paise ko bhejne se roak paane main asafal ho jaataa he. baad main pataa chalata he ki usne khate main badlaav kar diya tha or ab sara paisa garib logon ke madad ke liye istemaal hoga. wo bataata he ki ye sab yojana usne pehle hi din bana lee thi, jab vicky chadda ne police se kaha tha ki police use kabhi giraftaar nahin kar sakati he. vicky ko bhaavana reddy goli maar detii he. jab karan or bhaavana saath rahete hai, tabhi unhen kol aata he, or karan kahata he ki wo agle rahasy ko ujagar karne liye intjaar kar rahaa he. 
 vipul shah ne is film ke nirdesan hetu deven bhojani ko chunaa. iskaa nirmaan 17 farvari 2016 se mumbai main shuru kiya gaya. film ke nirmaan ke dauraan vidyut ghayal ho gaye the, jiske baad unhen aspataal bhi le jaaya gaya tha.
 film ke sangeetkaar manan shah or gaurav roshin hai. film ke geetkaar aatish kapadia or kumaar hai. parshv sangeet prasad saashte ne diya he. tii-series ne sangeet adhikaar khride hai.
