 homi jahangir bhabha bharat ke ek pramukh vaigyanik or swapndrushtaa the jinhone bharat ke parmaanu urja kaarykram kii kalpana kii thi. unhone mutthi bhar vaigyanikon kii sahaayta se march 1944 main nabhikeey urja par anusandhan armbh kiya. unhone nabhikeey vigyaan main tab kaary armbh kiya jab avichhin shrunkhlaa abhikriya kaa gyaan nahin ke baraabar tha or nabhikeey urja se vidyut utpaadan kii kalpana ko koi maanane ko taiyaar nahin tha. unhen 'architect of indian atomic energy program' bhi kaha jaataa he. bhabha kaa janm mumbai ke ek sabhrant parsi parivaar main hua tha. unki kirti saare sansar main faili. bharat waapas aane par unhone apane anusandhan ko aage badhaayaa. bharat ko parmaanu shakti banane ke mishan main pratham pag ke taur par unhone 1945 main moolbhoot vigyaan main utkrushtataa ke centre tata institute of fundamental research kii sthapana kii. da. bhabha ek kushal vaigyanik or patibaddh ejeeniyar hone ke saath-saath ek samarpit vaastushilpi, satark niojak, evam nipun kaaryakari the. ve lalit kala va sangeet ke utkrisht premi tathaa lokopkaaree the. 1947 main bharat sarkaar dwaara gathit parmaanu urja ayog ke pratham adhyaksh niyukt hue. 1953 main geneva main anushthit vishwa parmanuvik vaigyanikon ke mahasammelan main unhone sabhapatitv kiya. bhartiya parmaanu urja kaarykram ke janak kaa 24 janvari san 1966 ko ek vimaan durghatana main nidhan ho gaya tha.
 unhone mumbai se cathedral or jon kenon skool se padhai kii. phir elfiston college mumbai or royaal institute of science se biessi paas kiya. mumbai se padhai puri karne ke baad bhabha varsh 1927 main england ke kshas college, cambridge ejineering kii padhai karne gaye. cambridge vishvavidhyalay main rahakar san 1930 main snaatak oopaadhi arjeet kii. san 1934 main cambridge vishvavidhyalay se unhone doctorat kii oopaadhi praapt kii. germany main unhone cosmik kirnon par adhyayan or prayog kiye. haalanki ejineering padhane kaa nirnay unka nahin tha. yah parivaar kii khwaahish thi ki ve ek honhaar ejeeniyar bane. homi ne sabaki baton kaa dhyaan rakhte hue, ejineering kii padhai jarur kii, lekin apane priy vishay physics se bhi khud ko jode rakhaa. newclear physics ke prati unka lagaav jununee str tak tha. unhone cambridge se hi pita ko patr likh kar apane iraade bataa die the ki physics hi unka antim lakshya he.
 desh aaazaad hua to homi jahangir bhabha ne duniya bhar main kaam kar rahe bhartiya vaigyanikon se apil kii ki ve bharat laut aaen. unki apil kaa asar hua or kuch vaigyanik bharat laute bhi. inhen main ek the manchester kii imperial chemical company main kaam karne vaale homi nausherwanji sethna. america kii michigan uniwarsity se post grajuation karne vaale sethna main bhabha ko kaaphi sambhaavnaaen dikhaai deen. ye donon vaigyanik bharat ko parmaanu shakti sampann banane ke apane kaarykram main jute gaye. yah kaarykram mul rup se dow bhabha kii hi dein tha, lekin yah sethna hi the, jinaki vajah se dow bhabha ke nidhan ke baavjood na to yah kaarykram rukaa or na hi isamen koi baadha ai.
 unki isi lagan kaa nateeja tha ki 1974 main sethna ne tatkaaleen pradhanmantri indira gandhi ko bataaya ki unhone shantipurna parmaanu visphot kii taiyaariyaan puri kar lee he. yah bhi poocha ki kya ve is system ko shuru kar sakate hai? iske saath hi unhone yah bhi bataa diya ki ek baar system shuru hone ke baad ise rokna sambhav nahin hoga, aise main agar ve manaa kar dengi to use nahin suna ja sakegaa kyonki tab visphot hokar hi rahegaa. indira gandhi kii hari jhandi milte hi taiyaariyaan shuru ho gai. agle hi din, 18 may ko sethna ne code verde main indira gandhi ko sandesh bheja- buddha muskaraae. bharat kaa yah parmaanu visphot itnaa gopneey tha.dow homi bhabha ne dow sethna ko bharat lautne ke baad bahut soch-samaj kar kerala ke alwaaye sthit indian rer arths limited kaa pramukh banaaya tha, jahaan unhane monozite ret se durlabh nabhikeey padaartho ke ansh nikaale. us dauraan ve canada-bharat riector ke project manager bhi rahe. iske baad dow sethna ne 1959 main trambe sthit parmaanu urja pratishthan main pramukh vaigyanik adhikari pad kaa kaarybhaar sambhala. yah pratishthan aage chal kar bhabha parmaanu anusandhan centre bana. vahaan unhane nabhikeey grad kaa uranium taiyaar karne ke liye thorium sanyantr kaa nirmaan karaayaa. unke athak prayaas or kushal netritv se 1959 main bhabha parmaanu anusandhan centre main plutonium pruthak karne ke pratham sanyantr kaa nirmaan sambhav ho sakaa. iske dizin or nirmaan kaa puraa kaam bhartiya vaigyanikon or ejiniyaron ne hi kiya. ullekhneey he ki aage chal kar isi sanyantr main pruthak kiye gaye plutonium se vah parmaanu yukti taiyaar kii gai jiske visphot se 18 may 1974 ko pokharan main ‘budgh muskaraae’. dow sethna ke maargdarshan main hi 1967 main jaadooguda se uranium hasil karne kaa sanyantr laga. dow sethna ne tarapur ke parmaanu riactaron ke liye uranium eendhan ke vikalp ke rup main mishra-oxide eendhan kaa bhi vikaas kiya. pokharan main parmaanu visphot ke baad america ne uranium kii aapurti par roak laga di thi, haalanki ye riactor america nirmit hi the. vah to bhala ho france kaa ki usne aade samay par uranium dekar hamaari madad kar di anyathaa dow sethna to mishra-oxide se tarapur ke parmaanu riactor ko chalaane kii taiyaari kar chuke the. dow sethna swaavlamban main vishwaas rakhte the or kisi bhi kaam ko puraa karne ke liye kisi ke ahsaan kii jarurat mahasoos nahin karte the. vaigyanik kaam main unhen rajnatik dakhal katai pasand nahin thi.
 ve parmaanu urja ke shantipurna istemaal ke prabal himachati the. ve parmaanu urja ke shantipurna upyog par 1958 main sanyukt raashtra dwaara geneva main yojit antarrashtriya sammelan ke up-sachiv rahe. ve sanyukt raashtra kii vaigyanik salaahkaar samiti ke sadsy the or 1966 se 1981 tak antarrashtriya parmaanu urja agency kii vaigyanik salaahkaar samiti ke bhi sadsy rahe. dow sethna anek sansthaanon ke adhyaksh or nideshak bhi rahe. ve 1966 main bhabha parmaanu anusandhan centre ke nideshak niyukt hue or 1972 se 1983 tak parmaanu urja ayog ke adhyaksh rahe. is pad par homi bhabha ke baad ve hi sabase adhik samay tak rahe. is dauraan unhane bhartiya parmaanu urja kaarykram ko nai gati pradaan kii. unhen padmashri, padmabhushan or padmavibhushan jaise tamaam bade alankaranon se nawaja gaya. aaj agar bharat ko ek parmaanu shakti ke rup main duniya bhar main manyata mili he, to isamen dow bhabha ke baad sabase zyada yogadan dow sethna kaa hi he. doctor bhabha ke netritv main bharat main atomic energy kamishan kii sthapana kii gai. unke atomic energy ke vikaas ke liye samarpit prayaason kaa hi parinaam tha ki bharat ne varsh 1956 main trambe main asia kaa pehle atomic riector kii sthapana kii gai. keval yahi nahin, doctor bhabha varsh 1956 main geneva main yojit yuan coffrence on atomic energy ke chairman bhi chune gaye the.
  vishwa main agrani bhoomika nibhaane kii aakanksha rakhane vaala koi bhi desh shuddh athwa dirghakaalin anusandhan kii upeksha nahin kar saktaa. --- homi bhabha. meraa vivaah rachanaatmakataa se ho chukaa he. --- homi bhabha.
