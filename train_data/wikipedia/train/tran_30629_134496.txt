 maadak padaarthon ke seven se utpann sthiti ko davy maadakta kehete hai.
 vyasan shabd angreji ke ‘edict‘ shabd kaa roopaantaran he jisase shaareerik nirbharta kii sthiti prakat heti he. vyasan kaa abhipraay sharir sanchaalan ke liye maadak padaarth kaa niyamit prayog karnaa he anyathaa sharir ke sanchaalan main baadha utpann hoti he. vyasan na keval ek vichlit vyavhaar he apitu ek gambheer saamaajik samasya bhi he. tanaavon, vishadon, chintaaon evam kunthaon se chhutkaaraa paane ke liye vyakti kai baar asaamaajik maarg apanaakar nashon kii or badhane lagata he, jo ki use maatr kuch samay ke liye use aaraam dete hai. kisi prakaar kaa vyasan na keval vyakti kii kaaryakshmata ko kam karata he apitu yah samaaj or raashtra donon ke liye hanikaarak he. nashile padaartho kii prapti hetu vyakti, ghar, mitra or pados takamen chori evam apradhi kriyaaon ko anjaam dene lagata he. swasthya kii drushti se dekha jaae to vyasan vibhinn bimariyon ko aamantran detaa he. rashtriya evam anterrashtriya str par yah taskari, aatankwaad evam deshadrohi gatividhiyon ko badhaava detaa he. saamaajik drushti se jua, veshyavriti, aatankwaad, dakaiti, marpet, dange anushaasanheenata jaisi saamaajik samasyaayen vyasan se hi sambandhit hai. vyasnee vyakti dirghakaalin nashon kii sthiti main unmatta rahata he tathaa nashile padaarth par vyakti maansik evam shaareerik taur par purnataya ashrith ho jaataa he, jiske hanikaarak prabhaav keval vyakti hi nahin apitu uske parivaar or samaaj par bhi padate hai.
 mukhya rup se 6 prakaar kii maadak dravya upyog kiye jate hai-
 sharaab kaa seven yadi kam yaa simit maatra main kiya jaae to ise kai deshon main saamaajik rup se thik mana jaataa he saamanyatya iskaa seven sukh, ek samaajik kriya, prerana yaa uttejnaa ke rup main kiya jaataa he. sharaab ke seven ke peeche kai saamaajik, saanskrithik kaarak bhi uttaradaayi hote hai jaise ucch virgon main saamaajik rup se iske seven ko manyata di jaati he. berogari, bachapan main mata pita kii mrityu, pati-patni kaa kaamkaaji hona, mitron kaa dabaav, fishan, vigyaapan aadi aise kaarak hai jisase vyakti main sharaab yaa madirapan kii aadat viksit hoti he. vyasan vartmaan samaaj kii ek gambhir samasya he isaki gambheertha ko do aadhaaron par dekha ja saktaa he : 
 iske seven kaa ek bada kaaran chintaaon or tanaavon se kshanik mukti praapt karnaa he. dhire-dhire yah use vyasnee bana detii he. yah ek shaantikar padaarth he yadhyapi yah nason ko shant karte hue tanaav ko kam karti he. parantu saath hi iske adhik seven se nirnay kshamta mand hone lagati he.
 vyasan ke is prakaar main shantidaayak yaa pidaashamak maadak padaarth aate hai. shaamak yaa avsaadak padaarth kendriya naadeemandal ko ashakt karte hue neend utpann karte hai. atah iskaa prabhaav shaantikaarak hota he. is shrenee main trekvillizer or barbiturat aate hai. saamanyatya in dravyon kaa prayog shalya chikitsa ke purv or baad main rogiyon ke aaraam or shithilikaran ke liye kiya jaataa he. isi prakaar se chikitsiya drushti se ucch raktchaap, anidra or miragi ke rogi ko upachaar dene ke liye bhi shamak dravyon kaa upyog kiya jaataa he. kam maatra main lene par vyakti ko shithilataa kaa anubhav karaate hue ye dravya saans kii gati va dil kii dhadkan ko dhimaa kar vyakti ko aaraam pahunchaate hai, lekin adhik maatra main in padaarthon kaa prayog vyakti ko chidchida, aalsee or nishkreey bana detaa he. shaamak dravyon kaa nirdhaarit maatra se adhik khuraaq ke rup main prayog vyasnee ke sochane, kaam karne, dhyaan dene kii shakti ko kam karte hue bhayaavah sthiti ko utpann karata he.
 uttejk dravya adhikanshtah mukh se liye jate hai lekin kuch padaarth jaise methaderine injekshan dwaara bhi liye jate hai. in padaartho kaa vyasan karne vaale vyaktiyon main shaareerik nirbharta kii tulana main maansik nirbharta adhik hoti he atah achaanak band kar die jane par ye maansik avsaad utpann karte he or vyakti kii sthiti bhayaavah ho jaati he. uttejk maadak padaarthon kaa seven nidra or udaasi ko dur karte hue vyakti kaa chust, sakriy or furtila banaata he. doctor dwaara amphetamine kii madhyam dose thakaan ko niyantrit karti he inamen caffeine or cocaine bhi sammilit he parantu amphetamine kaa dirghakaalik baari upyog bauddhik, bhaavnaatmak, saamaajik or aarthik vikaron ko utpann karata he. aparaadh jagat main amphetin ‘appers' yaa 'pepapills drug' ke naam se mashaahur he. in uttejk padaarthon ko achaanak band kar dene se maansik bimariyaan va aatmahatya janya avsaad utpann hote hai.
 opium ke vibhinn rup main uplabdh charas, ganja, bhaang, heroin aadi vyasan kii narcotic shrenee main sammilit hai or praayah paudhon se praapt hote hai. vyakti in padaarthon kaa vyasnee chintaa, udaasi, or vivaad ko dur karne ke prayaas ke kaaran ho jaataa hai. tandrakar padaarth shaamak padaarthon ke samaan hi naadeemandal par avsaadak prabhaav utpann kar vyasnee vyakti main anand, samarthy, himmat, jaisi bhaawanaaon ko utpann karte hai. heroin marphine, pethedin or cocaine yaa to kash ke rup main liye jate he yaa phir taral padaarth ke rup main injection dwaara opium, ganja, charas aadi ko vyakti yaa to naak se khinchataa he yaa chilam kaa sahaara letaa he lekin in sabhi padaarthon kaa atyadhik prayog vyakti kii bhukh kam karata he. narcotic padaarthon kaa seven band kar dene se antim dose lene ke 8 se 12 ghante baad compann, pasinaa aana, dast michalaahat pet va taangon main anthan, maansik vednaa jaise lakshan prakat hone lagate hai. in sab avasthaaon se guzarane par vyakti mahasoos karata he ki jaise vah jite ji narak bhogakar aayaa he.
 ganje kii adhik maatra lati vyakti ko anand kii apeksha aatank mahasoos karaata he tathaa iskaa seven band kar dene par vyakti achaanak hinsak ho uthta he yaa paaglon ke samaan sadako par daudane lagata he. is shrenee ke sabhi utpaada koshika kii sari kaarywahi ko ast-vyast kar dete hai. mastishk kii koshikaon ke saath aisa hone par asaadhaaran samvednaayen ubharne lagati hai.
 in padaarthon main sarvaadhik vyasan el.es.di. kaa kiya jaataa he. yah ek kritrim rasinic padaarth he. yah nashila padaarth itnaa shaktishaalee he ki isaki ek tole se hi teen lakh dose banaaye jate hai. namak ke dane se bhi kam isaki maatra manushya main kai manorogay pratikriyaayein utpann karata he. is padaarth ke seven ke 8-10 ghante tak neend aana lagbhag asambhav he. el.es.di. lene ke pashchaat ganje ke samaan hi flashbek kii ghatana prarambh ho jaati he, vyakti hinsak hokar aparaadh bhi kar baithta he tathaa yah purna bhram kii sthiti utpann karte hai. chikitsakon ke dwaara in padaarthon ke seven kii salaah kabhi nahin di jaati, aise padaarthon kaa seven band kar dene par atibhay, avsaad, sthaayee maansik asanyam paidaa ho jaataa he.
 tamrakuti padaarthon main cigarette, bidi, cigar, churut, naas tambaaku sammilit hai. tambaaku kii kheti kii jaati he jiske pattey chaude or kadave hote hai. tamrakuti padaarthon kaa koi chikitkeey upyog nahin hota parantu shaareerik nirbharta kaa jokhim rahata hai. yah vyasnee main shithilan paidaa kar kendriya naadeemandal ko uttejit karti he tathaa ubaaupan ko dur karti he. tambaaku kaa adhik seven dil kii beemaari, phanfade ke cancer, shwaas nalee jaise rog utpann karata he. iskaa seven teen prakaar se kiya jaataa he :-
 parantu log ise nasha nahin maanate kyonki is padaarth ko chhodane ke koi apnayan lakshan nahin hone va aparaadh kaa kaaran nahin banane ke kaaran kanoon bhi ise nasho kii shrenee main nahin rakhata. vibhinn shaharon main dravya vyasan kii dar 17 se 25 pratishat ke bich milti he. jinamein tambaaku evam sharaab ke lagbhag 65 pratishaat se adhik vyasnee mil jate hai.
 nasha vishvabhar kii ek gambheer samasya he atah is samasya ke liye sanyukt akraman kii aavashyaktaa he jisamen vyasniyon kaa upachaar, saamaajik upaay, shiksha aadi sammilit he. aadhunik samaaj main jansankhya kii sanrachana main hone vaale parivartan evam saamaajik vikaas se samaaj ke vibhinn kshetron main pratiyogi prakriyaaain kaaphi teevr ho gai hai jiskaa spasht prabhaav vibhinn saamaajik sansthaaon par dikhaai detaa he. logon kaa algaav, tanaav or avsaad se maansik santulan gadabadane laga he, yahi kaaran he ki maadak padaartho ke seven kaa pratishat gaanv, nagar, vidhyalay evam mahavidhyalay or mahilaon main badhata ja rahaa he. atah saamaajik vidyaton ko rokane ke liye vyasan kii is aniyantrit sthiti par niyantran aavashyak he. 
 samajashastreey drushti se vyasan kii rokthaam ke liye kiye jane vaale upayon ko mote taur par chaar shreniyon main vibhaajan kiya ja saktaa he - shaikshanik upaay pravartak upaay  suvidhajanak upaay or dandatmak upaay.
 in upayon main se adhikanshtah shaukshanik upayon main nashe ke sharir or man par padane vaale prabhaav ke sambandh main gyaan pradaan kar jaagrukta laane kaa prayaas kiya jaataa he taaki nashile padaarth ke seven ke prati bhay utpann ho jaae. jabaki dandatmak upaay main nasha karne waalon kaa algaav yaa visambandhan kiya jaataa he. vyasan kii rokthaam ke liye kiye jane vaale pramukh upayon main nimna baton ko dhyaan rakhaa janaa chaiye. 
 shaukshanik upayon ko apanaate samay yah vyakti ko jo tathy, sanket yaa nishaan diye jate he ve bhartiya samskruti ke sandarbh main hone chahie. bharat main sakshartaa kii dar kam hone ke kaaran likhit jaankaree kii apeksha nukkad naatak, poster, chalchitron evam tivi aadi ke madhyam se isse hone vaale bure prabhaav ko pradarshit kiya janaa chahie, saath hi nasha karne vaale vyaktiyon kii saamaajik-aarthik sthiti, ling, dharmik vishwaas, upsanskruti evam paariwarik samasyaon ko dhyaan main rakhte hue in upayon ko apanaaya janaa chaiye. shiksha dene ke lakshith samoohon main college, vishvavidhyalayon ke yuva chaatro, chatravaason main rahane vaale chaatro, kachi bastiyon main rahane vaale logon, audyogic shramikon, trek chaalkon evam rickshaw chaalkon ko adhik sammilit kiya janaa chahie.
 maadak padaarthon ke seven kii roktham kaa ek mahatvapurn upaay vaidhanikpreyas he. britishkaal main 1893 sarvapratham royal ayog kaa gathan kar maadak padaartho ke seven kii samasya kii rokthaam kaa kadam uthaaya gaya. sarkaar dwaara 1985 main maadak padaartho kii taskari kii roktham ke liye ‘da narcotic, drugs va psycotropic sabsatsij act’ banaakar 14 navambar 1985 se lagu kiya gaya. jiske ulanghan par kathor karawas evam jurmaana donon ko nirdhaarit kiya gaya he. is kanoon kii safalataa ke liye niyamon kaa kathorta se paalan karne ke saath maadak padaarthon kaa vyapaar karne vaale vyaktiyon taskaron evam shadyankariyon ko pakadaneymen janata kaa sahyog bhi liya ja saktaa he. is antarrashtriya samasya ko badhane se rokane ke liye sthaneey nikaayon ko majboot bananaa hoga evam iske kray vikray ko purna rup se rokna anivaary karnaa hoga. 
 vyasan ko rokane main chikitsakon kii aham bhoomika hoti he. bazaar main milane vaali neend kii dawaaiyon, avsaad virdohi dawaaiyon, dardanaak dawaaiyon or khaansee kii dawaaiyon main paye jane vaale padaarth kuch samay tak niyamit seven se vyakti ko lati bana dete he. atah dravyon ke aushadh nirdesh dene sambandhi abhivritiyaan sakaaratmak honi chaiye, arthath chikitsak ko yah spasht rup bataanaa chaiye ki rogi dravyon ke atirikt prabhaavon kii avhelnaa nahin kare evam bina chikitsakeey paramarsha ke dawa lene main satarkta barte.
 shiksha or chikitsa ke samaan vyasan kii rokthaam main vibhinn saamaajik samoohon ke sahyog kii avhelnaa nahin kii ja sakati. saamaajik upayon main parivaar naatedaar, mitra or svaichhik sanghathan sammilit hai. is adhyay main aapane janaa ki parivaar or mitra samooh vyakti ke jivan ko is disha main prabhavit karne vaale praathmik tatv hai. mata-pita kii upeksha, adhik virodh va vaivaahik asamanjasy vyakti ko vyasan kii ore le janevaale pramukh kaaran hai. atah mata-pita ko chaiye ki ve paariwarik paryaavar na ko adhik saamanjasypurna banaae rakhane kaa prayaas karen jisase kam se kam bachche ghar ke baahar rahakar maadak padaarthon ke seven ke liye prerit nahin honge. mata-pita ko bachche ke asaamaajik vyavhaar tathaa vipathagami vyavhaar jaise adhyayan va abhiruchiyon aadi kriyaaon main kam ruchi, gaiyr jimmedaar vyavhaar, chidchidapan, aavegi vyavhaar, vyagrata, ghabrahat kii mukhaakriti aadi ko dekhakar kaarnon kaa pataa lagaana chaiye. yadi mata-pita saamaajik or naitik pratimaanon kii paalna karen to baccha bhi avashya karegaa. atah saamaajik suraksha, parivaar ke nirnyon main shamilakar saamaajik paryaavaran ko snehpurn banaakar bhi vyasan kii sthiti ko roka ja saktaa he.
 maadak vyasnee kaa pataa lagaana hi apane aap main ek kathin kaary nahin he apitu, vyasaneeyon kaa upachaar karnaa bhi atyadhik kathin he. vyaktigat rup se yah kaary or bhi zyada mushkil he arthath aise logon ke upachaar main maadak dravyon ke seven par purna niyantran kii aavashyaktaa hoti he, jo ghar kii apeksha chikitsaalay main adhik sambhav he.
 vyasan ek maansik rog he jiskaa upachaar manochikitsakon evam aushadhiyon se sambhav he. in vyaktiyon kaa upachaar vibhinn chikitsa kendron, medical collejon evam nasha mukti kendron par nickshulk bhi kiya jaataa he. vyasan ke upachaar ke dauraan inhen lambe samay tak paraamarsh kii aavashyaktaa hoti he.
