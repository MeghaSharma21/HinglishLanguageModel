 champa dakshin purv asia main) sthit ek pracheen hindu rajya tha. yahan bhartiya samskruti kaa prachaar prasar tha or iske raajaaon ke sanskrit naam the. champa ke log or raja shaiva the. annam praant ke madhya or dakshini bhaag main pracheen kaal main jis bhartiya rajya kii sthapana hui uskaa naam 'champa' tha.
 nrijaateey tathaa bhashaayi drushti se champa ke log cham the. vartmaan samay main cham log vietnam or cambodia ke sabase bade alpsankhyak hai.
 iske 5 pramukh vibhaag theah
 bharatiyon ke aagaman se purv yahan ke nivasee do upashakhaon main vibhakt the. jo bharatiyon ke sampark main sabhy ho gaye ve kalantar main champa ke naam par hi cham ke naam se vikhyath hue or jo barbar the ve 'chamamlechh' or 'kiraat' aadi kehalaae.
 champa kaa raajnneetik prabhutv kabhi bhi uski simaaon ke baahar nahin failaa. yadhyapi uske itihaas main bhi raajnneetik drushti se gaurav kii kuch ghatnaayen hai, tathaapi vah china ke aadhipaty main tha or praaia: uske naresh apane adhikaar kii raksha or sweekruti ke liye china ke samrat ke paas dootmandal bhejte the. samay samay par use china, kambuj or uttar main sthit annam logaan ke akramanon se apni raksha kaa praytn karnaa padataa tha. prarambh main is pradesh par china kaa prabhutv tha kintu duusari shatabdi main bharatiyon ke aagaman se china kaa adhikaar ksheen hone laga. 192 i. main kiu liene ne ek swatantra rajya sthapit kiya. yahi shrimaar tha jo champa kaa pratham aitihaasik naresh tha. isaki rajdhani champanagari, champapur athwa champa kuang na-m ke dakshin main vartmaan kio he. champa ke praarambhik nareshon kii niti china ke aadhipaty main sthit pradeshon ko chhinakar uttar main seemaa kaa vistaar karata tha. 336 i. main senapati fan wain ne singhaasana par adhikaar kar liya. isi ke samay main champa ke rajya kaa vistaar isaki sudur uttari seemaa tak hua tha. dharm maharaj shri bhadravarman jiskaa naam chini itihaas main fan-hu-ta miltaa he, champa ke prasiddh samraaton main se he jisane apni vijayon ore saanskrithik kaaryon se champa kaa gaurav badhaayaa. kintu uske putr gangaaraaj ne singhaasana kaa tyaag kar apane jivan ke antim din bharat main aakar ganga ke tat par vyateet kiye. fan yang main ne 420 i. main avyavashtha kaa ant kar singhaasana par adhikaar kar liya. yang main dwitiya ke raajkaal main china ke saath dirghakaalin yuddh ke ant main chiniyon dwaara champapur kaa vidhwans hua. is vansh kaa antim shasak vijayavarman tha jiske baad gangaaraaj kaa ek vanshaj shri rudravamran shaasha bana. 605 i. main chiniyon kaa phir se vidhwanskaari akraman hua. avyavashtha kaa laabh uthaakar rajya kii strishakha ke logon ne 645 i. main prabhasdharm or sabhi purushon kii hatya kar ant main 657 i. main ishanvarman ko singhaasana dilaayaa jo kambujanaresh ishanvarman kaa dohitra tha. 757 i. main rudravarman dwitiya kii mrityu ke saath is vansh ke adhikaar kaa ant hua.
 pruthivindravarman ke dwaara sthapit rajvansh kii rajdhani champa hi bani rahi. isaki shakti dakshin main kendrit thi or yah pandurang ansh ke naam se prakhyat tha. 854 i. ke baad vikrantavarman tritiy ke nissantan marane par singhaasana bhrigu ansh ke adhikaar main chalaa gaya jisaki sthapana indravarman dwitiya athwa shri jai indravarma maharajaadhiraj ne kii thi. is ansh ke samay main vaastavik rajdhani indrapur hi tha. bhadravarman tritiy ke samay main videshon main bhi champa kaa shaktishaalee or mahatvapurn rajya ke rup main gaurav badha. uske vidvan putr indravarman ke rajkaal main 944 or 947 i. ke bich kambuj naresh ne champa par akraman kiya. 972 i. main indravarman kii mrityu ke baad lagbhag sau varsho tak champa kaa itihaas timirachchann he. is kaal main annam ne, jisane 10veen shatabdi main apane ko china ke ninyatran se swatantra kar liya tha, champa par kai akraman kiye jinke kaaran champa kaa aantarik shashan chhin bhinn ho gaya. 989 i. main ek jananaayak vijay shri harivarman ne avyavashtha dur kar vijay main apana rajya sthapit kiya tha. uske parvarti vijayshri naam ke naresh ne vijay ko hi apni rajdhani banaai jise ant tak champa kii rajdhani bane rahane kaa gaurav praapt rahaa. jaisinghvarman dwitiya ke rajya main 1044 i. main dwitiya annam akraman hua. kintu chha: varshon ke bheetar hi jai parameshwaravarmdev ishvarmurti ne nae rajvansh kii sthapana kar lee. usne sankat kaa sahasarpuk saamana kiya. pandurang praant main vidroh kaa daman kiya, kambuj kii sena ko parajeet kiya, shanti or vyavastha sthapit kii or avyavashtha ke kaal main jin dharmik sansthaaon ko kshati pahaunchi thi unke punarnirmaan kii bhi vyavastha kii. kintu rudravarman chaturth ko 1069 i. main annam naresh se parajeet hokar tathaa champa ke teen uttari jilon ko use dekar apni swatantraaa leni padi. cham is paraajay kaa kabhi bhul na sake or unki vijay ke liye kai baar praytn kiya.
 avyavashtha kaa laabh uthaakar harivarman chaturth ne apana rajya sthapit kiya. usne aantarik shatruon ko parajeet kar dakshin main pandurang ko chhodkar sampurna champa par apana adhikaar kar liya. usne bahya shatruon se bhi desh kii raksha kii or avyavashtha ke kaaran hui kshati or vidhwans kii purti kaa bhi safal praytn kiya. param bodhisattva ne 1085 i. main pandurang par adhikaar kar champa kii ekta phir se sthapit kii. jai indravarman pancham ke samay se champa ke nareshon ne annam ko niyamit rup se kar dekar unase mitrataa banaae rakhi.
 jai indravarman shashth ke samay main kambujanaresh suryavarman dwitiya ne 1045 i. main champa par akraman kar vijay par adhikaar kar liya. dakshin main param bodhisattva ke vanshaj rudravarman parambrahmalok ne apane kaa champa kaa shaasha ghoshit kiya. uske putr harivarman shashth ne kambujon or barbar kiraataan ko parajeet kiya ore aantarik kalhon tathaa vidrohon ko shant kiya. 1162 i. main, uski mrityu ke ek varsh ke baad, grampur vijay ke nivasee shri jayaindravarman saptam ne singhaasana par adhikaar kar liya. usne 1077 i. main kambuj par akraman kar uski rajdhani ko nasht kiya. jayaindravarman ashtum ke rajya main shri suryadev ne, jo champa kaa hi nivasi tha lekin jisane kambuj main sharan lee, kambuj kii ore se 1190 i. main champa kii vijay kii. champa vibhajit hui, dakshini bhaag shri suryavarmdev ko or uttari kambujanaresh ke saale jayasooryavarmdev ko praapt hua. kintu sheeghra hi ek sthaneey vidroh ke falswaroop uttari bhaag par se kambuj kaa adhikaar samaapt ho gaya. shri suryavarmdev ne uttari bhaag ko bhi vijit kar apane ko kambujanaresh se swatantra ghoshit kiya kintu uske pitruvy ne hi kambujanaresh kii ore se use parajeet kiya. is avasar par jayahrivarmanri saptam ke putr jayaprameshwar varmdev ne champa ke singhaasana ko praapt kar liya. kambujon ne sangharsh kii nirarthakta kaa samajhakar champa chhod di or 1222 i. main jayaprameshwaravarman se sandhi sthapit kii. shri jaisinghvarman, ke rajyakaal main, jisane singhaasana praapt karne ke baad apana naam indravarman rakhaa, mongol vijeta kuble khan ne 1282 i. main champa par akraman kiya kintu teen varsh tak veertapurvak mongolon kaa saamana karke champa ke rajya se use sandhi se santusht hone ke liy baadhya kiya. jaisinghvarman shashth ne annam kii ek rajkumaari se vivaah karan ke liye apane rajya ke do uttari praant annam ke naresh kaa de die. 1312 i. main annam kii sena ne champa kii rajdhan par adhikaar kar liya.
 uttaradhikari ke abhaav main rudravarman param brahmalok dwaara sthapit rajvansh kaa ant hua. annam ke naresh ne 1318 i. main apane ek senapati annan ko champa kaa rajyapal niyukt kiya. annan ne annam kii shaktiheenata dekhakar apni swatantraaa ghoshit kar di. che bong tga ne kai baar annam par akraman kiya or annam kaa champa kaa bhay rahane laga. kintu 1390 i. main che bongaa kii mrityu ke baad uske senapati ne shri jaisinghvarmdev pancham ke naam se vrishu razevansh kii sthapana kii. 1402 i. main annam naresh ne champa ke uttari praant amravati ko apane rajya main mila liya. champa ke shaskaon ne vijit pradeshon ko phir se apane rajya main milaane ke kai praytn kiye, kintu unhen koi sthaayee safalataa nahin mili. 1471 i. main annam logon ne champa rajya ke madhya sthit vijay naamak praant ko bhi jeet liya. 16veen shatabdi ke madhya main annam logon ne farang nadi tak kaa champa rajya kaa pradesh apane adhikaar main kar liya. champa ek chota rajya maatr rah gaya or uski rajdhani bal chanar bani. 18veen shatabdi main annam logon ne farang ko bhi jeet liya. 1822 i. main annam laagon ke atyaachaar se peedit hokar champa ke antim naresh po chong kambuj main jaakar based. rajkumaari po bia rajdhani main hi rajkeey kosh kii raksha ke liy raheen. unki mrityu ke saath brihattar bharat ke ek ati gauravpurn itihaas ke ek mahatvapurn adhyay kii samaapti hoti he.
 champa ke itihaas kaa vishesh mahatv bhartiya samskruti ke prasar kii gaharaai main he. naagarik shashan ke pramukh do mukhya mantri hote the. senapati or rakshakon ke pradhan pramukh sainik adhikari the. dharmik vibhaag main pramukh purohit, brahman, jyotishi, pandit or utsavon ke prabandhak pradhan the. rajya main teen praant the - amravati, vijay or pandurang. praant jilon or graamon main vibhakt the. bhoomikar, jo upaj kaa shashthansh hota tha, rajya kii aay kaa mukhya saadhan tha. raja mandiron kii vyavastha ke liye kabhi kabhi bhoomikar kaa daan de detaa tha. nyaayavyavastha bhartiya siddhanton par aadhaarit thi. sena main paidal, ashwarohi or hathi hote the. jalsena kii ore bhi vishesh dhyaan diya jaataa tha.
 chini sena dwaara samay samay par champa kii lut kii raashi or champa dwaara duuton ke haath bheji gai bhent ke vivaran se uski samruddhi kaa kuch abhas miltaa he.
 champa kii saamaajik vyavastha ko bhartiya aadarshon par nirmit karne kaa praytn kiya gaya tha kintu sthaneey paristhitiyon ke kaaran usamen parivartan aavashyak tha. samaaj chaar varnon main banta tha, kintu vastav main samaaj main do varg the - pratham brahman or kshatriyon kaa or doosraa shesh logon kaa. abhilekhon se yah siddh nahin hota ki keval vijit cham hi daskarm yaa hin udyogon main lagaae jate the. abhijaat varg ke dyotak unke vishesh adhikaar the. keval sharir ke adhobhaag main hi vastra dhaaran kiye jate the. striyaan bhi upree bhaag ko nagn rakhti thim. adhobhaag ke vastra bhi do prakaar ke hote the - ek lanbaa or doosraa chota. cham keshprashaadhan kii ore dhyaan dete the. keval ucchvarg ke log hi juute pahante the jo chamade ke bane hote the. vaivaahik jivan ke aadarshon, vivaah sambandhi utsav, sati ke prasar, maranoparant dahkriya or parvon tathaa utsavon ke vishay main bhi bharat se samya dikhalaai padataa he. cham navik jaldasyu ke rup main kukhyat the. iske kaaran hi das champa main adhik sankhya main the.
 udaartaa or sahansheeltaa champa ke dharmik jivan kii visheshtaayen thim. champa ke naresh bhi sabhi dharmon kaa samaan rup se aadar karte the. yagyon ke anushthan ko mahatv diya jaataa tha. sansar ko kshanbhangur or du:khapurna samajhanevaali bhartiya vichaardhaara bhi champa main dikhalaai padati he. brahman dharm ke tridevon main mahadev kii upasna sabase adhik prachlit thi. bhadravarman ke dwaara sthapit bhadreshwar swamin itihaas main prasiddh he. 11veen shatabdi ke madhya main devtaa kaa naam shrishanbhadreshwar ho gaya. champa ke naresh praaia: mandir ke punarnirmaan yaa use daan dene kaa ullekh karte hai. shakti, ganesh, kumaar or nandini kii bhi puja hoti thi. vaishnav dharm kaa bhi vahaan unchaa sthaan tha. vishnu ke kai naamon ke ullekh milte hai kintu vishnu ke avatar vishesh rup se ram or krishna adhik janpriya the. champa ke naresh praaia: vishnu se apni tulana karte the athwa apane ko vishnu kaa avatar batalaate the. lakshmi or garud kii bhi puja hoti thi. brahma kii puja kaa adhik prachlan nahin tha. abhilekhon se puranic dharm ke darshan or kathaon kaa gahan gyaan parilakshith hota he. gaun devataaon main indra, yama, chandra, surya, kuber or saraswati ullekhneey hai. saath hi niraakaar parabrahm kii kalpana bhi upasthit thi. dong duong, buddha dharm kaa pramukh centre tha. bauddhadharm ke maananevaalon or buddha bhikshuon kii sankhya kam nahin thi.
 champa rajya main sanskrit hi darbar or shikshiton kii bhashaa thi. champa ke abhilekhon main gadhy or padya donon hi bharat kii alankarik kavyastylee se prabhavit hai. bharat ke mahakavy, darshan or dharm ke granth, smriti, vyakaran or kavyagranth padhe jate the. vahaan ke naresh bhi inke adhyayan main ruchi lete the. sanskrit main nae granthon kii rachana bhi hoti thi.
 champa main bhi kala kaa vikaas adhiktar dharm ke sanidhya main hi hua. mandir adhik vishaal nahin hai kintu kalatmak bhaavana or rachanakushalata ke kaaran sundar hai. ye adhikanshat: iton ke bane hai or oonchaai par sthit hai. in mandiron kii style kii utpatti badami, kaajivaram or maamallapuram ke mandiron main milti he. phir bhi kuch vishyon main sthaneey kala ke tatv bhi milte hai. champa ke mandir pramukh rup se teen sthanon main hai- myson, dong duong tathaa po nagar. champa main murtikla bhi viksit rup main milti he. mandiron kii deevaaron par bani murtiyon ke atirikt vibhinn sthanon se devi devataaon kii anek sundar murtiyan praapt hui hai. deevaaron par ankit alankaran kii kushalta ke utkrisht udhaaharan hai.
 armbh main champa ke log or raja shaiva the lekin kuch sau saal pehle islam yahaan failana shuru hua. ab adhik cham log musalmaan hai par hindu or buddha cham bhi hai. java ke abhilekh bataate hai ki majaapahit samrajya ke samraat kirtivijay ko champa kii rajkumaari dvaravati ne islam kii ore dharm-parivartit kiya. isi kaal main anya buddha jatiyaan yahaan aa bases.
 champa samskruti ke avshesh vietnam main abhi bhi milte hai. inamen se kai shaiva mandir hai.
 La tour Cham Thap Poshaknu Cham près de Mui Ne
 Temple Cham de Nha Trang
 Un temple de Mi-sön
 Tháp Dương Long
 apsara kaa nrity or gandharva kaa sangeet 
 
