 laurence mark sanger america internet project develper or vikipedia ke sah-sansthaapak hai. inhen darshan main kala main snaatak kii oopaadhi read college main 1991 ko mili.
 sanger kaa janm washington main 16 july 1968 ko hua tha. inke pita samudri jeevigyaani the. jab ve saat saal ke the, tabhi unka parivaar alaska main bas gaya. shuru main ve darshanik vishyon main ruchi lete the. ye vidhyalay se college main 1986 ko aae, yaheen inaki ruchi internet or prakaashan karne kii kshamta main hone lagi.
 nupedia ek web aadhaarit gyaanakosh tha, jise swayamsevakon dwaara likhaa jaataa tha, jise us vishay ke jaankaar log prakaashan se pehle nirikshan karte the. isaki saamagree nickshulk saamagree ke license ke antargat rakhaa jaataa tha. laire ne iske liye ek nirikshan pranali banaai thi, or usee ke saath nae sampadakon ko bhi jodne lage. lekhon kaa nirikshan email ke madhyam se hota tha or uske baad hi wo site main prakashit hote the. jimmy or laire donon hi nupedia ke dhime raftaar se tang aa chuke the. janvari 2001 main laire ne ek viki kaa prastaav rakhaa, jisamen lekhon kaa nirmaan ho sake, usee prastaav kaa parinaam vikipedia tha. ise aadhikarik rup se 15 janvari 2001 ko shuru kiya gaya. ise keval is uddeshy se banaaya gaya tha ki log aapas main mil kar lekhon ko badha saken, jise baad main nupedia ke nirikshan pranali main laayaa ja sake, lekin nupedia ke anbhavi is pariyojna main kuch khaas karne ke icchhuk nahin the. bomis kii yojana vikipedia ko laabh vaali ek pariyojna banane kii thi.
