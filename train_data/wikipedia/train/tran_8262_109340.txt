 
 
  indira gandhi anterrashtriya vimaanashetra bharat kii rajdhani evam rashtriya rajdhani kshetra dilli kaa pradhan anterrashtriya vimaanashetra he. yah nai dilli nagar kendra se lagbhag 16 kimi dakshin-pashchim disha main sthit he. bharat kii purv pradhan mantri indira gandhi ke naam par bana yah bharat kaa vyastatam vimaanashetra he. hawaii adde ke naveenatam terminal-3 ke chaalu ho jane ke baad se 4 karod 60 lakh yatri kshamta tathaa varsh 2030 tak kii anumaanit yatri kshamta 10 karod ke saath yah bharat ke saath-saath puure dakshin asia kaa sabase bada or sabase mahatvapurn vyapaar sambandhi vimaanan kendra ban gaya he. bharat kii vanijyik rajdhani mumbai ke chhatrapati shivaji anterrashtriya vimaanashetra ke saath iske aankade milakar dekhen to ye donon dakshin asia ke aadhe se adhik vimaan yatayaat ko vahan karte hai. is vimaanashetra ke sanchaalak dilli international airport limited ise vishwa kaa aglaa anterrashtriya transit hub banane ke prayaas kar rahaa he.
 lagbhag 5,220 acre kii bhu-sampada main vistrut, dilli vimaanashetra rashtriya rajdhani kshetra dilli ke liye praathmik nagar vimaanan hub he. sarvapratham iskaa sanchaalan bhartiya vaayu sena ke paas tha, jiske baad usne iskaa prabandhan daayitv bhartiya vimaanapttan praadhikaran ko saunp diya. may 2006 se hawaii adde kaa prabandhan dilli anterrashtriya airport limited ke paas aayaa. dial jiemr samooh ke netritv main ek sanyukt udhyam he. dial hi vimaanashetra ke aage ho rahe vistaar evam aadhunikeekaran ke liye bhi uttaradaayi he. is nijeekaran kaa bharpoor virodh bhavipra karmchaariyon ne kiya, kintu antatah 3 may 2006 ko yah prabandhan sthanantaran sampann ho gaya.
 varsh 2001-12 main vimaanashetra se 358.8 lakh yatriyon kii awajahi sampann hui or yahaan ke vistaar kaarykram yojana ke anusaar isaki kshamta varsh 2030 tak 10 karod yatri tak ho jaayegi. yahaan ke naye terminal bhawan ke 2010 ke rashtramandal khelon se purv nirmaan ke baad hi isaki vaarshik 340 lakh yatriyon kii kshamta he. yahaan kaa terminal-3 vishwa kaa 8waan sabase bada yatri terminal he. sitambar 2008 main yahaan 4.43 ki.me lambii nayi udanpattee kaa udghaatan hua tha. indira gandhi anterrashtriya vimaanashetra ko 2010 main airport counsil international dwaara 150-250 lakh yatri shrenee main vishwa kaa chauthaa sarvottam vimaanashetra, evam asia-prashanth kshetra main sarvaadhik pragati vaala vimaanashetra hone kaa sammaan mila tha. varsh 2011 main vimaanashetra ko isi parishad dwaara punah 2.5-4 karod yatri kshamta shrenee main vishwa kaa doosraa sarvottam vimaanashetra hone kaa gaurav mila tha. yah sthaan korea ke incheyan anterrashtriya vimaanashetra ke baad tha. iske alaava varsh 2011 main hi yah vimaanashetra vishwa kaa 34vaan vyastatam vimaanashetra bana jisaki yatri avaagaman sankhya 3,47,29,467 rahi evam pichley varsh ke mukaable yatayaat main isane 17.8% kii badhottaree bhi darj kii.
 1930 main dilli kaa pratham hawaii –adda safadarajang vimaanashetra bana tha or yahi 1962 tak dilli kaa pramukh hawaii adda rahaa badhate vaayu yatayaat ke kaaran va safadarajang main choti udaan-pattee kii bade jet vimaanon ko utaar paane main aksham hone ke kaaran se 1962 main lagbhag sabhi naagarik udaan prachaalan ko palam vimaan kshetra ko bhej di gayi. palam vimaanashetra kaa nirmaan dwitiya vishwa yuddh ke dauraanana stesan, palam ke rup main kiya gaya tha or angrezon ke jane ke baad yah 1962 tak maatr vaadu sena stesan ke rup main hi kaary kar rahaa tha.
 palam vimaanashetra kii sarvocch yatri kshamta 1300 yatri prati ghanta thi. 1970 ke dashak ke ant tak vaadu yatayaat main badhottaree ke chalate, tatkaaleen terminal kshamta ke chaar guna kshamta vaala nayaa terminal banaaya gaya. 2 may 1986 ko is naye bane terminal ke udghaatan ke samay palam vimaanashetra ko bharat kii purv pradhan mantri shrimati indira gandhi ke naam par vartmaan naam indira gandhi anterrashtriya vimaanashetra diya gaya, jise angrezi adyaksharon main ai.ji.ai airport bhi kah diya jaataa he.
 31 janvari 2006 ko bharat ke tatkaaleen naagarik uddyan mantri shri prafull patel ne ghoshnaa kii ki sakasham mantri samooh ne dilli vimaanashetra ke prabandhan adhikaar ji.em.aar samooh sanchalit di.ai.e.el ko tathaa mumbai vimaanashetra ke adhikaar ji.ve.ke samooh sanchalit sangh ko dene kaa nirnay liya he.
 2 may 2006 ko dilli evam mumbai vimaanakshetron ke prabandhan nijee sanghon ko saunp diye gaye.
 delhi international airport limited ji em aar samooh, freport agi evam malaysia airports, india dawalpment fand ko saunp diye gaye evam bhartiya vimaanapttan praadhikaran ke paas maatr 26% bhaag hi shesh rah gaya.
 purana hawaii terminal ab terminal-1 kehalaata he or yahaan se adhiktar bajet vaayu sevaaon kii antardeshiy udaane sanchalit hoti hai. terminlat teen pruthak bhaagon main banta hua he – 1e, 1bi, antardeshiy aagaman terminal 1si evam navnirmit 1di . ati mahatvapurn vyaktiyon hetu vayusena ke takneekee kshetra main pruthak sthaan he. inke alaava haj udaanon hetu vishisht samarpit terminal bhi bana hua he.
 bhartiya uddyan udyog ke oonchaaiyon ko choote samay main evam vibhinn nimna-laagat nijee sevaaon ke udyog main aagaman se, vimaanashetra ne yatri sankhya evam yatayaat main ek badi oochaal kaa saamana kiya. inke kaaran anya vimaanakshdetron sahit is hawaii adde ke saamne bhi badi kathinaaiyaan aayin. terminal 1 kii anumaanit kshamta 71.5 lakh yatri prati varsh he. haalanki varsh 2005-06 ke dauraan vaastavik yatri avaagaman 1 karod 40 lakh rahaa. anterrashtriya terminal ko milakar vimaanashetra kii kul yatri kshamta 1 karod 25 lakh yatri prati varsh rahi, jabaki 2006-07 main kul yatri sankhya 1.65 karod yatri prati varsh thi. varsh 2008 main, vimaanashetra main kul yatri sankhya 2.39 karod tak ja pahunchi.
 dilli kaa hawaii adda duniya main sabase bade niyoktaaon main se ek aanka gaya he. dilli kii aarthik sudridhtaa banaaye rakhane main iskaa bada yogadan he. aankadon ke anusaar yahaan paanch lakh se adhik karmchaaree karyrat hai. bharat ke rashtriya anuprayukt aarthik anusandhan parishad  dwaara kiye gaye ek adhyayan se gyaat hua he: dilli kaa indira gandhi anterrashtriya vimaanashetra lagbhag 5.16 lakh logon ko pratyaksh rojgaar uplabdh karaata he, jo america main heartsfield jackson atlanta international airport main karyrat logon ke mukaable 18 pratishat adhik he. rajdhani dilli or bharat ke aarthik vikaas or rojgaar par indira gandhi antarrashtriya vimaanashetra ke prabhaav kaa akalan karne ke liye bharat main apni tarah ke is pehle adhyayan main kaha gaya, dilli hawaii adde par rojgaar rashtriya rojgaar kaa 0.11 pratishat or rajya main rojgaar kaa 8.47 pratishat he.
 dilli vimaanashetra main do mukhyatah samanaantar udaan pattiyaan or ek lagbhag samanaantar udaan pattee he: 
 inke alaava ek atirikt udaan pattee bhi uplabdh he: 
 ranve 10/28 evam ranve 11/29 dakshin asia kii maatr udanpattiyaan hai jin par shrenee III-bi upaskar avataran pranali sthapit he. varsh 2005 ke sheet ritu main dilli vimaanashetra main gahan kohre ke kaaran badi sankhya main samasyaayein aayin. tadoparaant kuch antardeshiy vaayu sevaaon ne apane vimaan chaalkon ko shrenee-II aai.el.es ke antargatt nunatam 350 me drishyata par kaarykushal banaaya. 31 march 2006 ko spicejet ke vimaan ke ranve 28 evam saath hi jet airways ke vimaan ke ranve 27 se saath saath pareekshan udaan bharne ke saath hi ai.ji.ai vimaanashetra, do udaan pattiyaan ek saath prayog karne vaala pratham bhartiya hawaii adda bana.
 saath saath udaan bharne kii tatkaaleen aarambhik prastaavit prakriyaaon ke kaaran vimaanashetra ke pashchimi ore jahaan ranve 10/28 evam 9/27 kii kendra rekhaaen aapas main katati hai, vahaan kai air-miss ghatnaayen huin. 25 disambar 2007 ko katar airways kii airbas 320-200 evam ek indigo e320 yaan ke airmis ghatana ke sheeghra baad se hi, ranve prayog prakriyaaon main savatantra pranali pruthak karne ke liye anek badlaav kiye gaye. nayi prakriyaaon main sabhi prasthaanon hetu ranve 28 evam sabhi aagmanon hetu ranve 27 kaa prayog kiya jane laga. yah prakriya pichhali prakriyaaon se kahin adhik buddhisangat lagi va 24 sitambar 2008 tak purnakalin prayog main laayi gai.
 21 agast 2008 ko vimaanashetra main 1000 karod rupayon kii laagat se bana 4.43 ki.me lambey evam 75 me. chaude ranve-3 kaa udghaatan hua. is par airbas e 380 or antonov een 225 jaise bade vimaan bhi utar sakate hai. is udaan pattee par vishwa kaa sabase lanbaa pakkaa visthapit dyodhi  he. is visthaapan ke kaaran ranve 29 kii uplabdh avataran lambaai ghat kar 2970 me. rah gayi. is bade visthaapan kaa mukhya uddeshy nikatavarti awasaiya kshetron se avataran karte vayuyanon dwaara kiya jane vaala shor kam karnaa tha. is udaan pattee ke aane se hawaii-adde kii kshamta 54-60 prati ghante se 85 prati ghanta ho gai. yah nayaa ranve vanijyik prachaalan main 25 sitambar 2008 se diya gaya. vartmaan main ranve 11/29 evam 10/28 sanyukt rup se nimna laagat vaayu sevaaon ke prayog hetu evam maal yatayaat udaanon ke liye ranve 10/28 prayog kiya jaataa he. anya sabhi udaanon hetu ranve 11/29 kaa prayog kiya jaataa he. ranve 9/27 kaa prayog adhikanshtah taxi-maarg ke rup main tathaa 11/29 or 10/28 kii anuplabdhta ke samay mukhya udanpattee ke rup main kiya jaataa he.
 sabhi udaan pattiyon ke ekasaath prayog ke prayog 6 june 2012 se kiye jane kaa kaarykram tha. vimaanashetra ke pramukh ranve 28/10 par peak ghanton ke samay bhaar ghataane hetu sabhi teen pattiyon kaa prayog kiya jaayegaa.
 ai.ji.ai hawaii adda vibhinn bhartiya vayusevaon kaa grihasthaan he jinamein air india, air india kshetreey, indigo, jetlite, spicejet, jet airways, kingfisher airlines evam go air. ye is vimaanashetra ko bharat main apane dwitiya kendra hub ke rup main prayog karti hai. lagbhag 80 vayusevaayen is vimaanashetra ko apni sevaayen pradaan karti hai. vartmaan main yahaan do sakriy anusuchit yatri terminal bhi hai: ek samarpit haj terminal evam ek maal yatayaat hetu cargo terminal.
 terminal-1 kii suvidhaon kaa prayog abhi go air, indigo, spicejet kar rahe hai. yah do kshetron main banta hua he: -- terminal 1di prasthaan hetu evam terminal 1si aagaman hetu.
 terminal 1si kaa prayog keval antardeshiy aagaman udaanon hetu kiya jaataa he. terminal ke liye nayaa swaagat kshetra nishchit kiya gaya he jisamen kaafii bada sthaan he. iske alaava yahaan ab pehle se kahin bada panjikrut maal prapti kshetra bhi he. yahaan 6 bagez carausal uplabdh hai. 
 terminal 1di navnirmit antarim antardeshiy terminal he. iskaa kul bhoomi kshetrafal 36,000 me2 he jisaki yatri vahan kshamta 1.20 karod prativarsh he. terminal 1di ko prachaalan main 15 april 2009 ko samarpit kiya gaya tha. yahaan 12 saarvajanik prayog terminal upaskar sakasham chack-in patal, 16 swayan jaanch check-in patal evam 16 suraksha channel uplabdh hai.
 varsh 2010 main aarambh hua, terminal 3, kala kaa utkrisht namoona evam ekikrut bhavishya terminal he. yah vishwa kii 24veen sabase badi imaarat evam aathvaan sabase bada yatri terminal he. yah kul 540,000 me2 main bana 3.6 karod yatri kii vaarshik kshamta rakhata he. is pariyojna ke nirmaan main 12 hajaar 700 karod rupee kii laagat ai thi.
 yah terminal ech.o.ke ke mott mike-donald ke paraamarsh main bana, nayaa terminal 30 acre kshetra main vistrut ek dumanjila imaarat he, jiskaa bhootal aagaman hetu evam upree tal prasthaan hetu prayog kiya jaataa he. terminal main 240 check-in patal, 65 sampark stand se lage 78 airobrij, 54 parking be, evam nune pratiksha samay hetu 72 apravas patal, 15 eks-re jaanch kshetra se las shulk-mukt dukaanon evam anya suvidhaon se yukt he. vimaanashetra ke lagbhag 90% yatri purna hone par is terminal kaa upbhog kar sakate hai. yah terminal niyat samay se dilli main yojit hue 2010 rashtramandal khelon se purv purna ho chukaa tha. yah dilli shahar se rashtriya rajmarg 8 par ek aath-len sadak dwaara evam dilli metro dwaara bhalee-bhaanti judaa hua he. terminal kaa aadhikarik udghaatan 3 july 2010 ko nau pareekshan udaanon sahit isaki prachaalan ke liye taiyaar hone tathaa bhoomi seva kshamta kii jaanch ke saath hua tha. sabhi anterrashtriya udaanon ko july 2010 ke ant tak yahaan sthanantarit kar diya gaya tha, evam sabhi purna seva antardeshiy vaayu sevaaon ne november ke madhya se yahaan prachaalan aarambh kar diya tha. is terminal par 18 panjikrut maal prapti belt hai.
 tii3 par bharat kii pratham swachaalit parking prabandhan evam nirdesan pranali se las bahu-manzileey car parking bani he, jisamen 7 talon main 6300 kaaron kii kshamta he. yah parking pranali eff.e.e.si india pra.li. dwaara shri deepak kapur evam shri ashfaaq alam, dwaara abhikalpit evam record samay main sthapit kii gai he. isamen aisi suvidha he ki kisi parking chaahane vaale ko ek electronic dynemic sinej kii sahaayta dwaara adhiktam 5 minute main sthaan mil saktaa he.
 terminal 3 vimaanashetra vistaar kaa pratham charan he, jisamen ek angrezi ke 'U' aakaar kaa bhawan modular rup main banaaya gaya he. 2010 se sabhi anterrashtriya evam purna seva vaayu-sanchaalkon kaa prachaalan yahaan se aarambh ho gaya tha, jabaki terminal 1 se maatr nimna bajet vaayu sevaaon kaa prachaalan hi chalata he. kalantar main inhen bhi naye terminal parisar main hi sthaan dene kii yojana he.
 antardeshiy vaayu sevaaon ke liye naye terminal se sanchaalan kii bahupratikshit shuruyaat ho chuki he. kai baadhaon ko paar karne ke uparaant bharat ke rashtriya karier air india ne bhi apni antardeshiy seva tii3 se 11 navambar 2010 ko aarambh kar di thi. do anya vaayu sevaayen jet evam kingfisher naye terminal par 14 navambar 2010 se sabhi antardeshiy sevaayen de rahi hai. terminal tii 1di keval go air evam anya kam mulya vaayu sevaaon ke liye hi prayog kiya ja rahaa he.
 vaarshik muslim tirthayatra haj ke samay, haj hetu vishisht udaanen chalati hai, jo vishwa ke anya kshetron ko ja rahe yatriyon ke bich vyavdhaan se bachane hetu is pruthak terminal se chalaayi jaati hai. is antaraal main aa rahe atirikt yatriyon ko seva uplabdh karaane hetu ek alag terminal banaaya gaya he, jahaan unke liye paryaapt sthaan niyat rahata he. is terminal kii kshamta 1 karod yatri prati varsh he. is terminal kaa prayog prativarsh hijri ke anusaar id ul fitar ke baad duusare maah se lagbhag do maah tak ke liye hota he. varsh 2011 main yah 28 sitambar se chaalu hue is bhawan ko shesh das maah main anya kaaryon ke liye prayog karne kii yojanaayen pragati par hai.
 terminal 1e kaa nirmaan 1990 ke dashak ke aarambh main indian airlines kii antardeshiy udaanon ke prayog hetu hi kiya gaya tha. kalantar main hue ek agni kand ke pashchaat yahaan kii aantarik banaavat evam sajja kaa punarnirmaan kiya gaya. yahaan ke sanchaalak, dial ne tab is terminal kaa unnayan kaary bhi kiya. ab yahaan nayi chamak damak ke sang aadhunik prashaadhan kaksh evam anya suvidhaayen bhi uplabdh hai. haalanki bhavishya main ye sabhi yahaan naye vistrut terminal bhawan ke nirmaan ke liye hataayi jaaengin. is naye terminal kaa nirmaan aagaamee varshon main purna hone ko he. isse purv ye terminal air india kshetreey dwaara 11 navambar 2010 tak naye terminal 3 ko sthanantarit ho jane tak prayog kiya jaataa tha. ab yah terminal band he or yahaan kii antardeshiy udaanen terminal 1-di ko sthanantarit kar di gayi hai.
 april 2009 se naye terminal 1di ke aarambh hone par yah terminal band kar diya gaya he.
 1 may 1986 ko 95 karod rupee kii laagat se taiyaar hue, terminal 2 ko filhaal kaafii marammat evam adhyatan aadi aavashyaktaa he. in kaaryon ke bare main terminal 3 ke udghaatan hone se purv hi vichaar kar liya gaya tha. in kaaryon main puure terminal bhawan kaa rang-rogan kiya gaya he, puraani gahare rang kii khidakiyon aadi ko naye shishon se sajjit kiya gaya he, farsh par nayi tiles lagaayi gai hai, deevaaron evam chhaton par nayi satahen evam fals seelings aadi lagaayi gai hai, adhik apravas evam utpravas patal banaaye gaye hai, nayi baithne kii siten lagaayi gai hai, nayi bagez belts, adhik vyapaarik launj, khaadya evam restaurents evam duty-mukt dukaane badhaayi gai hai. inamen se kai naye tii3 par sthanantarit kar di gai hai. terminal 2 tii3 ke saath milakar hi sevaayen degaa, jab tak ki nayaa terminal 4 nahin taiyaar ho jaataa he. uske taiyaar ho jane par prastaavit master plan ke anusaar ise dhwast kar diya jaayegaa. vartmaan main ye terminal prachaalan se mukt he.
 aage ke charnon main terminal 6 evam 5 ke nirmaan kii bhi yojana he. inkaa nirmaan yatayaat main vruddhi ko drushti main rakhkar kiya jaayegaa. ek baar inke nirmaan sampann ho jane par, sabhi anterrashtriya udaanen in par sthanantarit kar di jaayengin, evam tii3 ko purnataya antardeshiy udaanon ke liye hi prayog kiya jaayegaa. inke alaava ek naye cargo bhawan kii bhi yojana he. dilli international airport li. ke anusaar in naye terminles ke sahyog se vimaanashetra kii vaarshik yatri kshamta 10 karod tak pahunch jaayegi.
 yahaan kaa cargo terminal prabandhan mai. celebi delhi cargo terminal management india pra.li. ke paas he or ye sabhi maal yatayaat sambandhi prachaalan dekhtaa he. vimaanashetra ko 2007 main utkrisht evam sangathit maal/cargo pranali ke liye anterrashtriya sammaan bhi mil chukaa he. yah mukhya terminal tii3 se lagbhag 1 ki.me kii duuri par sthit he.
 
 ^1 - martinere cargo KLM 747 vimaan kaa prayog leez par ke.el kii vardi main karte hai, kintu seva martin kii swayanki he, na ki ke.el.em kii.
 
 vimaanashetra ko metro rail dwaara avaagaman dilli airport metro express train line dwaara miltaa he. yah line 22.7 ki.me kii he or terminal 3 se bhartiya rail ke nai dilli railway stesan tak 20 mi. main pahunchaa detii he. kintu yah seva asthaayee rup se 8 agast 2012 se takneekee kaarnon se band kii gai he.
 bhartiya rail kaa nikatatam railway stesan shahbaad mohammadpur he. iske baad nikatavarti bada railway stesan he palam railway stesan 
 vimaanashetra aath-len rashtriya rajmarg 8 arthath dilli gudgaanv expresve se judaa hua he.ditisi dwaara sanchalit vishesh airport seva main nimna-taleey basen niyamit rup se vimaanashetra ke donon terminles evam shahar ke bich sanchalit hoti hai. terminal se dilli ke vibhinn evam rashtriya rajdhani kshetra ke sthanon ke liye meter vaali taxi seva bhi uplabdh rahati he. inamen purv-bhugtan vaali preeped taxi seva bhi uplabdh hai.
 dilli vimaanashetra kii sanchaalak company dial se praapt soochna ke anusaar vay microsoft ke saath milakar aagaamee windos 8 plateform kii sangat aplicoshan launch karegi. isse udaanon kii vaastavik soochna, mausam kii jaankaree, hawaii adde par yatriyon ke liye uplabdh sabhi suvidhaon ke bare main jaankaree uplabdh hogi. yahaan dhyanyogy he ki soochna praudyogiki sambandhi chunautiyon ke niyantran tathaa usase nipatane ko lekar dial ko kuch samay purv hi iesao 20000 praaanpatr mila he.
 nirdeshaank: 28°33′16″N 77°5′58″E / 28.55444°N 77.09944°E / 28.55444; 77.09944
 
 ahmedabad →sardaar vallabhbhai patel antarrashtriya hawaii adda · amritsar →raja saansi antarrashtriya vimaanashetra* · bengalooru → devanhalli antarrashtriya vimaanashetra · kalikat→ kalikat antarrashtriya vimaanashetra * · chennai → chennai antarrashtriya hawaii adda · coimbatore→ coimbatore vimaanashetra * · guwahati → lokapriy gopinath bardoloi  · gaya→gaya vimaanashetra * · goa →dabolim vimaanashetra * · hyderabad →rajeev gandhi  · indore →devi ahilyabai holkar* · jaipur →sanganer hawaii adda)* · cochin antarrashtriya vimaanashetra, nedumbassri · kolkata→netaji sebhaash chandra bose hawaii adda damdam · lakhanu→amausi antarrashtriya vimaanashetra* · mangalore→mangalore antarrashtriya vimaanashetra * · mumbai→chhatrapati shivaji antarrashtriya vimaanashetra, sahar · nagpur → dow babasaheb ambedkar antarrashtriya vimaanashetra * · nai dilli→ indira gandhi anterrashtriya hawaii adda palam · patna→lokanayak jaiprakash vimaanashetra* · pune→pune vimaanashetra * · tiruvanantpuram →trivendrum antarrashtriya vimaanashetra · tiruchirapalli →tiruchirapalli vimaanashetra* · varanasi →varanasi vimaanashetra *
 kadapa · donpond · shri satya sai, puttaparthi · rajamundri · tirupati · vijaywada ·  · warangal
 along · daporijo ·  pasighat · tezu · ziro 
  dibrugarh · jorhat · lilabari · silchar · tejpur 
  mujffarpur · purnia · raksol
 bilaspur · jagadalpur · raipur
 bhavnagar · bhuj · kandala · jamnagarporbandar · rajkot · surat · vadodara 
 karnal flying club
 gaggal · bhuntar · shimla
 jammu · leh kushok bakula rempochi · srinagar
 jamshedpur · birsa munda 
 jakkur · belgam · bellari · hubli · mandakali
 bhopal · gwalior · jabalpurpur · khajuraho · khandwa vimaanashetra
  aurangabad · kolhapur · juhu
 imphal 
 shilong 
 lengphui 
  dimapur
 biju patnayak 
  sahanivaal · patiala aviation club
 jaisalmer · jodhpur · maharana pratap, udaipur
 madurai · tutikudi
 agartala 
  jollygrant 
 bagdogra
 agaati · chandigarh · daman · div · safadarajang, nai dilli · vir saavarkar 
 arkonam · ambala · bagdogra · bhuj rudra mata · car nicobar · chabua · chandigarh · dimapur · dindigal · guwahati · halwara · hashimara · hindon · kumbhirgram · palam · safadarajang · thanjore · yalhanka
  begumpet ·  ech e el bangaleru antarrashtriya · bikaner · bamrauli · gorakhpur 
