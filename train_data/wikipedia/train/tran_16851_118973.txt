 phonishian varnmaala phonishia kii sabhyataa dwaara avishkrut varnmaala thi jisamen har varna ek vyanjan kii dhwani banataa tha. kyonki phonishian log samudri saudagar the isliye unhone is aksharmala ko dur-dur tak failaa diya or unki dekha-dekhi or sabhyataaen bhi apni bhashaaon ke liye isamen pher-badal karke iskaa prayog karne lageen. mana jaataa he ke aadhunik yug kii sabhi mukhya aksharmalas isi phonishian varnmaala kii santane hai. devanagari sahit, bharat kii sabhi varnmalas bhi phonishian varnmaala kii vanshaj hai. iskaa vikaas qareeb 1050 isa-purv main armbh hua tha or pracheen unani sabhyataa ke udai ke saath-saath ant ho gaya.
 phonishian varnmaala ke har akshar kaa naam phonishian bhashaa main kisi vastu ke naam par rakhaa gaya he. angrezi main varnmaala ko "elfaabat" bolte hai jo naam phonishian varnmaala ke pehle do aksharon se aayaa he.
