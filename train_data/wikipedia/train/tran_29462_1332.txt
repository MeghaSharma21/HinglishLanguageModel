  thai airways international public company limited  tathind kii sabase badi evam dhvajvahika vayuseva he. 1988 main sthapit hui company kaa mukhyalay chatuchaak jila, bangcock main sthit he. yah company praathamikta se suvarnbhoomi vimaanashetra se hi sanchaalan karti he. thai star elliance kii sansthaapak sadsy he. yah vayuseva ek nune-laagat vayuseva nok air main 49% bhagidaari ke saath sabase badi bhagidaar company he.2012 ke madhya main isane thai smil ke naam se kshetreey vimaan seva kaa prarambh airbas 320 kaa upyog karte hue kiya.
 apane pramukh centre suvarnbhoomi airport se ye 35 deshon ke 78 sthano ke liye udaan bharti hai. ek samay ye airline vishwa kii sabase lambi duuri kii 2 non stop flites chalati thi. lekin badi hui tel kii keemten, bhaade main badhotaree, air crafts kii sankhya main kami, in sab kaarnon ke chalate ye non stop seva band kar di gayi. thai airways ke zyaadaatar udaane europe, purvi asia evam dakshin /dakshin -pashchim asia ke liye hoti hai. landan ke heathrow airport ko sarv karne vaala thai airways pehla asia-pasific kshetra kaa pehla airlines tha. varttman main thai airways bainkak united evam red bul racing kaa mukhya praayojak hai.
 thai airways kaa prarambh scondinavian airlines evam thailand kii gharelu vimaan company thai airways company ke bich sanyukt upkram se hua tha. scondinavian airlines ne is samjhaute main 30% shares apane paas rakhe the. scondinavian airlines ne shuruuaati charnon main oparations, prabandhan evam training suvidhaayen pradaan kii thi, taaki ye airlines ek vishwastareey airlines ban sake.
 is company ne apni pehali commercial flite 1 may 1960 ko bhari thi. ye udaane bainkak se 9 videshi kshetro ke liye bhari gayi thi. sthapana ke 17 varshon ke baad 1977 main thai airways ne scondinavian airlines se baaki bache hue share kharid liya evam purnataya thai sarkaar dwaara chalane vaali company ho gayi. 14 may 1977 ko thai ne luphthansaa, air canada, scondinavian airlines, evam united airlines ke saath milakar star airlines kii sthapana kii jo vishwa kii sabase badi air lines gathbandhan thi.
 2000 ke aakhri varsho main kai aantarik evam bahya kaarnon jaise tel ke mulyon main vruddhi, ashaant gharelu rajanithik maahaul, vishvyapee mandi ne is airlines ke aage badhane main kaaphi rukaawate pesh kii. lekin jald hi is company ne musibato ko paar karte hue 2009 ke Q2 main 2.5 billian bahaat kii laabh hasil kii.
 thai airways main nimnlikhit suvidhaayen uplabdh hai:
 royal orchid plus thai airways kaa frequent flir program hai. 20 lakh se zyada log iske sadsy hai. is program ke chaar charan hote hai. 
 thai airways kii paridhaan polisy ke antargat flite ke dauraan unifarm change karne kii polisy hai. antarrashtriya femail flite atendents ke liye ye jaruri hai kii wo flite ke dauraan apane korporate purple suut ko badal kar parmparik thai sari pahane.
 thai airways paryaavaran ke prati kaaphi samarpit hai evam ye asia kii pehali airlines hogi jiske vimaan baio ful pe udenge. aisa karne ke peeche mukhya uddeshy carbon dioxide utsarjan ko kam karnaa hai.
