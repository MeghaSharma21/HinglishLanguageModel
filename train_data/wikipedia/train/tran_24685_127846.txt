 vaisheshik darshan main sweekrut saat padaarthon main chatha padaarth 'samavaay sambandh' he. 
 sambandh nity or anitya hote hai. sanyog anitya sambandh he jaise kalam kaa kaagaj se. par kalam kaa kalam ke rang se nity sambandh he. at: aise sambandh ko jiske bina vastu kii satta hi na rahe samavaay sambandh kehete hai. dravya kaa gun se, dravya kaa kriya se, avyav kaa avyavi se, jati kaa vyakti se tathaa nity dravya kaa vishesh se samavaay sambandh hota he. gun, kriya aadi se vishisht vastu kaa gyaan visheshan or visheshya ke sambandh ke gyaan se hota he, at: gun, kriya aadi kaa guni, kriyavan aadi se koi sambandh avashya hoga. yah sambandh sanyog se bhinn he at: isko alag padaarth mana gaya.
 sagun vastu gun or dravya kaa, avyavon kaa samooh maatr nahin he. yah unke samooh se vishisht he. yah vaishishty samavaay sambandh ke kaaran he. buddha tathaa mimasaa darshanon main avyavi ko avyavon kaa samooh maatr mana gaya he, at: samavaay kaa khandan kiya gaya he. nyaay darshan ne samavaay ko taarkik drushti se pusht kiya.
