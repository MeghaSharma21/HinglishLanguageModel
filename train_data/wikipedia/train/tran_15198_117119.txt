 
 england ke itihaas main 'anglo sackson' shabd kaa us kaal ke liye prayog kiya jaataa he jo narman akraman ke pehle kaa he. duusare shabdon main, iskaa abhipraay alphoed ke rajyakaal se he. yah shabd kahan se liya gaya he or kaise liya gaya, yah bataanaa kathin he. atkal lagaai jaati he ki yah shabd us samay se prachlit hua jab san 886 main alphoed ke netritv main kai rajya milakar ek rajya bane, vastav main angli or sackson do alag alag senaayen thim jo narman akraman se pehle hi sanyukt rup se ban gai thim.
 anglo sackson kranical chaar prakaar ke hai. inke haath ke likhe kai nuskhe bhi hai or inamen matbhed bhi he. phir bhi inako rup denevaala pratham manushya angreji he.
 anglo sackson kanoon or scandinevia ke kanoon ko puraane tyutanik kanoon kaa namoona kaha ja saktaa he. in donon kanoonon main jo bhed hai ve keval bhashaa ke hai. europe ke kanoon kii bhashaa laatani or england ke kanoon kii alfrade hi he.
 anglo sackson kanoon ko teen bade bhaagon main baanta ja saktaa he. pratham ve kanoon jinhen janata ne lagu kiye, dwitiya ve jo parampara or ritirivaaj dwaara aae or tritiy ve jinhen logon ne swayan banaaya. anglon sackson kanoon main janaadhikaar ko vishesh rup se sthaan praapt tha. jaaydaad, viraasat, ikraarnama or sthaayee jurmaana, prayek vastu janaadhikaar dwaara nishchit hoti thi. shahi afasaron ko sthaneey lok adhikaar kaa dhyaan rakhana padataa tha. kanoon panchayat main banaaya jaataa tha or usee kii ore se lagu hota tha. is adhikaar kaa adhiveshan bhi hota tha or ise todaa bhi jaataa tha. yah usee samay hota tha jab badshaah apane vishesh mat kaa prayog karata tha. is kanoon main parivartan yaa riyaayat usee samay sambhav thi jab donon paksh use sweekaar karen yaa girje kii waisi ichha ho.
 duusari visheshta is kanoon kii thi vishvashanti. gharelu athwa janakanoon todanevaalon ko dand diya jaataa tha. ek vyakti ke liye keval uskaa vyaktitv hi kasuti nahin tha, balki aapasi meljol bhi tha.
