 tipu sultan karnataka bharat ke tatkaaleen mysore rajya ke shaasha the. 
 tipu sultan kaa janm 20 navambar 1750 ko karnataka ke devnahalli  kimi uttar me) hua tha. unka puraa naam sultan fateh ali khan shahab tha. unke pita kaa naam haidar ali or mata kaa naam fairunnisa tha. unke pita haidar ali mysore samrajya ke sainapati the jo apni takat se 1761 main mysore samrajya ke shaasha bane. tipu ko mysore ke sher ke rup main janaa jaataa he. yogya shaasha ke alaava tipu ek vidwaan, kushanhogay sainapati or kavi bhi the. tipu sultan ne hindu mandiron ko tohafe pesh kiye. malkot ke mandir main sone or chaandi ke bartan he, jinke shilaalekh bataate hai ki ye tipu ne bhent kiye the. ne kalaale ke lakshmikant mandir ko chaar rajat cap bhentswaroop die the. 1782 or 1799 ke bich, tipu sultan ne apni jaagir ke mandiron ko 34 daan ke sanad jari kiye. inamen se kai ko chaandi or sone kii thali ke tohfe pesh kiye. nanajangud ke shrikanteshwar mandir main tipu kaa diya hry ek ratna-jadit cap he. nanajangud ke hi nanajunadeshwar mandir ko tipu ne ek haraa-sa shivlinga bhent kiya. shrirangpatna ke ranganath mandir ko tipu ne saat chaandi ke cap or ek rajat kapur-jvaalik pesh kiya.
 18 veen shatabdi ke antim charan main haidar ali kaa dehavsaan evam tipu sultan kaa rajyarohan mysore ki ek pramukh ghatana he tipu sultan ke aagaman ke saath hi angrejon ki samrajyavaadee niti par jabardast aadhaat pahunchaa jahaan ek ore company sarkaar apane navjaat british samrajya ke vistaar ke liye prayatnsheel thi to duusari ore tipu apni veerta evam kutnitijyata ke bal par mysore ki suraksha ke liye drudh pratigya tha vastut:18 ve shatabdi ke uttarardh main tipu ek aisa mahaan shaasha tha jisane angrejon ko bharat se nikaalane kaa praytn kiya. apane pita haidar ali ke pashchaat 1782 main tipu sultan mysore kii gaddi par baitha.
 apane pita kii tarah hi vah atyaadhik mahatvankakshi kushal senapati or chatur kootneetijna tha yahi kaaran tha ki vah hameshaa apane pita kii paraajay kaa badla angrejon se lenaa chahta tha angrej usase kaaphi bhaybheet rahete the. tipu kii akruti main angrejon ko nepolian kii tasviir dikhaai padati thi. vah anek bhashaaon kaa gyaata tha apane pita ke samay main hi usne prashasnic sainik tathaa yuddh vidha leni prarambh kar di thi parantu uskaa sabase bada avagun yah tha ki vah ziddee or ghamandi vyakti tha. yahi durgun uske paraajay kaa kaaran bana vah francisiyon par bahut adhik bharosa karata tha or deshi raajaaon ki shaktiyon ko tukshya samajhataa tha vah apane pita ke samaan hi nirankush or svantrtaachari tha lekin phir bhi praja ke takalifon kaa use kaaphi dhyaan rahata tha. at: uske shashan kaal main kisaan prasann the vah kattar musalmaan hote hue bhi dharmant nahin tha vah hindu, muslamaanon ko ek najar se dekhtaa tha bahut bada sudhaarak bhi tha or shashan ke pratyaksh kshetra main sudhaar laane kii cheshtaa kii.
 uske charitra ke sambandh main vidwaanon ne kaaphi matbhed he. vibhinn angrej vidwaanon ne uski aalochana karte hue use atyaachaari or dharmant bataaya he. itihaas kaa vilaksh ke anusaar haidar shaayad hi koi galati karata tha or tipu sultan shaayad hi koi kaam karata tha mysore main ek kahawat he ki haidar samrajya sthapit karne ke liye paidaa hua tha. or tipu use khone ke liye kuch aise bhi vidwaan he jinhone tipu ke charitra kii kaaphi prashansa kii he. 
 vastut: tipu ek parishramee shaasha moulik sudhaarak or mahaan yoddha tha. in sari baton ke baavjood vah apane pita ke samaan kootneetijna evam doordarshee nahin tha yah uskaa sabase bada avagun tha. isse bhi badi avagun uski paraajay agar uski vijay hoti to uske charitra kii prashansa kii jaati.
 mangalore ki sanndhi se angrej mysore yuddh kaa naatak samaapt nahin ho paaya donon paksh is sandhi ko chirsthai nahin maanate the 1786 i. main lard cornwalis bharat kaa governor jeneral bana vah bhartiya rajyon ke aantarik maamalon main hastkshep karne ke maamle main samarth nahin tha lekin us samay ki paristhiti ko dekhte hue use hastkshep karnaa padaa kyonki us samay tipu sultan uskaa mahaan shatru tha isliye angrejon ne apni sthiti ko majboot karne ke liye nizaam ke saath sandhi kar lee is par tipu ne bhi francisio se mitrataa ke liye haath badhaayaa donon dakshin main apana pramukh sthapit karnaa chahta tha. cornwalis jaanata tha ki tipu ke saath uskaa yuddh anivaary he. or isliye mahaan shaktiyon ke saath vah mitrataa sthapit karnaa chahta tha. usne nizaam or maraathon ke saath sandhi kar tipu ke khilaaf ek sanyukt morcha kaayam kiya or iske baad usne tipu ke khilaaf yuddh ki ghoshnaa kar di is tarah tritiy misur yuddh prarambh hua yah yuddh do varshon tak chalata rahaa prarambh main angrej asafal rahe lekin ant main isaki vijay hui. march 1792 i. main shri rangapatay ki sanndhi ke saath yuddh samaapt hua tipu ne apane rajya kaa aadha hissaa or 30 lakh poud angrejon ko diya iskaa sabase bada hissaa krishna ta pand nadi ke bich kaa pradesh nizaam ko mila.
 kuch hissaa maraathon ko bhi praapt hua jisase uski raj kii seemaa tangabhadra tak chali ai shesh hisson par angrejon kaa adhikaar rahaa tipu sultan ne jaaytan ke rup main apane do pugon ko bhi cornwalis ko supurd kiya is paraajay se tipu sultan ko baari chhati uthaani padi unka rajya company rajya se ghir gaya tathaa samudr se unka sampark tut gaya. aalochakon kaa kahana he ki cornwalis ne is sandhi ko karne main jaldbaaji ki or tipu kaa purna nivas nahin kar ke bhul ki agar vah tipu kii shakti ko kuchal detaa to bhavishya main chaturth misur yuddh nahin hota lekin vastav main cornwalis ne aisa nahin karke apni doordarshta kaa parichay diya tha us samay angreji sena main bimaari faili hui thi or europe main englad or france ke bich yuddh kii sambhaavana thi aisi sthiti main tipu francisiyon ki sahaayta le sakate the agar sampoorn rajya ko angrej british rajya main mila letaa to marathe or nizaam bhi usase jalane lagate isliye cornwalis kaa uddeshy yah tha ki tipu kii shakti samaapt ho jaae or saath hi saath company ke mitra bhi shaktishaalee nahin ban sake isliye unhone bina apane mitron ko shaktishaalee banaaye tipu kii shakti ko kuchalane kaa prayaas kiya.
 tipu sultan is apmaan janak sandhi se kaaphi dukhi the or apni badanaami ke kaaran vah angrejo ko parajeet kar dur karnaa chahta the prakriti ne unhen aisa mauka bhi diya lekin bhagya ne tipu kaa saath nahin diya is samay england or france main yuddh chal rahaa tha is intaraashtra paristhiti se laabh uthaane ke liye tipu ne vibhinn deshon main apana rajdut bheja francisiyon ko usne apane rajya main vibhinn tarah ki suvidhaayen pradaan ki apane sainik sanghathan ke unhone farsisi afasar nyukt kiye or unhone angrejon ke viruddh sahaayta ki april 1798 i. main kuch francisi tipu ki sahaayta ke liye pahunchaa falat: angrej or tipu ke bich sangharsh aavashyak ho gaya. is samay lard velesli bengal kaa governor general niyukt kiya gaya tha. unhonen tipu ki shakti ko kuchalane kaa nishchay kiya tipu ke viruddh usne nizaam or maraathon ke saath gathbandhan karne ki cheshtaa ki nizaam ko milaane main vah safal hue lekin maraathon ne koi spasht uttar nahin diya 1798 main nizaam ke saath velesli ne sahaayak sandhi ki or yah ghoshnaa kar di jite hue pradeshon main kuch hissaa maraathon ko bhi diya jaay purn taiyaari ke saath velesli ne mysore par akraman kar diya is tarah misur kaa chauthaa yuddh prarambh hua.
 prarambh se hi tipu sultan ek parakramee yodha the. aakhir tak yuddh karte karte mar gayi mysore par angrejo ki adhikaar ho gaya is prakaar 33 varsh purv misur main jis muslim shakti kaa udai hua tha sirf uskaa ant hi nahin hua balki angrej misur yuddh kaa naatak hi samaapt ho gaya. misur jo 33 varshon se lagaataar angrejon ki pragati kaa dushman bana tha ab vah angrejon ke adhikaar main aa gaya tha angrej or nizaam ne mil kar misur kaa batwaaraa kar liya kuch hissaa angrejon ko mila or kuch par nizaam kaa adhikaar sweekaar kiya gaya maraathon ko bhi uttar pashchim main kuch pradesh diye gayi lekin usne lene se inkaar kar diya bachaa hua misur rajya misur ke puraane hindu rajvansh ke ek naaballik ladke ko de diya gaya or uske saath angrejon ne ek sandhi ki is sandhi ke anusaar misur kii suraksha kaa bhaar angrejon par aa gaya vahaan british sena tainaat kiya gaya sena kaa kharch misur ke raja ne dena sweekaar kiya. is niti se angrojon ko kaaphi laabh pahunchaa misur rajya bilkul chota pad gaya or kattar dushman kaa ant ho gaya company ki shakti main kaaphi vruddhi hui maraathon ko mila hua hissaa usne waapas kar diya falat: misur chaaron ore se british rajya se ghir gaya iskaa phayda unhonen bhavishya main uthaaya jisase british shakti ke vikaas main kaaphi sahaayta mili or ek din usne sampoorn hindustan par apana adhipaty kaayam kar liya.
 kuch ghatnaon or dastavejon ke aadhaar par kaha ja saktaa he ki tipu sultan dharmandh musalmaan tha. 
 19veen sadi main btani sarkaar ke ek adhikari or lekhak wiliam logaan ne apni kitaab 'malabar minial' main likhaa he ki tipu sultan ne kis prakaar apane 30 hajaar sainikon ke dal ke saath kalikat main tabaahi machaai thi. tipu sultan hathi par savaar tha or uske peeche uski vishaal sena chal rahi thi. purushon or mahilaon ko saream faansee di gai. unke bacchon ko unheen ke gale main baandh par latakaaya gaya.
 isi pustak main wiliam yah bhi likhte hai ki shahar ke mandir or charchon ko todane ke aadesh die gaye. yaheen nahin, hindu or isaai mahilaon kii shaadi jabaran muslim yuvakon se karai gai. purushon se muslim dharm apnaane ko kaha gaya or jisane bhi isse inkaar kiya use maar daalane kaa aadesh diya gaya.
 1791 main raghunatha raav patavardhan ke kuch maratha savaaron ne shringery shankaracharya ke mandir or math par chapa maaraa. unhone math kii sabhi moolyawaan sampatti lut lee. is hamale main kai log maare gaye or kai ghayal ho gaye. shankaracharya ne madad ke liye tipu sultan ko arji di. shankaracharya ko likhi ek chitthee main tipu sultan ne aakrosh or du:kha vyakt kiya. iske baad tipu ne bedanur ke aasaf ko aadesh diya ki shankaracharya ko 200 raahat nakad dhan or anya uphaar diye jaayen. shringery mandir main tipu sultan kii dilchaspee kaafii saalon tak jari rahi, or 1790 ke dashak main bhi ve shankaracharya ko khat likhte rahe. tipu ke yah patr tisare mysore yuddh ke baad likhe gaye the, jab tipu ko bandhakon ke rup main apane do beton dene sahit kai jhatkon kaa saamana karnaa padaa tha. yah sambhav he ki tipu ne ye khat apni hindu praja kaa samarthan hasil karne ke liye likhe the.
 tipu sultan ne anya hindu mandiron ko bhi tohafe pesh kiye. malkot ke mandir main sone or chaandi ke bartan he, jinke shilaalekh bataate hai ki ye tipu ne bhent kiye the. ne kalaale ke lakshmikant mandir ko chaar rajat cap bhentswaroop die the. 1782 or 1799 ke bich, tipu sultan ne apni jaagir ke mandiron ko 34 daan ke sanad jari kiye. inamen se kai ko chaandi or sone kii thali ke tohfe pesh kiye. nanajangud ke shrikanteshwar mandir main tipu kaa diya hua ek ratna-jadit cap he. nanajangud ke hi nanajunadeshwar mandir ko tipu ne ek haraa-sa shivlinga bhent kiya. shrirangpatna ke ranganath mandir ko tipu ne saat chaandi ke cap or ek rajat kapur-jvaalik pesh kiya. kuch logon kaa daawa he ki ye daan hindu shaskaon ke saath gathbandhan banane kaa ek tarika the.
 4 may 1799 ko 48 varsh kii aayu main karnataka ke shrirangapattana main tipu ko dhoke se angrejon dwaara qatl kiya gaya. tipu apni aakhri saans tak angrejo se ladate ladate shahid ho gaye. unki talwaar angarez apane saath britain le gaye. tipu kii mrityu ke baad sara rajya angrezon ke haath aa gaya.
