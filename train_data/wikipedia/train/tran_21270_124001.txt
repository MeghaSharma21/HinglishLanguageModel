 bali saptchirviyon main se ek, puranaprasiddh vishnubhakt, daanveer, mahan yoddha, virochanaputra daityaraj bali vairochan jisaki rajdhani mahabalipur thi. iske chhalpurvak parrast karne ke liye vishnu kaa vaamanavatar hua tha. isane daityaguru shukracharya kii prerana se devon ko vijit kar swarg par adhikaar kar liya or vahaan dharmashasan sthapit kiya. samudrmanthan se praapt ratnon ke liye jab devasur sangram chhidaa or indra dwaara vajrahat hone par bhi bali shukracharya ke mantrbal se pun: jivit hua tab isane vishvajit or shat ashwamedh yagyon kaa sampadan kar samast swarg par adhikaar jamaa liya. kalantar main jab yah antim ashwamegh yajna kaa samaapan kar rahaa tha, tab daan ke liye vaaman rup main brahman veshdhari vishnu upasthit hue. shukracharya ke saavdhaan karne par bhi bali daan se vimukh na hua. vaaman ne teen pag bhoomi daan main maangi or sankalp puraa hote hi vishaal rup dhaaran kar pratham do pagon main prithvi or swarg ko naap liya. shesh daan ke liye bali ne apana mastak napava diya.
 lok manyata he ki parvati dwaara shiv par uchhaale gaye saat chaaval saat rang kii baaluu banakar kanyakumari ke paas bikhar gaye. 'olym' ke avasar par raja bali kerala main prativarsh apni pyaari praja ko dekhne aate hai. raja bali kaa tila mathura main he.
 bali vairochan ke atirikt balinaam dhari anek puranic vyaktiyon main kuch ye hai - 
