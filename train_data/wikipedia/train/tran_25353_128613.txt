 chukung ri kii ore upar jate samay, lhotse parvat chotii kaa drishy.
 
 himalay ek parvat tantra he jo bhartiya upmahadweep ko madhya asia or tibet se alag karata he. yah parvat tantra mukhya rup se teen samanaantar shreniyon- mahaan himalay, madhya himalay or shivalik se milakar bana he jo pashchim se purv kii ore ek chaap kii akruti main lagbhag 2400 kimi kii lambaai main faili hai. is chaap kaa ubhaar dakshin kii ore arthath uttari bharat ke maidan kii ore he or kendra tibet ke pathaar kii ore. in teen mukhya shreniyon ke alawa chauthi or sabase uttari shrenee ko para himalay yaa trans himalay kaha jaataa he jisamen karakoram tathaa kailash shreniyan shaamil he. himalay parvat paanch deshon kii simaaon main failaa hai. ye desh hai- pakistan, bharat, nepal, bhutan or china.
 sansar kii adhikansh unchi parvat chotiyaan himalay main hi sthit hai. vishwa ke 100 sarvocch shikharon main himalay kii anek chotiyaan hai. vishwa kaa sarvocch shikhar mount everest himalay kaa hi ek shikhar he. himalay main 100 se zyada parvat shikhar hai jo 7200 meter se unche hai. himalay ke kuch pramukh shikharon main sabase mahatvapurn sagarmatha himaal, annapurna, ganey, langtang, manasalu, ruulawaling, jugal, gaurishankar, kumbhu, dhaulagiri or kanchanajangha he.
 himalay shrenee main 15 hajaar se zyada himand hai jo 12 hajaar varg kilometre main faile hue hai. 72 kilometre lanbaa siachin himand vishwa kaa doosraa sabase lanbaa himand he. himalay kii kuch pramukh nadiyon main shaamil hai - sindhu, ganga, brahmaputra or yaangtej.
 bhunirmaan ke siddhanton ke anusaar yah bharat-austra platon ke asian plate main takaraane se bana he. himalay ke nirmaan main pratham utthan 650 lakh varsh purv hua tha or madhya himalay kaa utthan 450 lakh varsh purv
 himalay main kuch mahatvapurn dharmik sthal bhi he. inamen haridwar, badrinaath, kedarnath, gomukh, dev prayag, rishikesh, kailash, maansarovar tathaa amarnath pramukh hai. bhartiya granth gita main bhi iskaa ullekh miltaa he .
 mukt gyaanakosh vikipedia se
 himalay parvat kaa vah bhaag jo mahaan himalay ke dakshin saamaanantar failaa hua he laghu himalay kehalaata he. yah anchal madhya himalay yaa himachal himalay ke bhi naam se pukaara jaataa he. lekin vastav main yah madhya himalay hi he. laghu himalay 80 se 100 kilometre chaudaai main failaa hua he. isaki ausat oonchaai 1628 meter se lekar 3000 meter he. isaki adhiktam oonchaai 4500 meter he.
 himalay sanskrit ke do shabdon - him tathaa aalay se mil kar bana he, jiskaa shabdaarth barf kaa ghar hota he. yah dhruviya kshetron ke baad prithvi par sabase bada himaavaran vaala kshetra he.
 himalay or vishwa kii sabase oonchi chotii mount everest ko bhi kai naamon se janaa jaataa he. nepal main ise sagarmaatha, sanskrit main devgiri or tibeti main chomolungma kehete hai.
 himalay parvat kii ek chotii kaa naam 'bandarpunch' he. yah chotii uttarakhand ke tehri gadhwal zile main sthit he. isaki oonchaai 13,731 foot he. ise sumeru bhi kehete hai.
 himalay kii utpatti kii vyakhya cobar ke bhusannati siddhant or plate vivartaniki siddhant dwaara kii jaati he. pehle bhartiya plate or is par sthit bhartiya bhukhand gondvanalland naamak vishaal mahadweep kaa hissaa tha or africa se sata hua tha jiske vibhaajan ke baad bhartiya plate kii gati ke parinamswaroop bhartiya prayadwipiya pathaar kaa bhukhand uttar kii ore badhaaupari kritashius kaal main bhartiya plate ne teji se uttar kii ore gati prarambh kii or takreeban 6000 kimi kii duuri tay kii. ureshian or bhartiya platon ke bich yah takaraav samudri plate ke nimajjit ho jane ke baad yah samudi-samudri takaraav ab mahadwipiya-mahadwipiya takaraav main badal gaya or kendriya himalay kii rachana hui.
 tab se lekar ab tak takreeban 2500 kimi kii bhuparpati laghukaran kii ghatana ho chuki he.saath hi bhartiya plate kaa uttari purvi hissaa 45 ansh ke aasapaas ghadi kii suiyon ke vipareet disha main gum chukaa he.
 is takaraav ke kaaran himalay kii teen shreniyon kii rachana alag-alag kaal main hui jiskaa kram uttar se dakshin kii ore he. arthath pehle mahaan himalay, phir madhya himalay or sabase ant main shivalik kii rachana hui.
 himalay parvat tantra ko teen mukhya shreniyon ke rup main vibhajit kiya jaataa he jo pakistan main sindhu nadi ke mode se lekar arunachal ke brahmaputra ke mode tak ek duusare ke samanaantar paayi jaati hai. chauthi goud shrenee asatat he or puri lambaai tak nahin paayi jaati he. ye chaar shreniyan hai- 
 para himalay jise trans himalay yaa tethes himalay bhi kehete hai, himalay kii sabase pracheen shrenee he. yah karakoram shrenee, ladakh shrenee or kailash shrenee ke rup main himalay kii mukhya shreniyon or tibet ke bich sthit he. iskaa nirmaan tethes sagar ke avsaadon se hua he. isaki ausat chaudaai lagbhag 40 kimi he. yah shrenee inds-sampu-shater-zone naamak bhransh dwaara tibet ke pathaar se alag he.
 mahaan himalay jise himaadri bhi kaha jaataa he himalay kii sabase unchi shrenee he. iske crode main aagney shailen paayi jaati he jo grenite tathaa gabro naamak chattaanon ke rup main hai. parshvon or shikharon par avsaadee shailon kaa vistaar he. kashmir kii janskar shrenee bhi isi kaa hissaa maani jaati he. himalay kii sarvocch chotiyaan makaalu, kanchanajangha, everest, annapurn or naamachaa barwa ityadi isi shrenee kaa hissaa hai. yah shrenee mukhya kendriya kshep dwaara madhya himalay se alag he. haalanki purvi nepal main himalay kii teenon shreniyan ek duusare se satee hui hai.
 madhya himalay mahaan himalay ke dakshin main sthit he. mahaan himalay or madhya himalay ke bich do badi or khuli ghaatiyaan paayi jaati he - pashchim main kashmir ghati or purv main kathmandu ghati. jammu-kashmir main ise pir punjaal, himachal main dhauladhar tathaa nepal main mahabharat shrenee ke rup main janaa jaataa he.
 shivalik shrenee ko bahya himalay yaa up himalay bhi kehete hai. yahan sabase nayi or kam unchi chotii he. pashchim bengal or bhutan ke bich yah vilupt he baaki puure himalay ke saath samanaantar paayi jaati he. arunachal main miri, mishmi or abhor pahadiyaan shivalik kaa hi rup hai. shivalik or madhya himalay ke bich doon ghaatiyaan paayi jaati hai.
 sar sidney burad ne himalay ko chaar kshaitij pradeshon main baanta he:-
 himalay parvat vividh prakritik, aarthik or paryaavarniya kaarnon se mahatvapurn he. himalay parvat kaa mahatv na keval iske aasapaas ke deshon ke liye hai balki puure vishwa ke liye hai kyonki yah dhruviya kshetron ke baad prithvi par sabase bada himachhadit kshetra he jo vishwa jalwaayu ko bhi prabhavit karata he. iske mahatv ko nimnavat vargeekrut kiya ja saktaa he:
 himalay main ugane vaale pedo or vahaan rahane vaale jeev-jantuon kii vividhta jalwaayu, varsha, oonchai or mitti ke anusaar badalati hai. jahaan neeche jalwaayu ushnkaribandheey hoti he, vahiin chotii ke paas sthaayee rup se barf jami rahati he. kark rekha ke nikat sthit hone ke kaaran sthaayee barf kaa str aamtaur par lagbhag 5500 meter kaa hota he, jo kii duniya main sabase adhik he. tulana ke liye, new gini ke bumadhya pahaado main barf kaa str kuch 900 meter neeche he. vaarshik varsha kii maatra pashchim se purv babbti chali jaati he.
 tibet ke rongbuk se mount everest kaa uttari bhaag
 naga parvat, bharat
 nanga parvat, bharat
 manaslu
 uttari sikkim se suryaast kaa drushya
