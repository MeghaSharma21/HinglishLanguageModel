 johans wilhem jensen denmark ke upanyaaskaar, kavi, nibandhkaar evam patrkaar the. 1944 i0 main sahitya main nobel puraskaar vijeta.
 
 johans jensen kaa janm uttari jatland ke himmarpand shahar main hua tha. inke pita pashu-chikitsak the. inhone vahaan ke cathedral skool se metric paas kiya or phir doctorl kii padhai ke liye copenhegan gayi. parivaar bada hone ke kaaran inhen apni padhai kaa kharch khud uthaanaa padataa tha. 1893 main inhone doctorl kii padhai shuru kii or 1895 se hi kahaniyaan bhi likhane lage the. 1897 main inhone doctorl kii padhai chhod kar apane-aapako patrakarita or sahitya-seva main laga diya. 1898 main spain-america yuddh main inhen yuddh-samvaadadaata ke rup main paris kii vishwa pradarshnee main bheja gaya, jahaan ke naye vaataavaran ne in par bada prabhaav daalaa tha.
 jensen kii aupnyasik kritiyon main sabase pehle kongans fald kaa prakaashan hua tha, jiskaa angreji anuwaad 1933 i0 main prakashit hua. yah danish bhashaa kaa pratham prasiddh aitihaasik upanyaas ke rup main janaa gaya. isamen purana krishak-jivan or uske virdohi drushtikon kaa sundar chithran hua he. unhone denmark ke gramin jivan par bahut acha likhaa, naye muhaavaron kaa prayog kiya or yatra varnan bhi likhe. unki rachanaaon ke bare main di american scandinavian rivyuu main kaha gaya tha: inke upanyaas puraane yug ke hai, par ve apane yug ke samaaj ke darpan-se hai. isamen kathanak kii ore utana dhyaan dene kii aavashyaktaa nahin padati jitna samayik chithran kii ore.
 jensen ne apni aatmakatha ke rup main apni america yatra kii kahani bhi likhi. 76 varsh kii umr main prakashit pustak africa main yatra-varnan ke saath-saath unke patrakarita or saanskrithik gyaan kaa bhi prabhoot parichay upasthaapit hua he. jensen kaa prabhaav danish bhashaa par vishesh rup se padaa kyonki unhone kul milakar 70 pustaken likhi or aganit lekh likhe. unke anek vichaar aise hai jinke bare main matbhed kii gunjaaish he, parantu unki abhivyakti kii ucch shakti se inkaar nahin kiya ja saktaa.
