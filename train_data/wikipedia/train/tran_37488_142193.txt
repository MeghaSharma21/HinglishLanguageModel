 maqbool fidaa hossain, ,em eff hossain ke naam se jane jane vaale bhartiya chitrakaar the.
 ek kalakaar ke taur par unhe sabase pehle 1940 ke dashak main khyaati mili. 1952 main unki pehali ekal pradarshnee xuric main hui. iske baad unki kalakritiyon kii anek pradarshaniyaan europe or america main huin.
 1966 main bharat sarkaar ne unhe padmashri se sammanit kiya. uske ek saal baad unhone apni pehali film banaayi: thru da aaiz of a penter . yah film berlin utsav main dikhaayi gayi or use 'golden bear' se puraskrit kiya gaya.
 hossain bahut chote the jab unki maa kaa dehanth ho gaya. iske baad unke pita indore chale gaye jahaan hossain kii praarambhik shiksha hui. bees saal kii umr main hossain bombay gayi or unhe je je skool off arts main dakhla mil gaya. shuruyaat main ve bahut kam paiso main cinema ke hording banaate the. kam paise milane kii vajah se ve duusare kaam bhi karte the jaise khilone kii factory main jahaan unhe achche paise milte the. pehali baar unki panting dikhaaye jane ke baad unhe bahut prasiddhi mili. apni praarambhik pradarshaniyon ke baad ve prasiddhi ke sopan chadhate chale gaye or vishwa ke atyant pratibhavan kalakaaron main unki ginati hoti thi.
 emef hossain ko pehali baar rashtriya str par pahchaan 1940 ke dashak ke akhir main mili. varsh 1947 main ve progressive artist group main shaamil hue. yuva painter ke rup main emef hossain bengal skool of arts kii rashtravaadi parampara ko todakar kuch nayaa karnaa chaahate the. varsh 1952 main unki paintings kii pradarshnee zurikh main lagi. uske baad to europe or america main unki paintings kii jor-shor se charchaa shuru ho gai. varsh 1955 main bharat sarkaar ne unhen padmashri puraskaar se sammanit kiya. varsh 1967 main unhone apni pehali film thru da aaiz of a painter banaai. ye film berlin film samaaroh main dikhaai gai or film ne golden bear puraskaar jeeta.
 varsh 1971 main saao pawalo samaaroh main unhen pabalo picasso ke saath vishesh nimantran dekar bulaayaa gaya tha. 1973 main unhen padmabhushan se sammanit kiya gaya to varsh 1986 main unhen rajyasabha main manonith kiya gaya. bharat sarkaar ne varsh 1991 main padam vibhushan se sammanit kiya gaya. 92 varsh kii umr main unhen kerala sarkaar ne raja ravi verma puraskaar diya. christiz ocshan main unki ek painting 20 lakh amareeki dollar main biki. iske saath hi ve bharat ke sabase mahange painter ban gaye the. unki aatmakatha par ek film bhi ban rahi he.
 bhartiya devi-devataaon par banaai, inaki vivaadit painting ko lekar bharat ke kai hisson main pradarshan bhi hue. bharat mata kii vivaadit painting banane par patrkaar tejpal singh dhama em epa hossain se ek patrkaar vaarta ke dauraan ulajh baithe the,baad main 2006 main hossain ne hindustan chhod diya tha or tabhi se landan main rah rahe the. 2010 main katar ne unke saamne naagarikta kaa prastaav rakhaa, jise unhone sweekaar kar liya. 2008 main bharat mata par banaai paintings ke khilaaf dilli hoicourt main chal rahe mukademe par nyaayadhish kii ek tippanee "ek painter ko is umr main ghar main hi rahanaa chahie" jisase unhen gaharaa sadma laga or unhone iske khilaaf sarvocch nyaayalay main apil bhi kii. haalanki ise asweekaar kar diya gaya tha.9 june 2011 ko landan main inkaa nidhan ho gaya.
