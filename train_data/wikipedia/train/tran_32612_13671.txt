 lekha shaastra share dharakon or prabandhakon aadi ke liye kisi vyavsaayik ikai ke bare main vittiya jaankaree sampreshit karne kii kala he. lekhankan ko 'vyavsaay kii bhashaa' kaha gaya he. hindi main 'accountancy' ke samatuly 'lekhavidhi' tathaa 'lekhakarm' shabdon kaa bhi prayog kiya jaataa he.
 lekhashastra ganitiya vigyaan kii vah shakha he jo vyavsaay main safalataa or vifaltaa ke kaarnon kaa pataa lagane main upyogi he. lekhashastra ke siddhant vyavasayik ikaayiyon par vyaavhaarik kala ke teen prabhaagon main lagu hote hai, jinke naam hai, lekhankan, bahi-khaataa, tathaa lekha pariksha .
 aadhunik yug main manushya kii aarthik kriyaaon kaa rup bahut vistrut tathaa bahumukhi ho gaya he. anek prakaar ke vyapaar va udyog-dhandhon tathaa vyavsaayon kaa janm ho rahaa he. udyog-dhandhon va anya vyavsaayik kriyaaon kaa uddeshy labharjan hota he. vyapaaree yaa udyogpati ke liye yah aavashyak hota he ki use vyapaar kii safalataa va asafalataa yaa laabh-haani va aarthik sthiti kaa gyaan hona chahie. iske liye vah pustapaalan tathaa lekhankan kii pravidhiyon kaa vyapak upyog karata he. lekhankan-pustaken banaakar vyapaarik sansthaaon ko apni aarthik sthiti va laabh-haani kii jaankaree praapt hoti he. yadhyapi pustapaalan va lekhakarm vyapaaree ke liye anivaary nahin hote lekin ve iske bina apana kaary safaltaapurvak sanchalit nahin kar sakate or unhen apni vyapaarik kriyaaon se hone vaale laabh yaa haani kii jaankaree bhi nahin mil paati.
 lekhe rakhane kii kriya kisi na kisi rup main us samay se vidyaman he jab se vyavsaay kaa janm hua he. ek bahut chota vyapaaree mastishk main yaaddasht kaa sahaara lekar lekha rakh saktaa he, doosraa use kaagaj par likhit rup pradaan kar saktaa he. vyavasthit rup se lekha rakhaa jaye yaa avyavasthit rup se, yah lekhankan hi kahalaayegaa. jais vyavsaay kaa aakaar badhata gaya or vyavsaay kii prakruti jatil hoti gai lekhankan vyavasthit rup lene laga. isamen tark vitark, kaaran prabhaav vishleshan ke aadhaar par pratipaadit thos niyamon evam siddhanton kii neenv padati gai evam saamaanya lekha-jokha ek kaalaantar main vrahat lekhashastra ke rup main hamaare saamne aayaa.
 aadhunik vyavsaay kaa aakaar itnaa vistrut ho gaya he ki isamen saikadon, sahastron va arabon vyavsaayik lenden hote rahete hai. in len denon ke byore ko yaad rakhkar vyavsaayik upkram kaa sanchaalan karnaa asambhav he. atah in lendenon kaa krambaddh abhilekh rakhe jate hai unke krambaddh gyaan va prayog-kala ko hi lekhashastra kehete hai. lekhashastra ke vyaavhaarik rup ko lekhankan kah sakate hai. american insttiute of certyphoid public acountants kii lekhankan shabdaawalee, bulatin ke anusaar ‘‘lekhankan un vyavhaaron or ghatnaon ko, jo ki kam se kam anshatah vittiya prakruti ke he, mudra ke rup main prabhaavapurn tareeke se likhane, vargeekrut karne tathaa saransh nikaalane evam unke parinaamon kii vyakhya karne kii kala he.’’
 is paribhaasha ke anusaar lekhankan ek kala he, vigyaan nahin. is kala kaa upyog vittiya prakruti ke mudra main maapneey vyavhaaron or ghatnaon ke abhilekhan, vargeekaran, sankshepan or nirvachan ke liye kiya jaataa he.
 smith evam eshbern ne uparyukt paribhaasha ko kuch sudhaar ke saath prastut kiya he. unke anusaar ‘lekhankan mukhyatah vittiya prakruti ke vyavsaayik lendenon or ghatnaon ke abhilekhan tathaa vargeekaran kaa vigyaan he or un lendeene or ghatnaon kaa mahatvapurn saransh banane, vishleshan tathaa vyakhya karne or parinaamon ko un vyaktiyon ko sampreshit karne kii kala he, jinhen nirnay lene hai.' is paribhaasha ke anusaar lekhankan vigyaan or kala donon hi he. kintu yah ek purna nishchit vigyaan na hokar lagbhag purna vigyaan he.
 american accountig principuls board ne lekhankan ko ek seva kriya ke rup main paribhaashit kiya he. uske anusaar, ‘lekhankan ek seva kriya he. iskaa kaary aarthik ikaayiyon ke bare main mukhyatah vittiya prakruti kii parinammak soochna dena he jo ki vaikalpik vyavhaar kriyaaon main tarkyukt chayan dwaara aarthik nirnay lene main upyogi ho.’
 uparyukt vivechan ke aadhaar par lekhankan ko vyavsaay ke vittiya prakruti ke len-denon ko sunishchit, sugathit evam suniyojit tareeke se likhane, prastut karne, nirvachan karne or suchit karne kii kala kaha ja saktaa he.
 sarvapratham praarambhik lekhankan ke record pracheen babylon, asyria or sumeria ke khandhar  main paae gaye, jo 7000 varshon se bhi pehle kii taarikh ke hai. tatkaaleen log fasalon or maweshiyon kii vruddhi ko record karne ke liye pracheen lekhankan kii paddatiyon par bharosa karte the. kyonki krishi or pashu paalan ke liye prakritik ritu hoti he, atah agar fasalon kii paidaavaar ho chuki ho yaa pashuon ne nae bachche paidaa kiye hon to hisaab-kitaab kar adhishesh ko nirdhaarit karnaa aasaan ho jaataa he.
 lekhankan kii uparyukt paribhaashaon ke aadhaar par isaki nimnlikhit visheshtaayen spasht hoti he -
 lekhankan ek kala or vigyaan donon he. kala ke rup main yah vittiya parinaam jaanane main sahaayak hoti he. isamen abhilikhit tathaa vargeekrut len-denon or ghatnaon kaa saransh taiyaar kiya jaataa he. unhen vishleshit kiya jaataa he tathaa unka nirvachan kiya jaataa he. vittiya samankon kaa vishleshan evam nirvachan lekhankan kii kala hi he jiske liye vishesh gyaan, anubhav or yogyata kii aavashyaktaa hoti he. isi tarah ek vyavsaay ke aantarik evam bahya pakshon ko vittiya samankon kaa arth or inke parivartan is prakaar sampreshit karnaa jisase ki ve vyavsaay ke sambandh main sahi nirnay lekar budhimatapurna kaarywahi kar saken, lekhankan kii kala hi he.
 vigyaan ke rup main yah ek vyavasthit gyaan shakha he. isamen lendenon evam ghatnaon kaa abhilekhan, vargeekaran evam sankshiptikaran ke nishchit niyam he. in nishchit niyamon ke kaaran hi lekhon kaa krambaddh va vyavasthit rup se abhilekhan kiya jaataa he. kintu yah ek 'purna nishchit' vigyaan na hokar 'lagbhag purna vigyaan' he.
 lekhankan main mudra main maapan yogya vittiya prakruti kii ghatnaon or vyavhaaron kaa hi lekha kiya jaataa he. aise vyavhaar jo vittiya prakruti ke nahin hote, unka lekha pustakon main nahin kiya jaataa. udhaaharan ke liye, yadi ek sanstha ke paas samarpit va vishwasaneey karmchaariyon kii ek toli ho jo vyavsaay ke liye bahut upyogi he, kaa lekha vyavsaay kii pustakon main nahin kiya jaayegaa kyonki yah vittiya prakruti kii nahin he tathaa ise mudra main abhivyakt nahin kiya ja saktaa.
 lekhankan siddhanth board kii paribhaasha ke anusaar lekhankan ek seva kaary he. iskaa uddeshy vyavsaayik kriyaaon ke bare main parimanatmak vittiya suchanaaen uplabdh karana he. lekhankan ke antim utpaada arthath vittiya vivaran unke liye upyogi he jo vaikalpik kaaryon ke bare main nirnay lete hai. lekhankan swayan kisi dhan kaa srijan nahin karata he, yadhyapi yah iske upyogkartaaon ko upyogi soochna uplabdh karaata he jo inhen dhan ke srijan evam rakh rakhaav main sahaayak hota he.
 lekhankan ke mukhya uddeshy is prakaar he -
 prayek vyavsaayik len-dein ko pustakon main krambaddh tareeke se likhnaa va uchit hisaab rakhana lekhankan kaa pratham uddeshy he. lekhankan ke abhaav main maanav smriti par bahut bhaar hota jiskaa adhikansh dashaon main vahan karnaa asambhav hota. vidhivat abhilekhan se bhul va chal-kapaton ko dur karne main sahaayta milti he.
 lekhankan vyavsaayik sampattiyon ke anuchit evam avaanchhneeya upyog se suraksha karata he. aisa lekhankan dwaara prabandh ko nimna suchanaaen pradaan karne ke kaaran sambhav hota he -
 uparyukt soochna vyavsaay swami ko yah jaanane main sahaayak hoti he ki vyavsaay ke kosh anaavashyak rup se niskriy to nahin pade hai.
 lekhankan avadhi ke ant main vyavsaay sanchaalan ke falswaroop utpann shuddh laabh athwa haani kaa nirdhaaran lekhankan kaa pramukh uddeshy he. shuddh laabh athwa haani evam nishchit avadhi ke kuch aagmon evam kuch vyayon kaa antar hota he. yadi aagmon kii raashi adhik he to shuddh laabh hoga tathaa vipareet paristhiti main shuddh haani. yah prabandhkeey kushalta tathaa vyavsaay kii pragati kaa suchak hota he. yahi anshadhariyon main labhaansh vitaran kaa aadhaar hota he.
 laabh-haani khate dwaara pradutt soochna paryaapt nahin he. vyavsaayee apni vittiya sthiti bhi jaananaa chahta he. isaki purti chitthey dwaara kii jaati he. chittha ek vishesh tithi ko vyavsaay kii sampattiyon evam dayitvon kaa vivaran he. yah vyavsaay ke vittiya swasthya ko jaanane main barometer kaa kaary karata he.
 vivekpurna nirnay lene ke liye sambandhit adhikariyon evam sanstha main hit rakhane vaale vibhinn pakshakaron ko vaanchit soochna uplabdh karana, lekhankan kaa uddeshy he. american acounting association ne bhi lekhankan kii paribhaasha dete hue is bindu par vishesh bal diya he. unke anusaar, 
 lekhankan kaa sarvapratham kaary samast vyavsaayik saudon evam ghatnaon kaa vyavasthit evam vidhiwat dhang se jarnal main lekha karnaa he. yahaan yah dhyaan rakhane kii aavashyaktaa he ki lekhankan main unheen saudon evam ghatnaon kaa lekha kiya jaataa hai jo vittiya swabhaav kii hai tathaa jinhen mudra ke rup main vyakt kiya ja saktaa he.
 maudrik saudon kaa lekha karne ke pashchaat unhen unke swabhaav ke anusaar samanta ke aadhaar par pruthak pruthak samoohon main vargeekaran kiya jaataa he taaki pruthak pruthak madon ke liye pruthak pruthak suchanaaen uplabdh ho saken. udhaahrantaya samast bikri ke saudo ko, jo bhinn bhinn sthanon par likhe gayi hai, ek hi sthaan par ekatrit karnaa, taaki kul bikri kii raashi gyaat ho sake. yah kaary khatabahi main khate kholkar kiya jaataa he.
 lekhankan kaa mukhya uddeshy nirnay lene waalon ke liye mahatvapurn soochna pradaan karnaa he. is kaary ke liye varsh ke ant main sabhi khaaton ke shesh gyaat karke unase ek suchi banaai jaati he or us suchi se do vivaran- laabh-haani khaataa tathaa chittha taiyaar kiya jaataa he. in vivaranon se vyavsaay kii laabhadaayakta, vittiya sthiti, bhugtan kshamta aadi ke sambandh main mahatvapurn suchanaaen uplabdh ho jaati he. is prakaar varmbhar kii samast suchnaaain sankshipt hokar do vivaranon main samaa jaati he jo vyavsaay ke antim parinaam darshaati he.
 lekhankan na keval lekha karne, vargeekaran karne evam sankshipteekaran karne kaa hi kaary karti he balki un aankadon kaa nirvachan karke nishkarsh evam upyogi suchnaaain bhi pradaan karti he. udhaahrantaya sanstha main pratyaaya kii dar kya rahi ? vigyaapan kaa prabhaav bikri main vruddhi par kitna hua? taralata tathaa bhugtan kshamta kii sthiti aadi suchanaaen uplabdh ho jaati he.
 lekhon ke vishleshan evam nirvachan se praapt soochnaaon kaa unke prayogkartaaon jaise viniojakon, lendaaron, sarkaar, swaamiyon aadi tathaa vyavsaay main hit rakhane vaale anya vyaktiyon ko sanvahan kiya jaataa he taaki ve vyavsaay kii vittiya sthiti ke sambandh main apni raay bana saken tathaa bhavi yojana ke sambandh main nirnay le sake.
 lekhankan kaa antim kaary aisi vyavastha karnaa bhi hai jisase vibhinn vaidhanik aavashyaktaaon kii purti ho sake. anek aise kanoon hai jinaki purti karnaa ek vyavsaayee ke dwaara anivaary he jaise iskar kii ritern prastut karnaa, bikrikar kii ritern prastut karnaa, sebi ke dwaara banaaye gayi niyamon kii paalna karnaa aadi. lekhankan is kaary main sahaayta karti he.
 aadhunik vyapaarik kriyaaon ke safal sanchaalan ke liye lekhankan ko ek aavashyaktaa samajha jaataa he. lekhankan kyon aavashyak he, ise nimna tarkon se spasht kiya ja saktaa he -
 lekhankan kii anek pranaliyaan hai jinamein se nimnlikhit ullekhneey hai-
 1. nakad len-dein 
 2. ikharaa lekha pranali 
 3. doharaa lekha pranali 
 4. bhartiya bahikhaata pranali 
 is pranali kaa prayog adhiktar gaiyr vyapaarik sansthaaon jaise club, anathalay, pustkaalay tathaa anya samaaj sevi sansthaaon dwaara kiya jaataa he. in sansthaaon kaa uddeshy laabh kamanaa nahin hota or ye pustapaalan se keval yah jaananaa chaahati he ki unke paas kitni rokad aayi tathaa kitni gayi or kitni shesh he rokad pranali ke antargat keval rokad bahi banaayi jaati he. is pustak main saare nakad lendenon ko likhaa jaataa he. varsh ke ant main koi antim khaataa yaa laabh-haani khaataa aadi nahin banaaya jaataa. aay-vyay kii sthiti ko samajhane ke liye ek aay-vyay khaataa banaaya jaataa he.
 is paddati main nakad len-denon ko rocked pustak main tathaa udhaar len denon ko khaataa bahi main likhaa jaataa he. yah pranali mukhyatah chote footkar vyapaariyon dwaara prayog kii jaati he. is prakaar pustaken rakhane se keval yah jaankaree hoti he ki vyapaaree kii rokad kii sthiti kisi he, arthath kitni rokad aayi tathaa kitni gayi tathaa kitni shesh he. kisko kitna dena he tathaa kisase kitna lenaa he, isaki jaankaree khaataa bahi se ho jaati he. is paddati se laabh-haani khaataa va aarthik chittha bananaa sambhav nahin hota jab tak ki is pranali ko doharaa lekha pranali main badal na diya jaay. isliye is pranali ko apurna pranali mana jaataa he.
 yah pustapaalan kii sabase acchhee pranali maani jaati he. is paddati main prayek vyavhaar ke donon roopon kaa lekha kiya jaataa he. yah kuch nishchit siddhanton par aadhaarit hoti he. varsh ke ant main antim khate banaakar vyavsaay kii vaastavik sthiti kii jaankaree karnaa is paddati ke madhyam se aasaan hota he.
 yah bharat main atyant prachinkaal se prachlit paddati he. adhikansh bhartiya vyapaaree is pranali ke anusaar hi apana hisaab-kitaab rakhte hai. yah bhi nishchit siddhanton par aadhaarit purnataya vaigyanik pranali he. is pranali ke aadhaar par bhi varsh ke ant main laabh-haani khaataa tathaa aarthik chittha banaaya jaataa he.
 vittiya lekhankan kaa mukhya uddeshy vittiya soochnaaon ko pahchaanana, maapna, likhnaa, sanvahan karnaa or saath hi vyapaarik saudon ko lekha pustakon main is prakaar se darj karnaa jisase ki ek nishchit avadhi ke liye vyavsaay ke sanchaalanaatmak parinaam gyaat kiye ja saken tathaa ek nishchit tithi ko aarthik sthiti kaa pataa lagaana he.
 laagat lekhankan laagton ke lekhe karne kii ek aisi prakriya he jo aay va vyay, athwa un aadhaaron ke jin par unka pariklan kiya jaataa he, ke abhilekhan se armbh hoti he tathaa sankhyikeey samankon ke taiyaar hone ke saath hi samaapt ho jaati he. is lekha vidhi main vartmaan laagat ke saath saath bhavi vyayon par bhi vichaar kiya jaataa he.
 prabandh lekhankan se taatpary lekhankan evam sankhyikeey pravidhiyon kii soochna ko prastut karne evam nirvachan karne ke vishisht uddeshy ke liye prayog se he. yah soochna prabandhakon ko adhiktam kushalta laane tathaa bhavishya kii yojanaon par vichaar karne, unhen pratipaadit karne evam samanvit karne ke pashchaat unke nishpaadan ko maapne ke kaary main sahaayta pradaan karne ke liye abhikalpit kii jaati he.
 agar hamen kisi upkram kii sthirataa, vikaas or laabhadaayakta sunishchit kerani ho to uski maanav sampatti se adhik mahatvapurn anya koi sampatti nahin he. isaki mahatta tab aasaani se samajhi ja sakati he jab utpaadan ke anya saadhan puunji, saamagree, mashaanen aadi sab uplabdh hai or shramik uplabdh na hon. itnaa hote hue bhi is mahatvapurn sampatti kaa lekhankan evam moolyankan aarthik chitthey main kisi bhi prakaar parilakshith nahin hota he. parinamswaroop do fermaa ke aarthik parinaam kii keval viniojit puunji par pratyaaya aadi ke aadhaar par tulana apurna evam kabhi kabhi to bhraamak hoti he. lekhankan main is kami ko dur karne ke liye maanav sansaadhan moolyankan evam lekhon main darj kar vittiya parinaamon main pradarshit karne kii ek nayi pranali viksit hui he jise maanav sansaadhan lekhankan ke naam se janaa jaataa he. american accounting esoshiyeshan kii maanav sansaadhan lekhankan samiti ke anusar, ‘‘maanav sansaadhan lekhankan maanav sansadhano ko pahchaanane, iskaa aankadon ke rup main maapan karne or is soochna ko sambandhit pakshon tak sanvahit pakshon tak sanvahit karne kii prakriya he.’’
 beete hue samay kii deergh avadhi kii mulya sthiti ko dekha jaye to ek baat sarvamaanya spasht he ki vishwa main prayek vastu ke moolyaan main saamanytah vruddhi hui he. dwitiya vishwa yuddh ke baad mulya suchakaankon main parivartan kii gati behad teevr hui. mudra sfiti kii is sthiti ne vyavsaayik jagat main aarthik parinaamon kii tulaniyata ko nirarthak bana diya. mudra sfiti ke is dushprinaam kaa prabhaav shunya par vaastavik parinaamon kii jaankaree karne ke liye mudra sfiti mulya suchakankaan kii sahaayta se laabh-haani khate ko samyojit kiya jaataa he or isi prakaar se chitthey main sthaayee sampattiyon ke mulyon ko samyojit kiya jaataa he. punarmoolyankan dwaara bhi antim khaaton ko taiyaar kiya jaataa he. vartmaan main is lekhankan kii do vidhiyaan-vartmaan laagat lekhankan tathaa vartmaan kray shakti lekhankan prachlan main he.
 vartmaan kuch dashakon se vyavsaay main saamaajik daayitv kii vichaardhaara kaa pradurbhaav hua he. badalte hue saamaajik mulyon or aashaaon ne samaaj main vyavsaay kii bhoomika ke bare main vichaar ko badhaaya he or yah vichaar vyavsaay ke saamaajik daayitv kii prakruti par kendrit ho gaya he. yah mana jane laga he ki is uttardaayitv ko lekhankan ke ek rup saamaajik daayitv lekhankan dwaara puraa kiya ja saktaa he. chunki vyavsaay utpaadan ke saadhan sthaneey sroton se praapt karnaa he atah paryaavaran main uske kaaran anek hanikaarak parivartan hote hai. saamaajik lekhankan ke antargat saamaajik laabh-haani khaataa tathaa saamaajik chittha taiyaar karke ek vyavsaay yah darsha saktaa he ki usne saamaajik uttardayitvon kaa nirvaah kis seemaa tak kiya he.
 lekhankan kaa mul uddeshy sanstha main hit rakhane vaale aantarik tathaa bahya pakshakaron ko aavashyak suchanaaen uplabdh karana he. kintu kis pakshakaar ko kisi suchanaaen chahie, yah uske vyavsaay main hit kii prakruti par nirbhar karata he. vibhinn pakshakaron kii drushti se aavashyak lekhankan soochna kaa vivechan is prakaar he-
 swami vyavsaay ke sanchaalan ke liye koshon kii vyavastha karte hai, atah ve yah jaananaa chaahate hai ki unke dwaara pradutt koshon kaa viniyog kiya he. us kii laabhadaayakta evam vittiya sthiti jaanane ke liye lekhankan suchanaaen chaahate hai. aisi suchnaaain samay-samay par lekhankan abhilekhon se taiyaar kiye gayi vittiya vivaranon dwaara pradaan kii jaati he.
 duusare se kaary karwaane kii kala hi prabandh he. atah prabandh ko yah sunishchit karnaa chahie ki uske adhinsth karmchaaree uchit kaary kar rahe hai yaa nahin. is sambandh main lekhankan suchanaaen bahut sahaayak hoti hai kyonki isse prabandhak karmchaariyon ke nishpaadan kaa moolyankan kar saktaa he. karmchaariyon ke vaastavik nishpaadan kii purv nirdhaarit pramaapon se tulana karke sudharatmak kaarywahi kii ja sakati he, yadi vaastavik nishpaadan vaanchit str kaa nahin he. vastav main lekhankan suchanaaen hi prabandh kii vittiya niti, niyojan evam niyantran kaa aadhaar hoti hai.
 viniojakon ke antargat sambhavi anshadari tathaa dirghakaalin rindaata sammilit hote hai. inkaa hit apane viniyog kii suraksha tathaa us par paryaapt aay praapt karnaa hota he. atah inhen sanstha ke bhootkaaleen nishpaadan kaa moolyankan karne tathaa bhavi sambhaavnaaon kaa pataa lagane ke liye lekhankan soochnaaon kii aavashyaktaa hoti he, isliye viniojak apane viniyog nirnyon ke liye vittiya vivaranon main sammilit lekhankan soochna par nirbhar hote hai. ve jis sanstha main viniyog karnaa chaahate hai, lekhankan soochnaaon ke aadhaar par us sanstha kii laabhadaayakta evam vittiya sthiti kaa anumaan laga sakate hai.
 lendaaron main maal ke purti karta, bankers evam anya rindaata sammilit hote hai. ye rin dene se purv sanstha kii vittiya sthiti jaananaa chaahate hai tathaa is baat se aashwast hona chaahate hai ki sanstha samay par rinon kaa bhugtan kar degi. duusare shabdon main, sanstha kii taral sthiti santoshprad he. sanstha kii taralata sthiti kii jaankaree ke liye inhen chaalu sampattiyon, taral sampattiyon tathaa chaalu dayitvon sambandhi lekhankan soochnaaon kii aavashyaktaa hoti he, jo inhen sanstha ke vittiya vivaranon se uplabdh hoti he.
 vibhinn sarkari vibhaag tathaa agenciyaan jaise company lau board, register of companyj, iskar vibhaag, skandh vipanee aadi bhi companiyon kii vittiya soochna main ruchi rakhti he. in agensiyon kaa uddeshy yah aashwast karnaa hota he ki company ne apane lekhon main kar, labhaansh, hris aadi ke sambandh main adhinium kii vyavasthaaon kaa paalan kiya he athwa nahin tathaa apane laabhon evam vittiya sthiti ko sahi va sachche dhang se prastut kiya he athwa nahin.
 sarkaar vyavsaayik sansthaaon kii kar dey kshamta kaa nishchit lekha vivaranon se praapt soochnaaon ke aadhaar par hi karti he. ye suchanaaen sarkaar kii bhavi kar niti, utpaadan, mulya niyantran, anudaan, license, aayaat-niryaat niti main di jane vaali suvidhaayen aadi kaa aadhaar hoti he. sarkaar ko vyavsaayik sansthaaon kii lekhankan soochnaaon kii aavashyaktaa rashtriya aay kaa nirdhaaran karne hetu bhi hoti he. kabhi kabhi sanstha ke utpaadon kaa mulya nirdhaarit karne ke liye bhi moolyankan soochnaaon kii aavashyaktaa hoti he, taaki upabhoktaaon evam utpaadakon kaa shoshan na ho sake.
 sanstha kii aarthik sudridhtaa main karmchaariyon kii ruchi hoti he kyonki bonus kaa bhugtan arjeet laabhon par nirbhar karata he. iske atirikt niyoktaaon or shram sanghon ke bich samuhik saudebaaji lekhankan soochnaaon ke aadhaar par hi kii jaati he.
 lekhankan soochna jo kisi vyavsaayik sanstha ke vittiya nishpaadan kaa darpan kahi jaati he, shodhakartaaon ke liye bahut moolyawaan hoti he. ek kaary vishesh kii vittiya kriyaaon kaa adhyayan karne ke liye shodhakartaaon ko kray, vikray, chaalu sampatti evam daayitv, sthaayee sampattiyaan, dirghakaalin daayitv, swaamiyon ke kosh aadi ke bare main vistrut lekhankan soochnaaon kii aavashyaktaa hoti he, aisi suchanaaen sanstha dwaara rakhe gayi lekhankan abhilekhon se hi praapt kii ja sakati hai.
 prayek lenden main do pahalu yaa paksh hote hai. khaataa-bahi main prayek paksh kaa ek khaataa banaaya jaataa he. khaataa khaataa bahi kaa vah bhaag he jisamen vyakti, vastuon athwa sevaaon ke sambandh main kiye hue lendenon kaa samuhik vivaran likhaa jaataa he. is prakaar prayek khate kii sthiti kaa pataa lag jaataa he ki vah khaataa lender he tathaa dendar .dohari pranali ke anusaar sroton main lendenon ko likhane ke liye khaaton ke vargeekaran ko jaananaa aavashyak he.
 jin khaaton kaa sambandh kisi vishesh vyakti se hota he, ve vyaktigat khate kehalaate hai. vyakti kaa arth swayan vyakti, form, company or anya kisi prakaar kii vyapaarik sanstha hota he. duusare shabdon main, sab lendaaron tathaa dendaaron ke khate vyaktigat khate hote hai. is drushti se puunji tathaa aaharan ke khate bhi vyaktigat hote hai kyonki inamen vyapaar ke swami se sambandhit lenden likhe jate hai. vyapaar ke swami ke vyaktigat khate ko puunji khaataa kaha jaataa he. vyapaar ke swami dwaara vyavsaay se mudra nikaalane ke liye aaharan khaataa kholaa jaataa he. is prakaar aaharan khaataa bhi vyaktigat khaataa hota he.
 vastuon or sampatti ke khate vaastavik khate kehalaate hai. in khaaton ko vaastavik isliye kaha jaataa he ki inamen varnit vasteen, vishesh sampatti ke rup main vyapaar main prayog kii jaati he. aavashyaktaa padane par inhen bechakar vyapaaree apni puunji ko dhan ke rup main parivartit kar saktaa he. vaastavik khate aarthik chitthey main sampatti kii tarah dikhaaye jate hai. jaise mashin, bhawan, maal, yantra, furniture, rocked va bank aadi ke vaastavik khate hote hai.
 in khaaton ko avastavik khate bhi kehete hai. vyapaar main anek kharch kii maden, aay kii maden tathaa laabh athwa haani kii maden hoti hai. in sabake liye alag-alag khate banate hai jinako ‘nammaatr’ ke khate kehete hai. vyaktigat athwa vaastavik khaaton kii tarah inkaa koi moort aadhaar nahin hota. udhaaharan ke liye vetan, mazdooree, kamishan, byaaj ityadi ke khate nammaatr ke khate hote hai.
 prayek lenden ke do paksh hote hai. rini yaa debit paksh or dhani yaa credit paksh. is kaaran uskaa lekha likhane ke liye prayek khate ke do bhaag hote hai. baayen haath kii ore bhaag ‘rini paksh’ hota he or daahine haath kii ore kaa bhaag ‘dhani paksh’ hota he.
 khaaton ko debit yaa credit karnaa - jab kisi len-dein main koi khaataa ‘len’ paksh hota he arthath usko laabh praapt hota he tab us khato ko debit kiya jaataa he. debit karne kaa matlab yah he ki khate ke rini bhaag main lenden kaa lekha hoga. isi prakaar jab koi khaataa lenden main dein paksh hota he arthath uske dwaara kuch laabh kisi ko hota he, tab us khate ko credit kiya jaataa he. arthath us khate ke credit bhaag main lenden kaa lekha kiya jayega. prayek lenden main is tarah ek khaataa tathaa doosraa khaataa credit kiya jaataa he. debit khate main debit kii ore lekha tathaa credit khate main credit kii ore lekha hota he. credit tathaa debit lekha dohare lekhe kii pranali ke anusaar prayek lenden ke liye kiya jaataa he.
 udhaaharan - yadi hamane mohan se 100 rupaye kaa maal kharida he to isamen do khate hue- ek maal kaa doosraa mohan kaa. ek lekha paane vaale khate arthath maal khate main kiya jayega or doosraa dene vaale khate arthath mohan ke khate main kiya jayega.
 isi kaaran is pranali ko dohare lekhe kii pranali kaha gaya he. prayek lenden main do lekhe ek debit or ek credit hota he.
 lekhak
