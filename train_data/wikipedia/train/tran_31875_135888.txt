 dipastambh, dipaghar, yaa prakashastambh, samudratat par, dwipon par, chattaanon par, yaa nadiyon or jhiilon ke kinare pramukh sthanon par jahaajon ke maargdarshan ke liye banaae jate hai. inase raat ke samay prakaash nikalataa he. yah kisi bhi pranali se prakaash kiran prasaarit karti he. puraane samay main aag jala kar yah kaam hote the, kyonki vartmaan samay main vidyut evam anya kai saadhan hai. iskaa uddeshy sagar main jahaajon ke chaalkon yaa navikon ko khatarnaak chattaanon se aagaah karnaa hota he. ye patharilii tatarekha, khatarnaak chattaanon va bandargahon kii surakshit pravesh ko suchit karne ke liye hote hai. pehle kaaphi prayog hote rahe in prakaash deepon kaa prayog inke mahange anurakshan evam ji pi aar es takanic sahit anya unnat suvidhaon ke aane se bahut hi kam ho gaya he. 
 kehete hai, sikandriyaa ke nikat faros dweep main lagbhag 280 varsh isvi purv sangmarmar kaa ek dipastambh banaaya gaya tha, jo 600 foot unchaa tha. yah vishwa ke saat aashcharyon main gina jaataa tha or itnaa prasiddh tha ki dipastambhon ke liye pashchim main faros ek saamaanya naam ho gaya tathaa dipastambh-nirmaan-vigyaan, farology kahalaane laga. par 13veen shatee main bukamp se vah nasht ho gaya. is prakaar dipastambh kaa itihaas yadhyapi do hajaar varsh se bhi adhik pracheen he, phir bhi pranaraksha ke saath saadhan ke rup main dipastambhon kii niyamit vyavastha 19veen shatee main hi prarambh hui.
 bhinn-bhinn sthanon kii paristhitiyon or aavashyaktaaon ke anusaar dipastambhon kii sanrachana bhanti-bhanti kii hoti he. bhoomi par, yaa bade tapuon par, bananevaale sthal dipastambhon kaa abhikalp praaia: ek jaisaa hi hota he. antar keval yah rahata he ki paraas ke anusaar, arthath prayek dipastambh se jitani dur tak prakaash dikhaai dena apekshit he uske anusaar hi, uski oonchaai or prakaash upkaran rakhe jate hai. kintu samudri dipastambh, jo khule samudr main padi kisi sunsaan chattan par banate hai jahaan din-raat bheeshan lehren takkar maaraa karti he, vastav main injiyiri kaushal ke vijayastambh hi hai. sanyukt rajya america kii aligator rif kaa, great britain ke adistone, belrock or scarivor ke france kaa brihat dipastambh is drushti se atyant mahatvapurn hai.
 samudri dipastambhon kii rachana ke chaar prakaar ullekhneey hai :
 1. chinai yaa kancreet kii sanrachana chattaane par khadi karne ke liye acchhee samajhi jaati he. samudr ke andar peepe daalkar, yaa anyatra bhi jahaan pakki neenv rakhi ja sake, yah rachana upyukt hoti he. is prakaar kii rachana main yah vishesh dhyaan rakhata padataa he ki :
 2. khuli hui, ispaat yaa lohe kii dhaanchedaar rachana vahaan ke liye upyukt hoti he, jahaan kachi yaa balui jagah par sthunon yaa anya prakaar kii neenv aavashyak hoti he. saikat vela yaa muunge kii chattan par or aise sthanon par bhi yah upyukt hoti he, jahaan anya saamagree mahangi ho tathaa rachana khadi karne kii suvidha vishesh rup se vichaarneey ho. jameen main lohe yaa ispaat ke sthun gaad die jate yaa pench kii bhanti kas die jate hai or unke upar dhaanchaa khadaa kiya jaataa he.
 3. dhalwaan lohe kii kalaidaar minar vahaan upyukt hoti he jahaan pathar kii unchi laagat or paryaapt shramik na milane ke kaaran chinai kaa stambh bahut mahanga padaa ho.
 4. pipon kii neenv par khadi kii gai sanrachana saikat bela yaa retili mitti main hi safal ho sakati he.
 granite ke bane hue 140 foot unche saamaanya dipastambh main, jiske aadhaar kaa vyas 42 foot or upar kaa vyas 16 foot ho, lagbhag 58,580 ghan foot chinai hoti he. prayek samudri dipaghar main praaia: chaar dipapal rahete hai, jinamein se teen dipaghar main hi rahete hai or chauthaa tat par. sthal deepagharon main dipapal apana parivaar bhi rakh sakate hai. isliye inamen jab kuhara sanket hota he tab teen teen, anyathaa do-do hi, dipapal rahete hai.
 great britain, france or sanyukt raashtra, america, jaise deshon main ta samudratat par badi sankhya main dipastambh hai or unki vyavastha ke liye vishesh sarkari santhaan hai, kintu bharat main samudratal abhi tak vaisaa mahatv nahin praapt kar sakaa. yahan ke keval do dipastambh ullekhneey hai : ek bengal kii khadi main alaguada chattan par, jo san 1865 main bana tha or doosraa bombai ke paas, jo san 1874 main bana.
 pracheen dipastambhon kii chotii main praaia: ek jaali ke upar koyala yaa lakdi ke kunde jalaakar prakaash kiya jaataa tha. vah vyavastha bahut mahangi padati thi. kahin-kahin to saal main 400 ton koyala lag jaataa tha, phir bhi praaia: sadaa badalati hui jalwaayu or vaataavaran main prakaash kaa nirantar dikhaai dena anishchit hi rahata tha. aisi prakashvyavastha praaia: 19veen shatee ke madhya tak rahi, yadhyapi 18veen shatee main tel kaa prayog bhi hone laga tha.
 19veen shatee main kolgas kaa prayog hua. san 1898 main francisi dipadhar seva ne uddipt khanij teljvalak lagaae. aajkal saare sansar main praaia: ye hi lagate hai. inamen sthaan-sthaan par maamuli bhed hota he.
 uddipt khanij tel jwalak kaa siddhant yah he ki ek vaashpitra main dabaav ke saath drav khanij tel kaa ant:kshep hota he, jahaan vah kuch gaun jeton dwaara garam hokar vaashp ban jaataa he. vaashp ek tonti se nikalataa he or apane saath kuch vaayu liye hue jwalak ke sheersh par bane ek prakoshth main pahunchataa he, jahaan donon milakar dahansheel gas main badal jate hai, jisase mantal uddipt hota he. saath hi thodi si gas gaun jeton main bhi pahunchati he. ek haathpump dwaara sampeedit vaayu kii kuch maatra sthir rakhi jaati he, jisase ant:kshepan ke liye dabaav uplabdh rahe.
 tel gas kaa prayog gat shatabdi ke aathven dashak main aarambh hua. tel gas bade bade pipon main, jinhen samay samay par prakashastambhon main pahunchaana padataa he, vayumandal ke nau-das gune dabaav par bhari rahati he.
 aesetilin kii lau main swany hi chamak bahut hoti he or is gas kaa yatayaat suvidhajanak he. isliye boyon tathaa sanketon main prakaash ke liye to yah sansar bhar main kaam aati hi he, amahatvapurn prakashastambhon ke liye or aise sthanon par bhi jahaan parichar nahin rahete, iskaa prayog hota he. chamak badhaane ke liye kabhi kabhi mantilawaale jwalak bhi lagaae jate hai. kuch uddipt jvalkon se aisi hi dipti nikalati he jaisi khanij tel-vaashp-jvalkon se. kuch prakashastambh adhikari carbide or pani se maukey par hi gas banaanevaale sanyantr bhi istemaal karte hai.
 prakaash ke liye kahin-kahin bijli kaa bhi prayog kiya gaya he.
 laalatenen - bahut chote-chote stabhon ko chhodkar shesh praaia: sabhi prakashastambhon main sheersh par bani ek laalaten ke bheetar prakaash upkaran rakhe jate hai. laalaten ke shishon ke gaj kaaphi majboot, kintu yathasambhav patale hote he, taaki prakaash nikalne main unke kaaran kam se kam avrodh ho. laalaten kaa upree bhaag gumbad kii tarah hota he, jisamen garmi baahar nikalne ke liye ek sanvatak rahata he. paryaapt sanvathan bahut aavashyak he.
 laalaten kii naap, usamen rakhe janevaale prakaash upkaran ke anusaar bhinn bhinn hoti he. chote stambhon main iskaa vyas paanch foot tak ho saktaa he, jab ki pratham shrenee ke stambhon main praaia: 14 foot or dwitiya shrenee ke stambhon main 12 foot hota he. badi laalatenon kaa shishe laga bhaag lagbhag 10 foot unchaa hota he. sheesha praaia: 1/4 inch motaa or laalaten kii golai ke anuroop hi muda hota he. jahaan tut foot kaa bhay adhik hota he, vahaan 12 inch tak motaa sheesha lagaaya jaataa he. laalaten kii chat praaia: lohe kii, yaa taanbe kii, hoti he. ye chaadaren ispaat, ganmetal yaa dhale lohe kii kadiyonwale dhaanche main kasi rahati hai. kuch prakashastambhon main yah bhi aavashyak prathit hua he ki baahar kii ore jaali yaa janglaa laga diya jaae, taaki prakaash se aakrisht hokar samudri pakshi chot se sheesha hi na tod den. laalaten kaa barja, hathpattee or pramukh dhatvik rachana taditsanvahak se judi hui honi chahie. taditsanvahak 1/4 inch moti taanbe kii chad kaa tathaa sanvatak ke ucchtam bhaag se 18 inch upar tak hona chahie. iskaa neeche kaa sira jal ke nimnatam jal se bhi neeche tak janaa chahie, yaa sire par 20 inch lambii, 12 inch chaudee or 1/2 inch moti bhupattica lagaakar geeli bhoomi main gaad deni chahie.
 prakaash upkaran - 19veen shatee ke antim paad main sthirdip ke avagun vishesh rup se anubhav kiye gaye. inkaa prayog dhire-dhire kam ho gaya or inke sthaan par paristhitivishesh ke anukool, vishesh prakaar ke prakaash kii aavashyata samajhi gai. bhramideep, jisamen samay-samay par prachhaadan hota rahe, adhik upyukt samajha gaya. prachhaadan ke liye kabhi kabhi jwalak ke chaaron ore dhol jaisaa ek pardaa laga rahata he, jo unchaa yaa nicha kiya ja saktaa he.
 kabhi-kabhi ghumta hua prachhadanpat lagaaya jaataa he. prachhadanpat ghumaate rahane ke liye bhaar yaa spring se chalanevaala ghadi sareekha ek yantra rahata he, jisamen chalaniamak ke saath saath ek chetavanisanket bhi laga rahata he, jo yathasamay yah bataata he ki ab chaabi dene kii aavashyaktaa he. jahaan bijli uplabdh hoti he, ek choti si motor bhi laga di jaati he, jo aavashyaktaa hone par swat: chaabi de diya karti he, athwa sidhe prakaash upkaran ko hi ghumaati rahati he. gas dwaara prakashit aadhunik upkarnon main gas ke dabaav se hi upkaran ke lens ko ghumaane kaa kaam liya jaataa he. yadi kisi prakaar ke gas jwalak lage hai, to kabhi kabhi unhen hi baari baari se jala bujhaakar prakaash or prachhaadan kaa prabhaav utpann kiya jaataa he. aadhunik damak jyoti prachhaadan prakaash se acchhee hoti he. bhanti bhanti ke prakaash jo aajkal kaam aate hai, nimnlikhit hai :
 sthirdip main jyoti nirantar ek hi prakaar se nikalati dikhaai detii he. iskaa prayog ab keval chote pattanon tak hi simit rah gaya he tathaa aadhunik prakashastambhon main nahin ke baraabar he. isse jahaaj ke prakaash kaa, yaa nearesth tateey prakaash kaa, bhram ho saktaa he.
 damak jyoti anek prakaar kii hoti he. ek damak-jyoti mahatvapurn sthanon par lagati he. damakane ke bich kaa antaraal damakane ke samay se sadaa adhik hota he. anek-damak-jyoti main do yaa adhik baar jaldi jaldi damakane ke baad kuch lambey antaraal kaa kram rahata he : jaise aadhe aadhe second kii do, teen, yaa adhik, damaken do do second ke antaraal se hon, phir das second tak andhera rahane kaa kram lagaataar chalata rahe.
 sthir-damak-jyoti main sthir jyoti ke bich bich niyamit antar se ek damak aati he, jiske aage peeche thodi thodi der kaa prachhaadan rahata he. prakaash kii tivrata asmaan honaper yah avishwasaneey ho jaati he. sthir evam anek-damak-jyoti main bhi yahi dosha he.
 prachhaadan jyoti main sthir prakaash ke saath niyamit antaraal par prachhaadan kaa kram rahata he. prakaash or tam kaa samay samaan yaa asmaan ho saktaa he. jab prachhaadan do do, yaa adhik baar kaa ho to vah anek prachhaadan-jyoti kehalaati he.
 prayavarti prakaash baari baari se do rangon ke sthir prakaash ko kehete hai. yadi purvokt kisi prakaar kaa prakaash baari baari se do rangon main hota he, to uske naam ke pehle prayavarti lagane se uskaa bodh hota he.
 sandarshan prakaash kisi sankare maarg main sandarshan ke liye kiya jaataa he. iske liye bhramideep kaa prayog nahin hota. sthirdip hi, praaia: prachhaadan sahit, is kaam ke liye upyukt hote hai. kisi vishesh jalpath main, athwa balua taton ke yaa anya khatarnaak sthanon ke bich, rasta dikhaane ke liye prakaash kii aisi vyavastha rahati he ki khatre par rangeen prakaash pade or shwet prakaash khatre se paryaapt duuri rakhte hue surakshit maarg bataae.
 rangeen prakaash kaa prayog kahi kahin khatarnaak jagahon kii pahchaan ke liye, yaa anek prakaar ke sanketon main bhinnata laane ke liye, anivaary ho jaataa he, anyathaa rangon kaa prayog yathasambhav kam se kam kiya jaataa he. kyonki isse prakaash kii tivrata kam ho jaati he. pahchaan kaa kaam anek-damak-jyoti se hi chalaanaa acha he. prayavarti rangon se prakaash kii bhi sifarish nahin kii ja sakati, kyonki vayumandal main rangeen kirnon kaa or rangahin kirnon kaa avasorana bhinn bhinn maatra main hota he. yadi anivaary hi hota he, to rangeen kiranavali ke liye lens or prism-samooh kaa kshetra bada kar diya jaataa he, taaki aarambh main inaki tivrata rangahin kirnwali kii tivrata ke lagbhag baraabar hi rahe. kachapatal kaa laal rang bhedane ke baad prakaash kii tivrata keval 40 pratishat hi rah jaati he or haraa rang bhedane par keval 25 prati shat. isliye yadi rangahin prakaash ke saath saath laal or hare rang ke prakaash bhi rakhana anivaary hon, to unhen prabalit karne kii aavashyaktaa hoti he. darpan lagaakar athwa prismon dwaara diganshiy sanghanan karke, yaa anya kisi prakaar se, tivrata apekshit str tak badha di jaati he.
 paraas, arthath kitni dur se prakashastambh dikhaai de saktaa he, yah do baton par nirbhar he : ek to samudratal se oonchaai or duusare, prakaash kii tivrata. adhikansh mahatvapurn dipastambhon kaa prakaash itnaa teevr hota he ki saaf mausam main purna bhugolic paraas se dikhaai de jaae. paraas samudri milon main nikaala jaataa he or darshak kii sthiti samudratal se praaia: 15 foot unchi maan lee jaati he. vayumandal kii kuch vishesh dashaon main vishesh shaktishaalee prakaash kii chamak pariklit paraas se bhi dur tak dikhaai de sakati he. darshak aankh samudratal par ho to vibhinn unchaaiyon ke liye pariklit bhugoki paraas kii talika neeche di he. darshak aankh kii oonchaai ke liye bhi isi taalik ke anusaar bhugolic paraas jod dene se purna paraas niklaa ja saktaa he.
 yadi chattaanon par neenv ke liye paryaapt sthaan na ho, yaa balua tat ho or uski baaluu khisak jane kii sambhaavna ho, athwa aisi hi anya paristhitiyaan hon, jinke kaaran dipastambh khadaa karnaa asambhav ho yaa atyadhik mahanga ho, to vahaan pathpradarshan ke liye ek jahaaj rakhaa jaataa he, jo apane mastul par deep liye hue aasapaas ghumta rahata he. yahi dipanauka he. kabhi kabhi isamen kuharaasanket or radiyon sanket bhi rahete he. ye jahaaj 20 se lekar 500 ton tak ke visthaapanwaale lagbhag 60 se 150 foot tak lambey or 20 se 30 foot tak chaude hote hai. inamen prakaash jalatal se lagbhag 35 foot oonchaai par hota he. prakaash upkaran lagbhag vaisaa hi hota he jaisaa prakashastambh main. praaia: iske lens ek lolak main lage hote hai, taaki jahaaj ke dagamagane par bhi ve kshaitij prakaash phenk saken. bahuton main vidyujjanitr bhi laga hota he, jisase prakaash ke liye tathaa dhvanisanketon ke liye bijli praapt hoti he.
 jahaan dipanaukaaon kii praarambhik laagat or unpar honevaale aavartak vyay kaa auchity nahin hota, vahaan prakashboya kaam aate hai. boyaa main praaia: navik nahin rahete, balki ve swayan hi nirdhaarit sthal ke aas paas tairte rahete hai. inkaa prayog jalpath chihrit karne ke liye, khatarnaak sthaan, yaa bhagnpot aadi kii sthiti bataane ke liye hota he. sthaneey aavashyaktaaon ke anusaar ye anek prakaar ke hote hai. bahuton main siti, ghanti or turahi sareekhe sanketak lage hote hai, jo yaa to samudr main boyaa kii harakat se hi chaalit hote hai, yaa phir uske andar bane bijli athwa sampeedit gas ke yantra se.
 prakashit boyaa main khanij tel gas se prakaash hota he. gas ke liye vashpikrut paraffin adhik upyukt he, kolgas thik nahin. boyaa ke andar gas baari dabaav main rakhi jaati he, kintu atyadhik dabaav se kolgas kii pradeepan shakti nasht ho jaati he. aesetilin gas ek baar bharne par lagbhag ek varsh ke liye paryaapt hoti he. tel-jvalkon main kathinaayee he unki batti kaatane kii. france main carbonikrut battiyaan lagaai jaati hai, kintu inkaa samanjan bahut hi baariki se karnaa padataa he. england main vigham jwalak bahut lagaae jate hai jinamein samanjan kii swayanchalit vyavastha hoti he. vidyuttprakash ke liye tat se boyaa tak cabile le janaa padataa he, jisaki dekhbhaal mahangi or kashtsaadhay hoti he. aajkal praaia: uddipt jwalak hi lagaae jate hai.
