 kaisaa ye pyaar he soni par prasaarit hone vaala ek kaarykram he. yah 29 march 2005 se 5 oktober 2006 tak chalaa.
 krupa sharma ek nainital main rahane vaali ladki he, jise sangeet ke saath-saath mumbai main rahane vaale angad khanna se bahut adhik pyaar he. vah angad se milane ke liye mumbai jaati he. krupa or angad ke parivaar vaale puraane mitra he, jiske kaaran krupa mumbai main unke hi ghar par rukati he. lekin angad se mil nahin paati. angad ke daadi ke alaava sabhi parivaar vaale usase bura vyavhaar karte he.
 jab krupa angad se milti he to vah use bahut bura vyakti lagata he. vah sangeet ke taiyaari karte samay bhi usase bura vyavhaar karata he. or krupa use thappad maar detii he saath hi kaarykram ke liye bhi manaa kar detii he. lekin use kaarykram karnaa padataa he. iske baad se krupa or angad donon ek duusare se nafrat karne lagate he. iske baad bhi vah kaarykram bahut lokapriy ho jaataa he.
 ek raat krupa or prithvi ke parivaar vaale un donon kii shaadi tay karte he. lekin angad krupa ko bataata he ki vah use pyaar karata he. or is kaaran krupa shaadi se inkaar kar detii he. isi ke saath krupa or angad kii prem kahani shuru hoti he. lekin yah rishta kai logon ko acha nahin lagata he. jaise: naina khanna, mishti or prithvi ko. naina use angad ke jivan se hataane ke liye kuch jhuthe saboot bana kar angad ko dikhti he. vah aisa dikhaati he ki krupa prithvi se prem karti he or angad se keval paison ke liye hi shaadi ki he. yah jaan kar angad krupa se saare rishte tod detaa he or mishti se shaadi karne kaa nirnay letaa he. krupa angad ke bachche ko janm dene vaali thi or is kaaran vah angad se dur chali gai lekin ek ghatana ke kaaran vah baccha batch nahin paaya. angad kii daadi angad ko bataati he ki uski maan ne jo saboot diye vah sabhi jhuthe hai. jab sachai pataa chalati he to angad or mishti ke shaadi ke din hi vah shaadi tod detaa he. lekin vahiin krupa yah sab kaa jimmedaar angad ko maanati he or use barbaad karne kaa nishchay karti he. angad yah maanata he ki vah krupa se bahut pyaar karata he or vah apane mitra josh ko krupa kii madad karne ke liye bolta he. jisase krupa ek lokapriy va safal gayak ban gai. vahiin angad ek asafal gayak ban gaya. tabhi josh krupa ko bataata he ki uske kaaran hi vah ek safal gayika ban saki. yah jaan kar krupa use maaf kar detii he or use punah safal banane ke liye vah uske saath kaarykram ke liye bhi maan jaati he. lekin krupa uske mitra prithvi, jisane uski har samay sahaayta kii, usase shaadi karne kaa nirnay leti he.
 vahiin angad or krupa ke kaarykram ke pashchaat vah donon punah safal or lokapriy ho jate hai. tabhi krupa or prithvi ki shaadi kii taiyaari shuru ho jaati he or josh krupa ko yah samajhaata he ki vah angad se pyaar karti he. angad or krupa ko milaane ke liye prithvi shaadi tod detaa he. iske baad krupa or angad ek ho jate he. kuch dinon ke pashchaat angad par koi jaanaleva hamalaa karne ki koshish karata he. krupa ko lagata he ki yah kaary josh kaa he. yah baat vah angad ko bataati he. isse angad or josh ke bich kuch dooriyaan ban jaati he, lekin vah is maamle ko sulajhaa lete hai. uske baad josh kahata he ki yah kaary prithvi ne krupa ke na rahete samay kiya he. lekin use prithvi maar detaa he. uske maut kaa izzaam angad par aa jaataa he. use krupa nirdosh maanati he or ke vakil ko is prakaran ke liye chunati he. lekin simon krupa ko yah vishwaas dilaati he ki angad ke jhootha vyakti he. krupa bhi use doshi samajhati he or nyaayalay main uske khilaaf gavaahi detii he. jiske kaaran angad jail chalaa jaataa he or saath hi angad kaa dil bhi tut jaataa he.
 ek varsh pashchaat krupa dubai main prithvi ke saath shaadi kar leti he. tabhi vahaan use ek angad ke jaise dikhne vaala ek vyakti daraata he. lekin is par koi bhi vishwaas nahin karata he ki angad dubai main he. prithvi mumbai police se angad ke bare main pataa karata he to pataa chalata he ki angad ko duusare jail main le jate samay durghatana hone ke kaaran uski maut ho gai. yah baat sun kar krupa stambh rah gai. iske baad bhi vah angad se pyaar karti thi. tabhi uski mulaaqaat zib se hoti he jo ek gayak he. angad bhi zib ban kar un sabhi se miltaa he. lekin vah dikhaata he ki vah zib he or sabhi yah maan lete hai yah maanane ki koshish karte he. lekin zib krupa ke saamne yah maanata he ki vah angad hi he or jail se durghatana se batch kar vah bhaag niklaa tha. vah krupa se usko jail bhejne ke kaaran maansik rup se use tadapaa rahaa tha. vah mumbai main mishti se sagaai kar letaa he, jisase vah bose parivaar ke nikat aa sake. vah prithvi or krupa ke shaadi ke todane ke bahut kareeb pahunch chukaa tha. tabhi krupa angad ke saamne uske pati prithvi ke saath sone kaa naatak karti he. jisase angad krodhit ho jaataa he or apana aakhri patta kholta he or kahata he ki vahiin zib/angad he or vah pehle se hi krupa ke saath shaadi kar chukaa he. iske baad prithvi krupa ke saath shaadi tod detaa he.
 angad krupa ko shaadi ke liye kahata he or vah donon ek duusare se shaadi kar lete he, taaki ek duusare ko tabah kar saken. krupa angad ko punah prakaran ke dwaara jail bhejne ke liye usee josh ke prakaran ko khulawaati he. angad kahata he ki usne krupa ke byaan dene ke kaaran vah jurm kabuula tha. or angad ke mitra krupa ke saamne sachai saamne laate hai, ki mishti use jhooth boli thi. iske baad josh ke vaastavik hatyare kaa pataa chalata he. vah koi or nahin prithvi hi tha jisane angad ko jaan se maarane ki koshish ki or josh ke saamne sach pataa chal gaya tha. isi ke kaaran usne josh kii bhi hatya kar di. yah sab adaalat main sabit hone ke baad prithvi bhaagta he or police ke goli ke kaaran coma main chale jaataa he. angad adaalat se reeha ho jaataa he or vah phir se krupa ke saath pyaar bhari jindagi shuru karata he.
 mishti apane bhai prithvi kaa badla lene ke liye angad par balaatkaar kaa prakaran darj karti he lekin yah prakaran angad jeet jaataa he. parantu is prakaran ke samay krupa angad par vishwaas nahin karti or is kaaran vah is baar use maaf nahin karata he. krupa angad kaa ghar chhod kar chale jaati he. vah ek vyapaaree nishanth saxena ke yahan kaary karne lagati he.
 angad krupa ki sari yaadon ko apane se dur kar detaa he or ek safal gayak ban jaataa he. nishanth angad ke saath apana vyapaar jodta he or is kaaran vah krupa ke saath mumbai aa jaataa he. krupa kaa aana angad ko bahut bekaar lagata he. iske baad krupa ki sagaai nishanth ke saath or angad ki sagaai kanan ke saath ho jaati he. iske baad angad ko pataa chalata he ki pratik uskaa betaa he. or jab sari sachai use pataa chalati he to vah krupa ko phir se shaadi ke liye kahata he. lekin krupa shaadi se inkaar kar detii he. kyonki nishanth ki maan ko hryday rog he or vah nishanth or krupa ko shaadi karte hue dekhnaa chaahati hai. parantu baad main angad ko pataa chalata he ki vah shaadi keval dikhaane ke liye hui thi. angad or krupa ke pichley samay kaa pataa nishanth ko chal jaataa he or vah un donon ko milaane ki koshish karata he. isliye vah krupa ko lekar dubai angad ke paas jaataa he or tabhi krupa ke paas kol aata he ki angad ki hatya hone vaali he. nishanth is bare main angad ko bataata he. lekin vah ek saarvajanik kaarykram main gane ke liye jaataa he or vahaan goli chalati he lekin angad ko bachaane ke liye vahaan nishanth aa jaataa he. lekin goli use lagati he or uski maut ho jaati he. yah hamalaa or kisi ne nahin balki angad ke pita ne hi ki hoti he. iske baad krupa mumbai aa jaati he or angad dubai main hi uske aane kaa intjaar karata he. saath hi vah nishanth ke parivaar ki dekhbhaal bhi karata rahata he.
 sanyog se nishanth or angad ke parivaar dwaara vah phir se milte hai or uske baad vah kabhi nahin bichhadte. iske baad krupa or angad kaa doosraa baccha janm letaa he. iske baad sabhi khushi-khushi rahete hai or kahani kaa antim bhaag samaapt ho jaataa he.
