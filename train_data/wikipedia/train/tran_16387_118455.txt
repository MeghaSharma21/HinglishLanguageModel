 twachaa ke kisi bhaag ke asaamaanya avasthaa ko charmrog kehete hai. twachaa sharir kaa sunse bada tantra he. yah sidhe bahari vaataavaran ke sampark main hota he. iske atirikt bahut se anya tantron yaa angon ke rog bhi twachaa ke madhyam se hi abhivyakt hote hai. 
 twachaa sharir kaa sabase vistrut ang he saath hi yah vah ang he jo bahya jagat ke sampark main rahata he. yahi kaaran he ki ise anek vastuon se haani pahunchati he. is haani kaa prabhaav sharir ke antarik avyavon par nahin padataa. twachaa ke rog vibhinn prakaar ke hote hai. twachaa saralata se dekhi ja sakati he. is kaaran iske rog, chaahe chot se hon athwa sankraman se hon, rogi kaa dhyaan apni ore turant aakarshith kar lete hai.
 sunil== twachaa rogon ke vibhinn kaaran ==twachaa ke rog anek kaarnon se hote hai. in kaarnon par prakaash daalane se purv yah jaan lenaa aavashyak he ki prayek manushya kii twachaa ek jaisi nahin hoti or na hi is par samaan kaarnon kaa ek jaisaa prabhaav hi padataa he.
 twachaa sambandhi kuch rog janm se hote hai, jinka kaaran twachaa kaa kuvikas he. is prakaar ke rog janm ke kuch din pashchaat hi mata evam anya logon kaa dhyaan apni ore aakarshith karte hai, udaahranarth laal uthe hue dhabbe, jinamein rakt jhalkata he. ye sharir ke kisi ang par nikal sakate hai. ye chihn teen chaar varsh kii aayu main apane aap mit jate hai. inaki kisi vishesh chikitsak se chikitsa karaani chahie, jisase koi kharaab, ubhara hua chihn na rah jaae.
 iske atirikt kuch manushyon kii twachaa sukhi or machhlee kii twachaa kii bhanti hoti he. yah janm bhar aisi hi rahati he. aise vyakti ko sabun kaa prayog nahin karnaa chahie. kuch manushyon kii twachaa, bal or aankhon kaa svachh mandal shwet hota he. aise vyakti ko surajamukhi, athwa varnheen, kehete hai. surya kii kirane inke liye atyant hanikaarak hoti hai, at: inhen sadaiv dhoop se bache rahanaa chahie tathaa dhoop main nikalate samay "dhoop kaa chashma" upyog main laana chahie.
 twachaa par bhautik kaarnon se bhi kuch rog hote hai, jaise kisi vastu ke twachaa par dabaav tathaa rang, garmi, sardi evam eksre ke prabhaav ke kaaran utpann rog. twachaa par kathor dabaav ke kaaran thes pad jaati he jisamen dabaav ke kaaran pidaa hoti he. kabhi kabhi aisa bhi dekha gaya he ki nirantar dabaav padane par twachaa patali pad jaati he, jaise poton main aant utarana. isaki rokthaam ke liye kamaani pahante hai.
 adhik bhigane par twachaa sikudti he or chhootane lagati he. is tarah kii twachaa par sabun kaa bura prabhaav padataa he. is prakaar kii twachaa dhobi, ghar main kaam kaaj karanevaale naukar hotel ke rasoie tathaa baratan saaf karanevaalon kii hoti he. haath pair kii twachaa ke saath saath ungliyon or nakhun par bhi iskaa prabhaav padataa he.
 twachaa par thand kaa bhi bura prabhaav padataa he, visheshkar yadi taap shunya se nicha ho. adhik sheet se twachaa kii komal choti choti maheen raktavahani shirayen sikudne lagati hai tathaa twachaa neeli pad jaati he, in shiraaon main rakt jam jaataa he tathaa ang gal jaataa he. is rog ko tushararog kehete hai. is kaa prabhaav kaan, naak or haath pair kii ungliyon par padataa he. is rog kii praathmik chikitsa kaa gyaan un sainikon ke liye atyant aavashyak he, jo parvatiy seemaa kii raksha karte hai. jis ang kii twachaa par tusharrog kaa prabhaav ho usko aaraam se rakhana chahie tathaa saaf karne ke baad oonee kapade se lapet dena chahie. maalish or senk hanikaarak hai.
 adhik sheet ke kaaran kuch logon ke hath pair kii ungliyaan sooj jaati hai, laal pad jaati hai or unamem ghaav bhi ho jate hai. is rog se bachane ke liye paushtik bhojan karnaa chahie or ungliyon ko dastana pahanakar garam rakhana chahie. yahan paushtik bhojan se taatpary adhik protein or vasayukta bhoj se he.
 twachaa par rasinic padaarthon, jaise kshar tathaa amla aadi, kaa bura prabhaav padataa he. bharat samprati audyogikaran kii ore agrasar ho rahaa he, atev anek prakaar ke rasinic padaarthon kaa prayog anivaary he. aisi sthiti main twachaa ke bahut se rog twachaa par in rasayanakon ke bura prabhaav daalane ke kaaran drushtigochar honge.
 aadhunik samay main anya deshen main vyavsaayik twacharongon kii ore adhik dhyaan diya ja rahaa he. kisi audyogic sanstha main shramik ke pravesh karte samay yah dekha jaataa he ki us audyogic sanstha main jo rasayan upyog main aate hai, ve shramikon ke liye hanikaarak to nahin hai. duusari baat yah he ki aisi audyogic sansthaaon ke prabandhak evam chikitsak yah bhi dekhte hai ki samast karmchaaree uchit prakaar se haath paanv dhote hai or kaam ke pashchaat apane kapade badalte hai athwa nahin. jin kapadon ko pahan kar ve rasayanakon kaa prayog karte hai, unhen kaam ke pashchaat turant badal lenaa chahie, jisase sharir par un padaarthon kaa bura prabhaav adhik der tak na padataa rahe.
 aajkal pragatisheel deshon main audyogic sansthaayen in samast baton par puraa puraa dhyaan rakhti hai or is baat par bhi dhyaan detii hai ki kaarkaanon kii twachaa par bura prabhaav na daal saken. karmchaaree ke swasthya kaa puraa puraa dhyaan rakhaa jaataa he. prayek karmchaaree kaa jivan beemaa hota he, jisase kaam ke madhya yadi vah rogagrast ho jaae to uski chikitsa uchit prakaar se ho sake. jis avadhi tak vah rogagrast rahata he, us avadhi kaa vetan jivan beemaa company detii he or uski uchit chikitsa bhi karwaati he. iske atirikt, yadi yah siddh ho jaataa he ki karmchaaree ko koi rog kaarkaanon main kaary karte samay or vahaan kii kisi aisi vastu ko sparsh karne se hua he, jo hanikaarak he, to us factory yaa kaarkaane ke prabandhakon kii ore se kshatipurti ke rup main kuch dhan bhi karmchaaree ko dilaayaa jaataa he.
 hamaare desh main adhikanshat: twachaa ke ve rog dekhe jate hai, jo sharir kii purna safai na karne, nirdhantaa, nirantar snaan na karne tathaa rogi pashuon kii twachaa ke sparsh se ho jate hai. is prakaar ke rog chhot ke rog hote hai or ek duusare ke sansarg se lag jate hai. aise rogon main adhikansh rup se khaaj, juun or daad ityadi hote hai. log yah sochate hai ki in rogon ke jeevanuon ko maarane ke liye teevr se teevr aushadhiyon kaa prayog karnaa chahie. yah vichaar nirmul evam galat he. aisa karne se twachaa ko bahut haani pahunchati he. logon ko is baat kaa gyaan hona chahie ki ve sab rog, jinamein khujali ek saamaanya upsarg he, bhinn bhinn kaarnon se hote hai. khaaj ke liye gandhak kaa maraham bahut laabhadaayak he. rog ke puure nidaan ke liye chikitsak kii aavashyaktaa padati he. gandhak ke maraham ko sharir par raat main lagaakar sona chahie. maraham teen baar lagaana kaaphi hoga.
 sir kii juun se chhutkaaraa paane ke liye sir kii safai karnaa tathaa baalo ko katwanaa chahie or di.di.tii. yaa anya aushadhiyon kaa prayog chikitsak kii sanmati ke anusaar karen. khujali tathaa juun se chhutkaaraa paane ke liye anya chizon se utana laabh nahin hota jitna uparyukt aushadhiyon se.
 daad par aisa maraham na lagaana chahie, jo twachaa ko haani pahunchaae. pasinaa aanevaale sthanon par yah rog adhik dekha jaataa he. is kaaran aise sthanon ko powder dwaara sookhaa rakhana chahie. saath hi maraham or powder kaa prayog daad ke thik hone ke pashchaat bhi kuch samay tak nirantar karte rahanaa chahie. is rog ke liye abhi ek aisi aushadhi nikali he jo tikia ke rup main khai jaati he. yah rog ke liye atyant laabhadaayak he.
 ye rog kabhi kabhi pakanevaali khujali ke rup main hote hai or hamaari twachaa par jo jeevanu mitra ke samaan rahete hai, shatru ho jate hai. in jeevanuon ko maarane ke liye penicillin or sulpha maraham, jaise sibazol, hanikaarak hai.
 twachaa par rahanevaale jeevanu adhiktar apane aap hi twachaa ke rog kaa kaaran ho jate hai, jo phode, fusiyon ke rup main prakat hota he. in sab main jeevanu kisi chupanevaale sthaan, jaise naak, main chhipe rahete hai. is kaaran yah aavashyak he ki chikitsa ke samay inpar bhi dhyaan diya jaay. in rogon kii chikitsa main khaane tathaa lagane kii dawa kaa prayog karnaa chahie. jis jagah kii twachaa par ye rog prakat hon uski safai kaa puraa dhyaan rakhana chahie. in rogon ke liye koi maraham, jisamen ki chikitsak zinc oxide, hydamon, yodoxiquionalin ityadi milaate hai, lagaana chahie or sulpha tathaa antibiotic varg kii aushadhi kaa munh, athwa injection dwaara, prayog karnaa chahie.
 madhumeh ke jeevanu atyadhik hanikaarak hote hai or karbonkal rog paidaa karte hai, jisaki chikitsa samajhadaari ke saath or tatkaal kerani chahie, jisase jivan ko koi haani na ho.
 inke atirikt twachaa ke kuch or rog bhi hai, jo bahut hi sookshm jeevanuon dwaara hote hai. inamen se ek rog ko gokharu kehete hai. yah chhot kaa rog he. isi prakaar kaa ek or rog he, jise harpyszoster kehete hai. yah pataa nahin he ki isko makadi phalnaa kyon kehete hai. isamen sharir par chhaale pad jate hai or dard hota hai. aayu ke anusaar hi pidaa kaa anubhav hota he, arthath bacchon ko pidaa kam hoti he or bado ko adhik. ek anya rog harpes labielis or progenitellis bhi hota he. inamen hont tathaa shishn par fever aadi ke baad chhaale pad jate hai. abhi tak in rogon ke vishaanuon ko maarane kii koi upyukt aushadhi gyaat nahin ho saki he.
 twachaa sharir kaa bahya avyav he. is kaaran anek vastuon kaa prabhaav isapar padataa he. yah prabhaav twachaa ko atyant komal or sugrahi banaakar chajan, yaa tvchashoth, athwa pitti kaa rup dhaaran kar letaa he. in rogon kii uchit chikitsa ke liye yah jaananaa aavashyak he ki twachaa kis cheez se prabhavit hui he. vartmaan kaal main anek vastuen twachaa ko prabhavit karti hai, jinamein nai kaa ustara or kaantivardhak vastuen mukhya hai.
 twachaa hamaare sharir ke liye darpan ke samaan he, jisapar hansee, prasannataa, du:kha tathaa khinnata kaa prabhaav turant padataa he. phyas kaa kaaran maansik pareshaani or neend na aana he. twachaa par anya angon ke rog kaa bhi prabhaav padataa he, jaise madhumeh or pilia rogon main sharir par khujali ho jaati he.
 khanpan main aavashyak padaarthon kii kami ke prabhaav bhi twachaa par vibhinn rogon ke rup main prakat hote hai. bhinn bhinn rogon ke liye anek davaayen di jaati hai. nai nai davaayen nity prati prayog main aati rahati hai. bhinn bhinn aushadhiyon kaa adhik prayog kane se bhi tvagrog hota he, jise drug rash yaa drug chakatta kehete hai.
 pasinaa kam nikalne se bhi twachaa ke rog ho sakate hai. isi prakaar charbi kii granthi se bhi rog hote hai. inamen se ek rog kaa naam muhaansa he, jo praaia: yuva ladakon tathaa ladakiyon main dekha jaataa he. vastut: yah rog nahin he. is aayu main ling grathiyon ke karyrat hone ke kaaran charbi kii granthiyaan apane aap charbi utpann karti hai. jisko muhaanse kaa rog he use meetha, mirch tathaa masala kam khaanaa chahie. muhanson ko nochana nahin chahie.
 twachaa par bal bhi hote hai. kabhi kabhi sir ke bal adhik tuutate hai. iske liye sir kii safai or kisi sade tel kaa prayog laabhkar siddh hota he. kabhi kabhi yuva ladke, lakadiyon ke bal kam aayu main hi safed ho jate hai, jisase ve du:khee rahete hai. parantu abhi tak koi aushadhi aisi gyaat nahin ho pai he jiske prayog se yah rog thik ho sake. khijaab aadi lagane se kabhi kabhi adhik haani ho jane kii ashanka rahati he. kabhi kabhi sir yaa dadhi ke bal jagah jagah se ud jate hai. iskaa kaaran shaayad chintaa he. yadi rogi ko vishwaas dilaate rahen ki ude hue bal pun: aa jaayenge, to isse laabh hota he.
 twachaa ke saath saath nakhun kaa bhi varnan karnaa aavashyak he. nakhun main bhi twachaa ke samaan daad ho sakati he. kabhi kabhi nail paalish se nakhun sheeghra tut jate hai yaa khurdare ho jate hai.
 iske atirikt chintaa bhi twachaa kaa rog paidaa kar detii he. twachaa ke safed hone ko safed daag kehete hai. abhaagyavash isko kodh samajha jaataa he. isse rogi ko or chintaa ho jaati he. is rog main twachaa ko rooyee se chune se bhi sooyee chhedne jaisi pidaa hone lagati he. lekin kusht main pidaa nahin hoti. abhi tak is rog kii koi santoshjanak chikitsa gyaat nahin ho saki he.
 twachaa main kshay rog ke keetanu bhi twaagulikarti utpann karte hai. isi prakaar upadansh ke dhabbe bhi twachaa par prakat hote hai.
 twachaa ke kuch rog aise hote hai, jo pun: pun: prakat hote hai, jaise psoriaisis, iskaa vaastavik kaaran agyaat he. lupas arethematosus bhi aisa hi rog he.
 yadi thik samajhadaari ke saath chikitsa ho to twachaa ke adhiktar rog thik ho jate hai. twachaa ke thode hi rog aise hote hai, jinase mrityu hoti he, jaise penfigus . is rog main badan, munh or guptendriyon par chhaale nikalate hai. bhagyavash is rog main cotircesteroid se ek naveen aashaa utpann ho gai he or rog par bahut kuch aadhipaty paa liya gaya he, kintu rogi ko jivan bhar alp maatra main iskaa prayog karte rahanaa chahie.
 cancer rog sharir ke prayek ang main ho saktaa he. twachaa main bhi cancer ho saktaa he. yadi rog kaa sheeghra nidaan ho jaataa he or shalyachikitsa, deep eksre, radium athwa anya upachaar se laabh ho jaataa he, to rogi kii aayu bad jaati he.
