 kahin pyaar naa ho jaye 2000 kii hindi bhashaa kii romani natya film he. is film main salmaan khan or rani mukherjee mukhya bhoomikaaon main hai. jaiki shroff, mohanish bahal or kashmira shah sahaayak bhoomikaaon main hai. jari hone par film ne ausat pradarshan kiya tha. 
 ye kahani ek hanste-gaate gayak, prem kii he, jo shaadiyon or chote-bade kaaryakramon main gaanaa gaata he. iske mata-pita kii bahut pehle maut ho jaati he or wo apane shaadishuda bahan nilu or uske pati vinod ke saath rahata he. prem ko nisha se pyaar hota he or unki shaadi bhi tay ho jaati he. lekin shaadi ke din prem bas intjaar karte hi rah jaataa he or nisha aati hi nahin he. baad main use pataa chalata he ki nisha ne america main rahane vaale ek amir enarai se shaadi kar lee he. is khabar se prem kaa dil tut jaataa he or wo sharaabi ban jaataa he, jisase uskaa karier duubataa chalaa jaataa he.
 prem ke pados main mona ke ghar par uski chacheri bahan priya rahane aati he. wo videographer bananaa chaahati he, lekin uski vidhwaa maan uski jald se jald shaadi karwaanaa chaahati he. wo use mumbai main bas kuch hi samay rahane kii anumati detii he. prem or priya, donon saath main shaadiyon or anya kaaryakramon main saath kaam karnaa shuru kar dete hai. prem ko dhire dhire priya se pyaar hone lagata he, lekin wo apni bhaawanaaon ko apane andar hi dafan kar detaa he. priya ko bhi dhire dhire prem se pyaar hone lagata he, lekin use yahi lagata he ki prem ab bhi nisha se hi pyaar karata he. 
 priya kii maan apni beti ke liye rishta dhundhna shuru kar detii he or use america main rahane vaala ek amir or acha parivaar mil jaataa he. donon pariwaron main mulaaqaat ke baad donon kii shaadi tay ho jaati he. baad main ye pataa chalata he ki wo ladkaa rahuul koi or nahin, balki vahi ladkaa he, jisase nisha kii shaadi hone vaali thi. uske baad pataa chalata he ki nisha ko apane chote bhai ke cancer ke ilaaj karwaane ke liye bahut saare paison kii jarurat thi. is kaaran usne prem ko chhod kar ek amir aadmi se shaadi karne kaa nirnay liya tha. jab rahul ko is bare main pataa chalaa to usne uske bhai kaa bina koi laabh dekhe ilaaj karaayaa. lekin nisha ko koi or pasand tha, is kaaran usne shaadi karne se inkaar kar diya. priya or rahul kii sagaai ho jaati he or nisha kaa bhai bhi puri tarah thik ho jaataa he. rahul ko nisha dhanyavad de kar waapas prem ke paas lautne kaa nirnay leti he. 
 nisha ko lagata he ki uski majabureeyon ke bare main prem ko pataa chalegaa to wo maan jayega. prem nisha se kahata he ki ab ham donon ke bich pehle jaisaa kuch nahin ho saktaa or ab wo kaaphi badal chukaa he or man hi man priya se pyaar karne laga he. wo kahata he ki ab wo usase shaadi nahin kar saktaa or use shubhakamanaayon ke saath alavida kah detaa he. uske agle hi din nisha kii vimaan main mulaaqaat rahul or priya se hoti he jo donon shaadi ke liye agra ja rahe hai. wo un donon ko badhai detii he or priya bhi use prem ke saath waapas ek hone ke liye badhai detii he. nisha use bataati he ki ab prem usase pyaar nahin karata, use koi or ladki se pyaar he. priya ye sun kar hairaan rah jaati he. nisha kahati he ki wo us ladki ko nahin jaanati, lekin priya ko dil hi dil main aisa lagata he ki wo ladki vahi he. 
 ittefaq se priya or rahul kii shaadi rokane ke liye, prem or uskaa parivaar bhi usee vimaan main baithta he. prem apni dil kii baat bataane ke liye ek gaanaa gaata he or priya us gane ko sun kar samaj jaati he ki prem usase pyaar karata he. jab vimaan agra main utarataa he to prem or priya ek ho jate hai or usee dauraan rahul or nisha bhi ek saath ho jate hai. 
 
 sabhi himesh reshmia dwaara sangitabaddh.
