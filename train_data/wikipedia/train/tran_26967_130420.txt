 mohanmantra vah mantra he jiske dwaara kisi vyakti ko yaa samudaay ko mohit kiya jaataa he. iske dwaara manushya kii maansik kriyaaon par prabhaav daalkar usko vash main kiya jaataa he. rajbhishek ke samay raja ko ek mani, jo parn vriksh kii banaai jaati thi, mohanmantra se abhimantrit karke pahinaayi jaati thi. isse jo bhi raja ke saamne jaataa tha vah mohit or prabhavit ho jaataa tha. yuddh ke samay mohanmantra kaa prayog shatru kii sena par kiya jaataa tha. randudambhi par mohanmantra kiya jaataa tha jisase usko sunne vaale vipaksh ke sainik mohit or bhaybheet ho jate the. kisi vyakti vishesh par mohanmantra karne ke liye bhi usee prakaar putala banaaya jaataa tha jaise basikaran mantra main kiya jaataa he. saanp ko mohanmantra dwaara niskriy kiya jaataa he.
