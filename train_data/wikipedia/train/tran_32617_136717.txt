 mandavar, rajasthan praant ke dausa jile kii mahavaa tehsil main sthit he. yah aravali kii sundar pahadiyo se ghira hua ek pracheen aitihaasik gram he. yah alvar evam dausa jile kii seemaa banaata he. yah vishwaprasiddh sariska baagh abhayaarany ke nikat he. yah jaipur-agra link railpath kaa pramukh britishkaleen rail stesan he jo uttar-pashchim railway ke pramukh bandikui jankshan ke nikat avasthit he. mandavar rajasthan praant ke agrani graamon main se ek he. isame sabhi jati va dharm ke log aapasi bhaichaare se nivas karte hai. isame vishaal anaaj mandi sthit he jisame bandikui said se nihalpura tak ke kisaan apane gins ko bechney ke liye aate hai. mandavar kii jaipur se railmarg kii duri 117 kimi hai
 mandavar ek aitihaasik gram he jiske pramaan yah apane chaaron ore samete hue hai. vaise to mandavar kaa itihaas mukhya rup se mughal kaal se janaa jaataa he. lekin iskaa sidhaa sambandh sant nigun ji se he. jinhone nigun panth kii sthapana kii, sant nigun ne yahi par tap kiya or samadhi lee, mandowerki tapobhumi main nigun ji ne apane prasid divya granth amar katha kii rachana kii jiske iklote katha vaachak mandavar ke prasid divgant pandit chandika prasad vashisht the. itihaas main pehla zikr mandavar kaa mughal kaal ke samay se mana jaataa he, jab tatkaaleen mughal badshaah aurangzeb ne rajasthan kii jaipur riyasat par kisi karanvash akraman ke aadesh de diye, tab tatkaaleen jaipur maharaj jaisingh ghabara gayi tab apane raajpurohit kii salaah par maharaj jaisingh sant nigun ji kii sharan main mandavar aaye nigun ji ne maharaj jaisingh ko nibhay hokar jaipur jane ko kaha. sant nigun ji kii krupa se shahi sena jo kariri kii ghati main thahari huyi thi devi prakope se aage nahin ja saki, tab sant nigun ji kii prasiddi sunakar shahi sena ke mukhya adhikari sant nigun ji kii sharan main mandavar aaye sant nigun ji ne shahi sena ke mukhya adhikari ko jaipur riyasat par akraman na karne ke aadesh diye evam yah aadesh mughal badshaah aurangzeb ko kehane ko kaha mughal badshaah aurangzeb ne ghabaraakar jaipur riyasat par akraman karne ke aadesh waapas le liye. is ghatana ke baad riyasat ke maharaj jaisingh sant nigun ji kaa aabhaar prakat karne mandavar aaye us samay mandavar jaipur riyasat kaa pramukh gram hogaya. british kaal main mandavar khalsa gram tha. jab puraa desh british shashan ke khilaaf khadaa tha.
