 yohaness gutenberg tip ke madhyam se mudran vidya kaa avishkaarak. vegermany ke menge ke rahane vaale the.. inhonen san 1439 main printing press kii rachana kii jise ek mahaan avishkaar mana jaataa he. inhone muwable tip kii bhi rachana kii. inke dwaara chhaapi gayi bible gutenberg bible ke naam se prasiddh he.
 gutanberg ke tip-mudran ke avishkaar se purv mudran kaa sara kaary blaakon main akshar khodakar kiya jaataa tha. gootenberg kaa janm germany ke menge naamak sthaan main hua tha. 1420 i. main unke parivaar ko raajnneetik ashaanti ke kaaran nagar chhodana padaa. unhone 1439 i. ke aasapaas strosborg main apane mudran aavishkaran kaa pareekshan kiya. kaath ke tukdon par unhone ulte akshar khode. phir unhen shabd or vaakya kaa rup dene ke liye chhed ke madhyam se paraspar joda or is prakaar taiyaar hue bade blaak ko kaale drav main dubaakar parchament par adhikadhik daab diya. is prakaar mudran main safalataa praapt kii. baad main unhone is vidhi main kuch sudhaar kiya.
 is prakaar pratham mudrit pustak ‘consteinn misal’ he jo 1450 ke aas paas chhaapi gai thi. uski keval teen pratiyaan uplabdh hai. ek munikh main, duusari jurikh main or teesri neuyark main. iske atirikt ek bible bhi gutenberg ne mudrit kii thi.
