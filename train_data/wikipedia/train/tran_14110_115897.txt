 paheli 1977 main tarachand badjatya dwaara nirmin chitra thi| prashanth nanda ke nirdesan main bani is paariwarik chitra main sathyajith va namita chandra ne mukhya bhoomika nibhaai|
 arun govil, namita chandra, poornima jairam, nina mahapatra or anitha singh ko sunahare parade par abhinay ke liye tathaa suresh wadekar ko parashwagayan ke liye parichay kiya gaya|
 brijmohan gaanv kii haveli main apni maan ko chhod bombai chalaa jaataa he| vahaan shaadi kar bas jaataa hai jahaan uski patni bete ko janm dekar chal basati he| kuch varsh baad brijmohan ek safal udyogpati va uskaa betaa montu apni padhai samaapt karne ko he| brijmohan montu ko apni daadi se milane gaanv bhejtaa he jahaan montu apane doston ke saath jaataa he| gaanv main kuch kathinaayeeyon ko jhel montu dostonke saath apane daadi kii haveli pahunchataa he| kuch samay baad uske dost bombai laut jate he| gaanv main montu gauri se miltaa he or unki dosti ho jaati he| gauri gaanv main apane chachee va bahanon ke saath rahati he jo use bahut tang karte he| uski bhent balram se bhi hoti he jo kheti karata he| balram kanak se shaadi karne shahar jaakar kuch paise kamanaa chahta he jise uski maan manaa karti he| is bich montu apni daadi ko agle saal aane kaa vaada kar bombai chalaa jaataa he|
 agle saal vah gaanv main kai parivartan mahasoos karata he| balram kii maan beemaari ke baad chal basii or vah shaadi kar shahar chalaa gaya he| gauri usase milane yaa baat karne se kataraati he| uske chachaa uski shaadi ke liye ek yogya ladke kii talash kar rahe he| shahar main palaa-badhaa montu gaanv kii in parivartanon ko samajhnaa hi uski 'paheli' he| agle saal gaanv main apni daadi ke paas aana uske in parivartanon ko samajhane par nirbhar karata he|
 iske geetkaar evam sangeetkaar rabindra jain he|
