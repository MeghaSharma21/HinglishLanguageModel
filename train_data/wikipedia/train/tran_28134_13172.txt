 sar ian wilmet ek british shodhakarta evam jeevvaigyanik evam scotland ke edinburgh vishvavidhyalay ke centre faar rijenrative medicine vibhaag ke adhyaksh hai, jinhen behatar rup se, 1997 main daali ke pratirupan main mahatvapurn bhaagidaari ke liye janaa jaataa he. daali, vayask daihik koshika dwaara pratirupit pehali stanpayi thi.
 iyan kaa janm, hampton lusi, varvikshaire, england main 7 july 1944 ko hua tha. unke pita kaa naam leonard wilmet he, joki skaraboro ke purv bwypeez haai skool main ganit ke adhyaaapak the. ian bhi scorboro ke isi skool ke chaatr the. unki praathmik ichha, nausena main kaam karne kii thi, parantu durbhagytah unki rangaandhyataa ke kaaran ve ismen safal nahin ho sake. chateevastha main ve chhuttiyon main praayah kheton main sahaayak ke taur par kaam kiya karte the, jis ke kaaran unhen natingm vishvavidhyalay main krishi padhane kii prerna mili. 1966 main unhone 8 hafate christopher polj kii prayogshaala main kaam kiya, jiske aagle varsh iyan cambridge vishvavidhyalay main unkii prayogshaala main piechdi karne ke liye barti hue or vahaan se 1871 main unhone grajuation puraa kiya. unki thisis kaa sheershak tha: da priderveshan of bor cemen.tab se hi ve raslin santhaan main andanuon or bhrun-vikaas sambandhit shodh main samarpit hai. 1998 main unhen lard lide of kiljraan award se nawaaza gaya tha. wilmet ne us vaigyanikon ne dal kaa netritv kiya tha jisne 1996 main vashv kii pehali pratirupit stanpayi ko safaltaapurvak banaaya tha. 2003 main daali kii shwasya sankraman ke kaaran mrityu ho gai. haalanki, uske baad 2008 main ian ne yah goshit kiya kii ve daihik koshika parmanu hastantaran kii takanic, jisaki madad se daali ko viksit kiya gaya tha, ko, japani shodhakarta shinya yamanaka dwaara viksit, duusari takanic ke paksh main chhod denge.yamanaka dwaara viksit takanic ke madhyam se vayask tavchaai koshikaon se hi pluripotant stem koshikaon ko hasil kiya ja saktaa he, jiske kaaran bhruniy stem koshikaon ko banane kii aavashyakta nahin padati he. wilmet kaa maan naa he kii yah takanic parkinsons rog jaisi bhasmaatmak sankramanon kii chikitsa karne kii adhik kshamta rakhata he.
 wilmet emarsi centre faar rijenrative medicine main ek avkash praapt pradhyaapak hai. 2006 main unki, raajar hiifield ke saath sah-lekhith ek kitaab afater daali: da yuzez and misuzez of human chloning prakashit hui thi. varsh 2008 main, vigyaan ke kshetra main unke yogadan ke liye, edinburgh vishvavidhyalay main unhen nisehud di gai thi.
 doli, ek fin dorset bhed, ek vayask andey se safaltaapurvak pratirupit kii gai pehali stanpayi thi. isaki pratirupan yojana ko raslin santhaan, jo edinburgh vishvavidhyalay ke antargat he, ke shodhakartaaon kii team ne paarit kiya tha, jisamen mukhya bhaagidaari iyan wilmet or kith campbell kii thi. vah chah varsh kii aayu main hui apni mrityu tak vahaan rahi. 2003-04-09 ko uske bhare hue avshesh edinburgh ke shahi sangrahalay, scotland ke rashtriya sangrahalayon kaa ek bhaag, main rakhe gaye. iskaa janm jeevigyaan va jaivyantriki evam pratirupan ke kshetra kii bahut badi safalataa ke rup main dekha gaya tha evam daali ko atyant patrakaari tavajjo bhi di gai thi.time ko dise gaye ek sakshatkaar main unhone kahatha kii:
 
 pariyojna ke adhyaksh hone ke naate, pratiyupan kii safalataa ke baad, iyan ke atyaanak shrey va patrakaari tavajjo di gai jiske kaaran, anya vaigyanikon, jinamein bhrun visheshgy kith campbell bhi shaamil the, ke prayaason ke khyati par unke ko naam atyaadhik tavajjo di jane lagi. is tathy ke ujagar hone ke baad is baat ne vivaad utapann kar diya. haalanki, baad main ek saakshaatkaar main, unhon ne daali kii rachana kaa "66%" shrey apane saathi kith campbell ko diya he. vaigyanik dal main unka pad principal injustigator kaa tha.
 april 2004 main wilmet ne human fartilizeshan and ambryolaji atharity main maanav bhrun ke pratirupan sambandhit shodh kii ajna hetu aavedan daayar kiya tha. is sandarbh main unka uddeshya stem koshika sambandhit shodh ke liye maanav bhrunon kaa pratirupan karnaa tha. iskaa maanav pratirupan ke virodhiyon ne bheeshan virodh kiya tha. unke anusaar, unke is shodh kaa makasad tantric vikaron ke liye paryaapt upchaar takneekon ke sambandh main shodh karnaa tha. virodh ke baavjood, 2005 main hefa ne unhen maanav pratirupan ke liye anumatipatr de diya.
 bhrun vikasiki ke kshetra main unke yogadan ke liye unhen 1999 main aandar of da british empire se nawaaza gaya tha. evam 2008 main unhen nisehud bhi pradaan kii gai thi. saath hi varsh 1997 unhen time megazine dwaara person of da yar kaa upavijeta bhi chunaa gaya tha. saath hi unhen apane vaigyanik shodh ke liye anay kareeb 10 or shaikshik puraskaar pradaan kiye gaye hai, jinamein 2002 main nawaaza, arnt thuring prize shaamil he. 2008 main unhen campbell or shinya yamakana ke sth, shauv puraskaar se bhi nawaaza gaya tha.
