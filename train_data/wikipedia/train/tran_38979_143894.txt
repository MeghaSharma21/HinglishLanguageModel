 calcium hypochlorite ek acarbonic yogic he. iskaa rasinic sutara CaCl he. yah ek safed berwaydaar thos he. isse chlorine kii teevr gandh nikalati rahati he. pine ke jal ke shuddhikaran main iskaa upyog kiya jaataa he. chlorofarm tathaa chlorine gas banane main bhi iskaa upyog kiya jaataa he.
 ise viranjanchurna bhi kehete hai. yah chooney kaa chloride hota he or dekhne main chooney kii tarah safed hota he par isamen chlorine kii gandh hoti he. iskaa nirmaan sarvapratham glassgo ke charles tenant ne san 1799 main kiya tha.
 viranjan churna sthaayee nahin hota. samay bitne ke saath saath isamen chlorine kii maatra kam hoti jaati he, jisase iske viranjan gun kaa hraas hota jaataa he. vyapaarik viranjan churna main viranjan kii drushti se paryaapt maatra main niskriy padaarth mili rahete hai. ucch taap par yah vighatit ho jaataa he. vaayu kii ardrata or carbon dioxide se bhi iskaa vighatan dhire dhire hota he.
 viranjanchurna kaa nirmaan chooney or chlorine se hota he. buje chooney par chlorine kii kriya se yah banataa he. chooney ke do se teen inch gahare str par chlorine gas pravaahit kii jaati he. chooney kaa yah str 10 se lekar 20 foot chaude, 100 foot lambey or 6 se lekar 7 foot unche kaksh main bana hota he or aavashyaktaanusaar samay-samay par str ko ulatate rahane kii vyavastha rahati he. chlorine kaa avasorana pehle tivrata se hota he par peeche mand pad jaataa he. kaksh ke sthaan main ab nalon kaa vyavhaar hota he, jinamein upar se chuunaa girtaa he or neeche se chlorine pravisht karata he or donon nalon ke madhya chooney dwaara chlorine ke avasorana se tatkaal churna praapt hota he.
 calcium prakram dwaara nirmaan
 sodium prakram dwaara nirmaan
 viranjanchurna kaa sutara diya gaya he. isamen calcium kaa ek bandha chlorine se or doosraa bandha hypochlorus mulak se sambhddha he. churna main kuch asamyukt chuunaa bhi mila rahata he. at: ise sanghatan kaa abhas sutara se bahut kuch lagata he. churna kaa samast chlorine viranjan ke liye uplabdh nahin hota. adhik se adhik 40% chlorine hi uplabdh hota he, par saamaanya churna main uplabdh chlorine kii maatra sadaa hi isse kam rahati he or samay ke bitne ke saath ghatati jaati he. viranjan ke liye or kriminashak rup main is churna kaa prayog vyapaktaa se hota he, par churna ke sthaan main ab anya kai padaarth, jaise drav chlorine, calcium hypochlorite, sodium chlorite,, jinamein uplabdh chlorine kii maatra viranjanchurna se kahin adhik he, adhikadhik upyog main aa rahe hai.
