 manusmriti hindu dharm kaa ek pracheen dharamshastra he. ise maanav-dharm-shaastra, manusanhita aadi naamon se bhi janaa jaataa he. yah upadesh ke rup main he jo manu dwaara rishiyon ko diya gaya. iske baad ke dharmagranthkaaron ne manusmriti ko ek sandarbh ke rup main sweekaarte hue iskaa anusaran kiya he.
 dharamshastreey granthkaaron ke atirikt shankaracharya, shabaraswami jaise darshanik bhi pramanroopen is granth ko uddhrut karte hai. paramparanusaar yah smriti swyambhuv manu dwaara rachit he, vaiwaswath manu yaa prachaness manu dwaara nahin. manusmriti se yah bhi pataa chalata he ki swyambhuv manu ke mulashastra kaa aashray kar bhrigu ne us smriti kaa upavrihan kiya tha, jo prachlit manusmriti ke naam se prasiddh he. is 'bhargaviya manusmriti' kii tarah 'naradiya manusmriti' bhi prachlit he.
 manusmriti vah dharamshastra he jisaki manyata jagavikhyath he. na keval bharat main apitu videsh main bhi iske pramaanon ke aadhaar par nirnay hote rahe hai or aaj bhi hote hai. atah dharamshastra ke rup main manusmriti ko vishwa kii amuly nidhi mana jaataa he. bharat main vedon ke uparant sarvaadhik manyata or prachlan ‘manusmriti’ kaa hi he. isamen chaaron varnon, chaaron ashramon, solah sanskaron tathaa sristi utpatti ke atirikt rajya kii vyavastha, raja ke kartavya, bhaanti-bhaanti ke vivaadon, sena kaa prabandh aadi un sabhi vishyon par paraamarsh diya gaya he jo ki maanav maatr ke jivan main ghatit hone sambhav he. yah sab dharm-vyavastha veda par aadhaarit he. manu maharaj ke jivan or unke rachanakaal ke vishay main itihaas-puraana spasht nahin hai. tathaapi sabhi ek swar se sweekaar karte hai ki manu adipurush the or unka yah shaastra adishastra he.
 ‘manusmriti’ bhartiya samskruti kaa abhinn ang he. isaki gananaa vishwa ke aise granthon main kii jaati he, jinase maanav ne vaiyaktik aacharan or samaaj rachana ke liye prerana praapt kii he. isamen prashn keval dharmik aasthaa yaa vishwaas kaa nahin he. maanav jivan kii aavashyaktaaon kii purti, kisi bhi prakaar aapasi sahyog tathaa suruchipurna dhang se ho sake, yah apeksha or aakanksha prayek saamaajik vyakti main hoti he. videshon main is vishay par paryaapt khoj hui he, tulanaatmak adhyayan hua he or samalochanaayen bhi hui hai. hindu samaaj main to iskaa sthaan vedatrayee ke uparaant hai. manusmriti ke bahut se sanskaran uplabdh hai. kaalaantar main bahut se prakshep bhi swaabhaavik hai. saadhaaran vyakti ke liye yah sambhav nahin he ki vah baad main sammilit hue anshon kii pahchaan kar sake. koi adhikari vidwaan hi tulanaatmak adhyayan ke uparant aisa kar saktaa he.
 antoni read kehete hai ki burma, thailand, cambodia, java-bali aadi main dharamshastron or pramukhtah manusmriti, kaa bada aadar tha. in deshon main in granthon ko prakritik niyam dene vaala granth mana jaataa tha or raajaaon se apeksha kii jaati thi ki ve inke anusaar aacharan karenge. in granthon kaa pratilipikaran kiya gaya, anuwaad kiya gaya or sthaneey kanoonon main inako sammilit kar liya gaya.
 'bible in india' naamak granth mem lui jacoliot likhte hai:
 manusmriti ke kaal evam praneta ke vishay main naveen anusandhankaree vidwaanon ne paryaapt vichaar kiya he. kisi kaa mat he ki "maanav" charan main prokt hone ke kaaran is smriti kaa naam manusmriti padaa. koi kehete hai ki manusmriti se pehle koi 'maanav dharmasutra' tha jiskaa aashray lekar kisi ne ek mul manusmriti banaai thi jo baad main upbrunhit hokar vartmaan rup main prachlit ho gai. manusmriti ke anek mat yaa vaakya jo nirukt, mahabharat aadi pracheen granthon main nahin milte hai, unke hetu par vichaar karne par bhi kai uttar pratibhasith hote hai. is prakaar ke anek tathyon kaa boohaler, pandurang vaaman kane aadi vidwaanon ne paryaapt vivechan kiya he. yah anumaan bahut kuch tarksangat prathit hota he ki manu ke naam se dharamshastreey vishay parak vaakya samaaj main prachlit the, jinka nirdesh mahabharat aadi main he tathaa jin vachanon kaa aashray lekar vartmaan manusanhita banaai gai, saath hi prasiddhi ke liye bhrigu naamak pracheen rishi kaa naam uske saath jod diya gaya. manu se pehle bhi dharamshastrakaar the, yah manu ke "ete" aadi shabdon se hi gyaat hua he. kautilya ne "maanvaah" kaa ullekh kiya he.
 vidwaanon ke anusaar manu parampara kii pracheenta hone par bhi vartmaan manusmriti isa purv chaturth shatabdi se pracheen nahin ho sakati, yah baat yavan, shaq, kamboj, china aadi jatiyon ke nirdesh se gyaat hoti he. yah bhi nishchit he ki smriti kaa vartmaan rup dwitiya shatee isa purv tak drudh ho gaya tha or is kaal ke baad isamen koi sanskaar nahin kiya gaya.
 manusmriti bhartiya aachaar-samhita kaa vishwakosh he, manusmriti main baarah adhyay tathaa do hajaar paanch sau shloke hai, jinamein sristi kii utpatti, sanskaar, nity or naimitthik karm, ashramadharm, varndharm, rajdharm va praayshchit aadi vishyon kaa ullekh he. 
  jagat kii utpatti
  sanskaravidhi, vrathcharya, upachaar
  snaan, daraghigaman, vivahalakshan, mahayajna, shradhakalp
  vrittilakshan, snaatak vrath
  bhakshyabhakshya, shouch, ashuddhi, stridharm
  grihasthashram, vanprastha, moksh, sanyas
  rajdharm
  kaarouvinirnay, sakshiprashnvidhan
  stripunsdharm, vibhaag dharm, dhoot, kantkashodhan, vaishyashudropchaar
  sankirnajati, aapaddharm
  praayshchitt
  sansargati, karm, karmgundosh, deshjati, kuldharm, nishreyas.
 manusmriti main vyaktigat chittashuddhi se lekar puri samaaj vyavastha tak kai aisi sundar baaten hai jo aaj bhi hamaara maargdarshan kar sakati hai. janm ke aadhaar par jati or varna kii vyavastha par sabase pehali chot manusmriti main hi kii gai he . sabake liye shiksha or sabase shiksha grahan karne kii baat bhi isamen he . striyon kii puja karne arthath unhen adhikadhik sammaan dene, unhen kabhi shok na dene, unhen hameshaa prasann rakhane or sampatti kaa vishesh adhikaar dene jaisi baaten bhi hai . raja se kaha gaya he ki vah praja se jabardastee kuch na karaae . yah bhi kaha gaya ki praja ko hameshaa nirbhayata mahasoos honi chahie . sabake prati ahimsa kii baat kii gai he .
 manu par kai vyakhyaayein prachlit hai-
 manu ke anek tikaakaron ke naam gyaat hai, jinaki tikaayen ab lupt ho gai hai, yatha- asahaay, bhartruyagy, yajva, upaadhyaay ruju, vishnuswami, udaikar, bhaaruchi yaa bhaguri, bhojdev dharnidhar aadi.
 bharat main vedon ke uparant sarvaadhik manyata or prachlan ‘manusmriti’ kaa hi he. isamen chaaron varnon, chaaron ashramon, solah sanskaron tathaa sristi utpatti ke atirikt rajya kii vyavastha, raja ke kartavya, bhaanti-bhaanti ke vivaadon, sena kaa prabandh aadi un sabhi vishyon par paraamarsh diya gaya he jo ki maanav maatr ke jivan main ghatit hone sambhav hai yah sab dharm-vyavastha veda par aadhaarit he. manu maharaj ke jivan or unke rachanakaal ke vishay main itihaas-puraana spasht nahin hai. tathaapi sabhi ek swar se sweekaar karte hai ki manu adipurush the or unka yah shaastra adishastra he. kyonki manu kii samast manyataayen satya hone ke saath-saath desh, kaal tathaa jati bandhanon se rahit hai.
