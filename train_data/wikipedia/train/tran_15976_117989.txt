 sanskrit vyakaran ke adhyayan kii do shakhaayen hai - navy vyakaran, tathaa pracheenavyakaran. kashikavriti pracheen vyakaran shakha kaa granth he. isamen paninikrut ashtaadhi ke sutron kii vritti likhi gayi he. iske sammilit lekhak jayaditya or vaaman hai. siddhantakoumudi se pehle kashikavriti bahut lokapriy thi, phir iskaa sthaan siddhantakoumudi ne le liya. aaj bhi aryasamaj ke gurukulon me isi ke madhyam se adhyayan hota he.
 kashikavriti, panineey "ashtaadhi" par 7veen shatabdi i. main rachi gai prasiddh vritti. isamen bahut se sutron kii vrittiyaan or unke udhaaharan purvakalik aacharyon ke vrittigranthon se bhi die gaye hai. keval mahabhashya kaa hi anusaran na kar anek sthalon par mahabhashya se bhinn mat kaa bhi pratipaadan hua he. kashika main uddhrut vrittiyon se pracheen vrittikaron ke mat jaanane main badi sahaayta milti he, anyathaa ve vilupt hi ho jate. isi prakaar isamen die udaahranon pratyudaharanon se kuch aise aitihaasik tathyon kii samuplabidh hui he jo anyatra dushprapya the. is granth kii ek visheshta yah bhi he isamen ganpaath diya hua he jo pracheen vrittigranthon main nahin miltaa.
 'kashika' shabd ke do arth ho sakate hai. pratham arth ke anusaar, 'kashika' 'kaash' dhaatu se nishpann he isaliye kashika kaa arth 'prakashit karne vaali' yaa 'prakashika' hua . kashika ke vyaakhyaata hardutt ke anusaar duusari vyakhya yah yah he ki kashika kii rachana kaashi main hui thi isaliye ise kashika kaha gaya . 
 yah jayaditya or vaaman naam ke do vidwaanon kii sammilit kriti he. chini yatri itsing or bhashaavriti-arthvivritti ke lekhak sristidharacharya, donon ne kashika ko na keval jayaditya virachit likhaa he, varan anek pracheen vidwaanon ne kashika ke uddhran dete samay jayaditya or vaaman donon kaa ullekh kiya he. unke apane-apane likhe adhyyon par bhi prakaash daalaa gaya he. praudh manorama kii shabdaratnavyakhya main pratham, dwitiya, pancham tathaa shashth adhyay jayaditya ke likhe evam shesh ansh vaaman kaa likhaa batalaaya gaya he. parantu kashika kii lekhanstyli ko dhyanpurvak dekhne se prathit hota he ki aarambh ke paanch adhyay jayaditya virachit hai or ant ke teen vaaman ke likhe hai. kuch thos pramaanon ke aadhaar par yah maan liya gaya he ki jayaditya or vaaman ne sampurna ashtaadhi par apni bhinn-bhinn sampurna vrittiyon kii rachana kii thi. par yah abhi rahasy hi he ki kab or kaise kuch ansh jayaditya ke or kuch vaaman ke lekar yah kashika bani. phir bhi yah pramanit he ki vrittiyon kaa yah ekikaran vikram sanwat 700 se purv hi ho chukaa tha.
 kashika ke vyakhyagranth
 kashika par bahut se vidwaanon ne vyakhyagranth likhe hai. pramukh vyakhyaakaar ye hai : jinendrabuddhi, indumitra, mahanyaskaar, vidyasagar muni, hardutt mishra, ramdev mishra, vrittiratnakar or chikitsakar.
