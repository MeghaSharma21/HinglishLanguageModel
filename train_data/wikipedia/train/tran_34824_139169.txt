 ladnun rajasthan kaa ek kasbaa he jo nagaur jile kii ladnun tehsil kaa mukhyalay he. ladnun apane naam ke anuroop dhanadhy logon evam sethon kaa shahar rahaa he, jahaan se ve bharat ke vibhinn shaharon main faile hue hai. dilli se yah 380 kimi evam jaipur se 220 kimi kii duuri par sthit he. rajasthan rajya banane se pehle yah jodhpur riyasat kii jaagir thi. yah nagar sujangarh, sikar, bikaner, jodhpur, ajmer, jaipur evam anya pramukh shaharon se sadak maarg se judaa hua he. dilli-ratangarh-jodhpur railway line par yah mahatvapurn railway stesan he.
 rajasthan ke nirmaan se purv ladnun, jodhpur riyasat ki seemaa par basaa ek mahatvapurn kasbaa tha. shilalekhon tathaa itihasvidon ke anusaar ladnun pracheen ahichhatrapur kaa hissaa tha, jis par kareeb 2000 varsho tak nagvanshiy raajaaon kaa adhikaar rahaa. baad main parmaar rajputon ne un se ahichhatrapur ko chhin liya, unke baad mughal ne aadhipaty jamaaya. antatah jodhpur ke rathod raajaaon kaa adhikaar rahaa.
 yah kasbaa ek praachin vyapaarik maarg par basaa hua he. is maarg se hokar kai lutere gujarey to kabhi haari hui sainaye, puratathvik sakshya iske 2000 varsh pehle se aabaad hone ke saboot dete hai. vahi 1857 ke vidroh ke kuchle jane baad haare huye sainik bhaagate huye idhar se gujarey to ve itihaas main kaalo kii fouj ke naam se darj huye.
 kahin-kahin ladnun ko 'budi chanderi' kaha gaya he, par iskaa pramaan kahi nahin miltaa. kai baar ham apane aap ko pracheenta se jodne ke liai itihaas ke saath jod tod karne kii galati karte hai. isi kram main chandanavardaai likhit prathviraj-raso main varnit chanderi ke saath, ladnu kaa sambadh jod kar pracheenatata paane kii koshish kii gayi he. ladnu namakaran par or bhi kai kathaye ore dantakthaye prachalit he par koi bhi pramaan yaa sampurn tathy uplabdh nahin karti.
