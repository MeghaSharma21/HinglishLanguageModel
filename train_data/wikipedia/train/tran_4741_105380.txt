 aantarik suraksha vyavastha adhinium ) san 1971 main bhartiya sansad dwaara paarit ek vivaadaaspad kanoon tha. isamen kanoon vyavastha banaaye rakhane vaali sansthaaon ko bahut adhik adhikaar de diye gayi the. apatkaal ke dauraan isamen kai sanshodhan hue or bahut se raajnneetik bandiyon par ise lagaaya gaya. antatah 1977 main indira gandhi kii paraajay ke baad aayi janata party kii sarkaar dwaara ise samaapt kiya gaya.
 centre main sattadhari dal bijepi apatkaal ke bahaane vipakshi dal congress ko gherne main lagi he. june 1975 main lagaaya gaya apatkaal shaayad congress kii sabase badi bhul thi jiskaa dansh ajtak party jhel rahi he. is dauraan lagaae gaye misa kanoon ke tahat vipaksh ke tamaam netaaon ko jail main daal diya gaya, jinamein purv pradhanmantri atal bihari vaajapeyi se lekar laal krishna adwani, arun jetali, ravishankar prasad tak shaamil the.misa kanoon saal 1971 main lagu kiya gaya tha lekin iskaa istemaal apatkaal ke dauraan congress virodhiyon, patrakaron or saamaajik kaaryakartaaon ko jail main daalane ke liye kiya gaya. misa yani aantarik suraksha vyavastha adhinium main apatkaal ke dauraan kai sanshodhan kiye gaye or indira gandhi kii nirankush sarkaar ne iske jariye apane raajnneetik virodhiyon ko kuchalane kaa kaam kiya.misa bandiyon se bhari jelenmisa or diarai ke tahat ek lakh se zyada logon ko giraftaar kiya gaya. apatkaal ke vakt jelon main misabandiyon kii baadh si aa gai thi. naagarik adhikaar pehle hi khatm kiye ja chuke the or phir is kanoon ke jariye suraksha ke naam par logon ko pratadit kiya gaya, unki sampatti chhini gai. badlaav karke is kanoon ko itnaa kadaa kar diya gaya ki nyaaypalika main bandiyon kii kahin koi sunwaayee nahin thi. kai bandi to aise bhi the jo puure 21 maheene ke apatkaal ke dauraan jail main hi kaid rahe.lalu kii beti kaa naam padaa misabihar ke purv mukhyamantri or argedy pramukh lalu prasad yadav bhi apatkaal ke dauraan misa bandi rahe. is bich saal 1976 main janmin unki badi beti kaa naam bhi isi kanoon kii vajah se misa bharti rakhaa gaya. misa philhal party kii ore se rajyasabha sadsy hai.
 jetali ne yaad kiye dinamodi sarkaar main mantri arun jetali bhi misa bandi rah chuke hai. un dinon ko yaad karte hue jetali ne likhaa, 'mujhe 26 june 1975 kii subah ekmaatr virodh pradarshan yojit karne kaa gaurav mila or main apatkaal ke khilaaf pehla satyagrahi ban gaya. mujhe yah mahasoos nahin hua ki main 22 saal kii umr main un ghatnaon main shaamil ho rahaa tha jo itihaas kaa hissaa banane ja rahi thim. is ghatana ne mere jivan kaa bhavishya badal diya. shaam tak, main tihaad jail main misa bandi ke taur par band kar diya gaya tha.'apatkaal lagu hone ke saath hi aise logon kii list taiyaar kii gai jinaki giraftaaryaan honi thim. is list main sabase pehla naam jaiprakash narayan or morarji desai kaa tha. indira ke chote bete sanjay gandhi ko ye list taiyaar karne kaa jimmaa saunpa gaya. subah hoti isse pehle hi jepi or morarji desai ko misa ke tahat jail main daal diya gaya. agle 21 maheene daman kii dastaan jari rahi.jail main taiyaar hua vipakshmisa bandiyon ne jelon main yatnaaen jhelin jarur lekin indira sarkaar ko satta se bedakhal karne kii shuruyaat bhi inhen kaidiyon ne kii. jepi se lekar, chandrashekhar, vaajapeyi, jorge furnandis, lalu yadav, alke adwani, sharad yadav jaise netaaon ne jail se baahar aate hi indira sarkaar ko satta se bedakhal kar diya.vipakshi netaaon kii ladaai nirnaayak mukaam tak pahunchi. morarji desai kii aguwai main janata party kaa gathan hua or 1977 main pehali gaiyr congressi sarkaar bani. indira khud raibareli se chunaav haar gayi or congress 153 siton par simat gai. nai sarkaar ke gathan ke saath hi damankaaree kanoon misa ko hataa diya gaya.misa bandiyon ko pensionapatkaal ke dauraan bhi gaiyr congressi rajyon kii sarkaar misa main band kiye gaye logon ko pension dene kaa kaam karti thi. chhattisgarh or madhya pradesh main bijepi kii sarkaron ne diarai or misa main band kaidiyon ko 15 hajaar rupee pension dena shuru kiya. iske baad saal 2014 main rajasthan kii vasundhara raaje sarkaar ne bhi 800 misa bandiyon ko 12 hajaar rupee prati maah kii pension dene kaa faisla kiya. bijepi deshbhar main aaj bhi apatkaal kii barsi par misa bandiyon ko sammanit karti he.
