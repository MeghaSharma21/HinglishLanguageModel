 tathya tope bharat ke pratham swadhinata sangram ke ek pramukh senanayake the. san 1857 ke mahaan vidroh main unki bhoomika sabase mahatvapurn, preranadayak or bejod thi.
 san sattaavan ke vidroh kii shuruyaat 10 may ko meerut se hui thi. jaldi hi kranti kii chingaari samooche uttar bharat main fail gayi. videshi satta kaa khooni panja modne ke liye bhartiya janata ne jabardast sangharsh kiya. usne apane khun se tyaag or balidaan kii amar gaatha likhi. us raktranjit or gauravshaalee itihaas ke manch se jhansi kii rani lakshmibai, naanaa sahab peshwa, raav sahab, bahadurshah jafar aadi ke vidaa ho jane ke baad kareeb ek saal baad tak tathya vidrohiyon kii kaman sanbhale rahe.nice and thanks
 tathya kaa janm maharashtra main nasik jile ke nikat yevala naamak gaanv main ek deshsth brahman parivaar main hua tha. unke pita pandurang raav bhatwo, peshwa bajirao dwitiya ke gharelu karmchaariyon main se ek the. peshwa bajirao ke prati swamibhakt hone ke kaaran ve bajirao ke saath san 1818 main bithur chale gayi the. tathya kaa vaastavik naam ramchandra pandurang raav tha, parantu log sneh se unhen tathya ke naam se pukaarte the. tathya kaa janm san 1814 mana jaataa he. apane aath bhai-bahanon main tathya sabase bade the.
 kuch samay tak tathya ne east india company main bengal army kii topakhana regiment main bhi kaam kiya tha, parantu swatantra cheta or swabhimani tathya ke liye angrejon kii naukari asay thi. isliye bahut jaldi unhone us naukari se chhutkaaraa paa liya or bajirao kii naukari main waapas aa gayi. kehete hai topakhane main naukari ke kaaran hi unke naam ke saath tope jud gaya, parantu kuch log is sambandh main ek alag kissa batalaate hai. kaha jaataa he ki bajirao ne tathya ko ek beshkeemtee or nayab topi di thi. tathya is tope ko bade chaav se pahante the. atah bade thaat-baat se vah topi pahanane ke kaaran log unhen tathya topi yaa tathya tope ke naam se pukaarane lage.vah aajanm avivaahit rahe.
 san 1857 ke vidroh kii lapten jab kanpur pahaunchin or vahaan ke sainikon ne naanaa sahab ko peshwa or apana netaa ghoshit kiya to tathya tope ne kanpur main swadhinata sthapit karne main aguwai kii. tathya tope ko naanaa sahab ne apana sainik salaahkaar niyukt kiya. jab brigadier general havelock kii kaman main angrej sena ne elahabaad kii ore se kanpur par hamalaa kiya tab tathya ne kanpur kii suraksha main apana ji-jaan laga diya, parantu 16 july, 1857 ko uski paraajay ho gayi or use kanpur chod dena pada. sheeghra hi tathya tope ne apni senaaon kaa punargathan kiya or kanpur se baarah mile uttar me bithur pahunch gayi. yahan se kanpur par hamale kaa mauka khojane lage. is bich havelock ne achaanak hi bithur par akraman kar diya. yadhyapi tathya bithur kii ladai main parajeet ho gayi parantu unki kaman main bhartiya sainikon ne itani bahaduree pradarshit kii ki angrej senapati ko bhi prashansa kerani paddy.
 tathya ek bejod senapati the. paraajay se vichlit na hote hue ve bithur se raav sahib sindhiya ke ilaake main pahunche. vahaan ve gwalior contigent naam kii prasiddh sainik tukdi ko apni ore milaane main safal ho gayi. vahaan se ve ek bady sena ke saath kalpi pahunche. november 1887 main unhone kanpur par akraman kiya. major general vinaal ke kaman main kanpur kii suraksha ke liye sthit angrej sena teetar-bitar hokar bhaagi, parantu yah jeet thode samay ke liye thi. british sena ke pradhan senapati sar colin campbell ne tathya ko chah disambar ko parajeet kar diya. isliye tathya tope khaari chale gayi or vahaan nagar par kabja kar liya. khaari main unhone anek topein or teen lakh rupee praapt kiye jo sena ke liye jaruri the. isi bich 22 march ko sar huroj ne jhansi par gheraa daalaa. aise najuk samay main tathya tope kareeb 20,000 sainikon ke saath rani lakshmi bai kii madad ke liye pahunche. british sena tathya tope or rani kii sena se ghir gayi. antat rani kii vijay hui. rani or tathya tope iske baad kalpi pahunche. is yuddh main tathya tope ko ek baar phir huroj ke khilaaf haar kaa munh dekhnaa pada.
 kanpur, charkhaari, jhansi or konch kii ladaayiyon kii kaman tathya tope ke haath main thi. charkhaari ko chhodkar durbhaagya se anya sthanon par unki paraajay ho gayi. tathya tope atyant yogya senapati the. konch kii paraajay ke baad unhen yah samajhate der na lagi ki yadi koi nayaa or joardaar kadam nahin uthaaya gaya to swadhinata senaniyon kii paraajay ho jaayegi. isliye tathya ne kalpi kii suraksha kaa bhaar jhaansi kii rani or apane anya sahyogiyon par chod diya or ve swayan vesh badalakar gwalior chale gayi. jab huroj kalpi kii vijay kaa jashn manaa rahaa tha, tab tathya ne ek aisi vilakshan safalataa praapt kii jisase huroj achambhe main pads gaya. tathya kaa javaabi hamalaa avishwasaneey tha. usne maharaja jayaji raav sindhiya kii fouj ko apni ore mila liya tha or gwalior ke prasiddh kile par kabja kar liya tha. jhansi kii rani, tathya or raav sahab ne jeet ke dhanke bajaate hue gwalior main pravesh kiya or naanaa sahab ko peshwa ghoshit kiya. is romaanchakaari safalataa ne swadhinata senaniyon ke dilon ko khushi se bhar diya, parantu iske pehle ki tathya tope apni shakti ko sangathit karte, huroj ne akraman kar diya. phulbaag ke paas hue yuddh main rani lakshmibai 18 june, 1858 ko shahid ho gayin.
 iske baad tathya tope kaa das maah kaa jivan adwitiya shaury gaatha se bharaa jivan he. lagbhag sab sthanon par vidroh kuchlaa ja chukaa tha, lekin tathya ne ek saal kii lambi avadhi tak mutthi bhar sainikon ke saath angrej sena ko jhakjhore rakhaa. is dauraan unhone dushman ke khilaaf ek aise jabardast chhapemar yuddh kaa sanchaalan kiya, jisane unhen duniya ke chhapemar yoddhaon kii pehali pankti main laakar khada kar diya. is chhapemar yuddh ke dauraan tathya tope ne durgam paharyon or ghaatiyon main barsaat se ufanti nadiyon or bhayanak jangalon ke paar madhyapradesh or rajasthan main aisi lambi daud-daudi jisane angreji camp main tahalaka machaaye rakhaa. baar-baar unhen chaaron ore se gherne kaa prayaas kiya gaya or baar-baar tathya ko ladaayiyaan ladnee paddy, parantu yah chhapamar yoddha ek vilakshan sujh-boojh se angrejon ke gheron or jaalon ke pare nikal gaya. tatkaaleen angrej lekhak silavester ne likhaa he ki ’’hajaaron baar tathya tope kaa peechha kiya gaya or chalis-chalis mile tak ek din main ghodon ko daudaya gaya, parantu tathya tope ko pakadney main kabhi safalataa nahin mili.‘‘
 gwalior se nikalne ke baad tathya ne chambal paar kii or rajasthan main tonk, bundi or bhilwara gayi. unka iraadaa pehle jaipur or udaipur par kabja karne kaa tha, lekin major general rabarts vahaan pehle se hi pahunch gaya. parinaam yah hua ki tathya ko, jab ve jaipur se 60 mile dur the, waapas lautnaa pada. phir unka iraadaa udaipur par adhikaar karne kaa hua, parantu rabatrs ne gheraabandi kii. usne leftinent karnal homes ko tathya kaa peechha karne ke liye bheja, jisane tathya kaa rasta rokane kii puri taiyaari kar rakhi thi, parantu aisa nahin ho sakaa. bhilwara se aage conkaroli main tathya kii angrej sena se jabardast muthbhed hui jisamen ve parrast ho gayi.
 conkaroli kii paraajay ke baad tathya purv kii ore bhaage, taaki chambal paar kar saken. agast kaa maheenaa tha. chambal teji se batch rahi thi, lekin tathya ko jokhim uthaane main anand aata tha. angrej unka peechha kar rahe the, isliye unhone barh main hi chambal paar kar lee or jhalawad kii rajdhani jhalaar patan pahunche. jhalawad kaa shaasha angrej-parastha tha, isliye tathya ne angrej sena ke dekhte-dekhte usase lakhon rupee vasuul kiye or 30 topon par kabja kar liya. yahan se unka iraadaa indore pahunchakar vahaan ke swadhinata senaniyon ko apane paksh main karke phir dakshin pahunchnaa tha. tathya ko bharosa tha ki yadi narmada paar karke maharashtra pahunchnaa sambhav ho jaay to swadhinata sangram ko na keval jari rakhaa ja sakegaa, balki angrejon ko bharat se khadeda bhi ja sakegaa.
 sitambar, 1858 ke shuru main tathya ne rajgarh kii ore rukh kiya. vahaan se unki yojana indore pahunchane kii thi, parantu iske pehle ki tathya indore ke liye ravaanaa hote angreji fouj ne major jan. micle kii kaman main rajgarh ke nikat tathya kii sena ko gher liya. micle kii fujen thakee hui thim isliye usne subah hamalaa karne kaa vichaar kiya, parantu duusare din subah use yah dekhakar aashcharya hua ki tathya kii sena uske jaal se nikal bhaagi he. tathya ne beawara pahunchakar morchabandi kar rakhi thi. yahan angrejon ne paidal, ghudsavaar or topakhana daston ko lekar ek saath akraman kiya. yah yuddh bhi tathya haar gayi. unki 27 topein angrejon ke haath lageen. tathya purv main betwa kii ghati kii ore chale gayi. sironj main tathya ne chaar topon par kabja kar liya or ek saptaah vishram kiya. sironj se ve uttar main ishagarh pahunche or kasbe ko lootakar paanch or topon par kabja kiya. ishagarh se tathya kii sena do bhaagon main bant gayi. ek tukdi raav sahab kii kaman main lalitpur chali gayi or duusari tathya kii kaman main chanderi. tathya kaa vishwaas tha ki chanderi main sindhiya kii sena uske saath ho jaaegi, parantu aisa nahin hua. isliye ve 20 mile dakshin main, magavali chale gayi. vahaan micle ne unka peechha kiya or 10 oktober ko unako parajeet kiya. ab tathya ne betwa paar kii or lalitpur chale gayi jahaan raav sahab bhi maujuud the. un donon kaa iraadaa betwa ke paar jane kaa tha parantu nadi ke duusare tat par angrej sena rasta roke khadi thi. chaaron ore ghira dekhakar tathya ne narmada paar karne kaa vichaar kiya. is mansoobey ko puraa karne ke liye ve sagar jile main khurai pahache, jahaan micle ne uski sena ke pichley daste ko parrast kar diya. isliye tathya ne hoshangabad or narsinghpur ke bich, fatehpur ke nikat saraiya ghat par narmada paar kii. tathya ne oktober, 1858 ke ant main kareeb 2500 sainikon ke saath naramada paar kii thi.
 narmada paar karne ke bahut pehle hi tathya ke pahunchne kaa sanket mil chukaa tha. 28 oktober ko itawa gaanv ke kotwar ne chhindwara se 10 mile dur sthit asare thane main ek mahatva kii soochna di thi, usne suchit kiya tha ki ek bhagava jhanda, supaari or paan kaa patta gaanv-gaanv ghumaya ja rahaa he. inkaa uddeshy janata ko jaagrath karnaa tha. unase sanket bhi miltaa tha ki naanaa sahab yaa tathya tope us disha main pahunch rahe hai. angrejon ne tatkaal kadam uthaae. nagpur ke dipti kamishnar ne padosi jilon ke dipti kamishnaron ko sthiti kaa saamana karne ke liye sachet kiya. is soochna ko itnaa mahatvapurn mana gaya ki uski jaankaree governor general ko di gayi. narmada paar karke or uski dakshini kshetra main pravesh karke tathya ne angrejon ke dilon main dehshat paidaa kar di. tathya isi maukey kii talash main the or angrej bhi unki is yojana ko vifal karne ke liye samooche kendriya bharat main morchabandi kiye the. is pariprekshya main tathya tope kii safalataa ko nishchay hi ascharyajanak mana jaayegaa. nagpur kshetra main tathya ke pahunchne se bombay praant kaa garvanar elfinston ghabara gaya. madras praant main bhi ghabrahat faili. tathya apni sena ke saath pachmadi kii durgam paharyon ko paar karte hue chhindwara ke 26 mile uttar-pashchim main jamai gaanv pahunch gayi. vahaan ke thane ke 17 sipaahi maare gayi. phir tathya bordeh hote hue saat november ko mulatai pahunch gayi. donon baitool jile main hai. mulatai main tathya ne ek din vishram kiya. unhone tapti nadi main snaan kiya or brahmanon ko ek-ek asharfi daan kii. baad main angrejon ne ye asharfiyan jabt kar leen.
 mulatai ke deshmukh or deshpande pariwaron ke pramukh or anek gramin uski sena main shaamil ho gayi. parantu tathya ko yahan jan samarthan praapt karne main vah safalataa nahin mili jisaki usne apeksha kii thi. angrejon ne baitool main unki majboot gheraabandi kar lee. pashchim yaa dakshin kii ore badhane ke raste band the. antat tathya ne mulatai ko lut liya or sarkari imaaraton main aag laga di. ve uttar-pashchim disha kii ore mud gayi or athaner or bhinsdehi hote hue purv nimad yani khandawa jile pahunch gayi. tapti ghati main satpuda kii chotiyaan paar karte hue tathya khandawa pahunche. unhone dekha ki angrejon ne har ek disha main unke viruddh morcha band diya he. khandesh main sar huroj or gujarat main general rabarts unka rasta roke the. baraar kii ore bhi fouj unki taraf batch rahi thi. tathya ke ek sahyogi ne likhaa he ki tathya us samay atyant kathin sthiti kaa saamana kar rahe the. unke paas na gola-barood tha, na rasad, na paisa. unhone apane sahyogiyon ko ajna de di ki ve jahaan chahen ja sakate hai, parantu nishthavan sahyogi or anuyaayi aise kathin samay main apane netaa kaa saath chhodne ko taiyaar nahin the.
 tathya aseergarh pahunchnaa chaahate the, parantu aseer par kada paharaa tha. atah nimad se bidaa hone ke pehle tathya ne khandawa, pipalod aadi ke police thanon or sarkari imaaraton main aag laga di. khandawa se ve khargon hote hue central india waapas chale gayi. khargon main khajia nayak apane 4000 anuyaayiyon ke saath tathya tope ke saath ja mila. inamen bhil sardaar or malsin bhi shaamil the. yahan raajpur main sadarland ke saath ek ghamaasan ladai hui, parantu sadarland ko chakma dekar tathya narmada paar karne main safal ho gayi. bharat kii swadhinata ke liye tathya kaa sangharsh jari tha. ek baar phir dushman ke viruddh tathya kii mahayatra shuru hui khargon se chota udaipur, bansawada, jirapur, pratapgarh, nahargarh hote hue ve indergarh pahunche. indergarh main unhen nepier, shabars, summerset, smith, micel or harnor naamak brigadier or usase bhi unche sainik adhikariyon ne har ek disha se gher liya. bachakar nikalne kaa koi rasta nahin tha, lekin tathya main apaar dhiraj or sujh-boojh thi. angrejon ke is kathin or asambhav ghere ko todkar ve jaipur kii ore bhaage. devas or shikaar main unhen angrejon se parajeet hona pada. ab unhen niraash hokar paron ke jangal main sharan lene ko vivash hona pada.
 paron ke jangal main tathya tope ke saath vishwasghaat hua. narvar kaa raja maansingh angrejon se mil gaya or uski gaddari ke kaaran tathya 8 april, 1859 ko sote main pakad liye gayi. ranbankure tathya ko koi jaagate hue nahin pakad sakaa. vidroh or angrejon ke viruddh yuddh ladne ke aarope main 15 april, 1859 ko shivpuri main tathya kaa court marshall kiya gaya. court marshall ke sab sadsy angrej the. parinaam jaahir tha, unhen maut kii sajaa di gayi. shivpuri ke kile main unhen teen din band rakhaa gaya. 18 april ko shaam paanch baje tathya ko angrej company kii suraksha main baahar laayaa gaya or hajaaron logon kii upasthiti main khule maidan main phaansi par lataka diya gaya. kehete hai tathya phaansi ke chabutare par drudh kadamon se upar chadhe or phaansi ke fande main swayan apana galaa daal diya. is prakaar tathya madhyapradesh kii mitti kaa ang ban gayi. karnal malesan ne san 1857 ke vidroh kaa itihaas likhaa he. unhone kaha ki tathya tope chambal, narmada or parvati kii ghaatiyon ke nivaasiyon ke ’hero‘ ban gayi hai. sach to ye he ki tathya saare bharat ke ’hero‘ ban gayi hai. percy cross naamak ek angrej ne likhaa he ki ’bhartiya vidroh main tathya sabase prakhar mastishk ke netaa the. unki tarah kuch or log hote to angrejon ke haath se bharat chhina ja saktaa tha,
 kintu rajasthan history congress ke nawein adhiveshan main kuch aitihaasik saamagree prakaash main ai he uske anusaar maansingh va taantya tope ne ek yojana banaai, jiske anusaar tope ke swamibhakt saathi ko nakli taantya tope banane k eliye raji kar taiyaar kiya gaya or iske liye vah swamibhakt taiyaar ho gaya. usee nakli taantya tope ko angrejon ne pakadaa or faansee de di. asli taantya tope iske baad bhi aath-das varsh tak jivit rahaa or baad main vah swaabhaavik maut se mara. vah har varsh apane gaanv jaataa tha or apane parijanon se mila karata tha,gajendrasingh solanki dwaara likhit va akhil bhartiya itihaas sankalan yojana, nai dilli dwaara prakashit pustak "taantya tope kii kathith faansee" dastavej kya kehete he? shri solanki ne apni pustak main anek dastavejon evam patron kaa ullekh kiya he tathaa ukt pustak ke mukhya prishth par narayanrav bhagwat kaa chitra bhi chapa he. pustak main ullekh he ki san 1957 i. main indaur vishvavidhyalay dwaara prakashit da. ramchandra billore dwaara likhit "hamaara desh" naatak pustak ke prishth sa.46 par paad tippanee main likhaa he ki is sambandh main ek naveen shodh yah he ki raja maansingh ne taantya tope ko dhokhaa nahin diya, balki angrejon kii hi aankhon main dhul jhonki. faansee ke takht par jhulane vaala koi desh bhakt tha, jisane taantya tope ko bachaane ke liye apana balidaan de diya. taantya tope smarak samiti ne "taantya tope ke vaaste se" san 1857 ke krantikari patr ke naam se san 1978 main prakashit kiye he ukt patrawali madhyapradesh abhilekhaagaar bhopal main surakshit he. isamen mili patr sankhya 1917 evam 1918 ke do patr taantya tope ke jinda bachane ke pramaan he. ukt pustak main yah bhi ullekh kiya gaya he ki taantya tope shatabdi samaaroh bombay main yojit kiya gaya tha jisamen taantya tope ke bhattije pro.tope tathaa unki vriddha bhatiji kaa sammaan kiya gaya tha. apane sammaan par in donon ne prakat kiya ki taantya tope ko faansee nahin hui thi. unka kahana tha ki san 1909 i. main taantya tope kaa swargvaas hua or unke parivaar ne vidhivat antim sanskaar kiya tha.
 san 1926 i. main landan main edward thampsan kii pustak "di adar said of di medil" chhapi thi. is pustak main bhi taantya tope kii faansee par shankaa prakat kii gai he. isse siddh hota he ki raja maansingh ne taantya tope ke saath kabhi bhi vishwasghaat nahin diya or na hi unhen angrejon dwaara kabhi jaagir di gai thi. par afsos kuch itihaaskaaron ne bina shodh kiye un par yah laanchhan laga diya.
