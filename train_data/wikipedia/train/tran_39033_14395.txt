 om shanti om 2007 main ai bollywood kii ek film he jiskaa nirdesan or nrity nirdesan farah khan ne kiya he. isamen shahrukh khan or deepika padukon pramukh bhoomikaaon main hai jabaki shreyas talapade, arjuna rampal or kiran kher ne anya mahatvapurn bhoomikaayen nibhaai he. arjuna rampal film main khalanaayak hai. iske atirikt bollywood ke kai anya sitaron ne is film main vishesh bhoomikaayen kii hai.
 omprakash makhija 1970 ke dashak main mumbai film udyog main ek junior kalakaar he. vah or uskaa mitra pappu pramukh kalakaar banane ke liye sangharsh kar rahe hai. om kii maa, bela makhija, apane bete ko protsaahit karti rahati he. om ke dil kii dhadkan he-- desh kii sarvaadhik lokapriy film nayika, shantipriya . omprakash ko shantipriya ke nikat jane ke do avasar milte hai. pehla film 'drimigirl' ke premier par, jahaan om or pappu chaalaaki se ghus jate hai. doosraa film ke set par jahaan om apni jaan par khel kar shanti ko aag se bachaata he. tab se om or shanti achche dost ban jate hai.
 ek din om sheersh nirmaataa mukesh mehara ke saath ho rahe shanti ke vivaad ko sun letaa he. om ko yah jaanakar jhatka lagata he ki shanti mukesh se gupachup shaadi kar chuki he or garbhvatee he. mukesh ada he ki shanti ke saath apane sambandhon ko tabatak gupt rakhega jabatak un donon kii nayi film 'om shanti om' puri nahin ho jaati. shanti ko yah shaq he ki mukesh ek dhani vyavsaayee kii beti se vivaah kii yojana bana rahaa he. vah mukesh se apane adhikaron kii maang karti he. sab sunakar om kaa dil tut jaataa he.
 ek raat, mukesh shanti ko 'om shanti om' film ke set par le jaataa he. vah kahata he ki vah film ko band kar degaa or saare samaaj ke saamne shanti se vivaah kar legaa. kintu yah mukesh kii ek chaal nikalati he. vah shanti ko apni vittiya haani kaa kaaran samajhataa he. isaliye vah set ko aag lagaakar shanti ko vahaan marane ke liye chhod detaa he. om shanti ko bachaane kaa prayaas karata he par mukesh ke guard use aisa karne nahin dete. visphot ke kaaran om vahaan se dur girtaa he or ek car ke neeche aa jaataa he. us car kaa maalik rajesh kapur ek prasiddh abhinayta he jo apni garbhvatee patni lavali ko prasav ke liye aspataal le ja rahaa he. rajesh om ko bhi aspataal le jaataa he. lekin om kii mrityu ho jaati he. kuch palon ke baad yah pataa chalata he ki rajesh kapur ke bete kaa janm hua he.
 yah baccha omprakash makhija kaa punarjanm he. naye jivan main uskaa naam om kapur rakhaa jaataa he. vayask hone par vah ek lokapriy film star "o ke" ban jaataa he. use aag se bahut bhay lagata he. ek din kisi film kii shooting ke liye om us sthaan par jaataa he jahaan tees varsh pehle 'om shanti om' ke set main aag lagi thi. jaale hue set ko dekh kar om kii purvajanm kii yaaden ubharne lagati hai. phir ek party main om kaa saamana mukesh mehara se hota he jo is bich hollywood kaa safal film nirmaataa ban chukaa he. use dekhte hi om ko purvajanm kii sari baaten spasht rup se yaad aa jaati hai. tab uskaa bela or pappu se bhaavnaatmak punarmilan hota he. 
 shanti kii mrityu kaa badla lene ke liye om kapur pappu, bela or anya saathiyon ke saath milakar ek yojana banaata he. om mukesh se tay karata he ki ve donon phir se 'om shanti om' film kaa nirmaan karenge. phir om or uske sahaayak shantipriya kii hamshakl kii talash karte hai. unhen sandhyaa yaa 'sandy" naam kii yuvati milti he jo dekhne main shantipriya ke samaan or 'o ke' kii divaani he. or phir unki yojana shuru hoti he-- om mukesh ke saath khel kheltaa he. sandy shanti ke rup main mukesh ke samane baar baar aati he. mukesh sochataa he ki vah shanti kii aatma he or bhaybheet rahane lagata he. lekin phir ek din mukesh jaan jaataa he ki yah yuvati koi or he, shanti nahin. vah satark ho jaataa he.
 ant main set par om or mukesh main hathapayee hoti he. om kahata he ki vah purvajanm main mukesh dwaara shanti kii hatya kaa gavaah tha. mukesh use chunauti detaa he ki purvajanm kii baat par koi bhi adaalat vishwaas nahin karegi. tabhi shanti ke vesh main ek yuvati vahaan aakar kahati he ki set par lage jhumar ke thik neeche hatya kaa subut dabaa hua he-- uskaa sharir, jise mukesh ne jivit hi bhoomi ke neeche dafna diya tha. vah om ko mukesh par waar karne se roak detii he. baribharakam jhumar neeche girtaa he or mukesh usase dab jaataa he. duusari ore se pappu ke saath sandy kamare main aa jaati he. tab om ko samaj aata he ki subut kii baat bataane vaali sandy nahin, asli shantipriya kii aatma thi, jisane apane hatyare se badla le liya. shanti kii aatma om ko karun drushti se dekhakar muskuraati he or ojhal ho jaati he.
 geet " deewangi deewangi " ke dauraan vishesh bhoomika :
 anya vishesh bhoomika 
 filmphere award
 star screen puraskaar
 stardst puraskaar
 ji sine award
 IIFA puraskaar
 asian film puraskaar
 GPBA -- german saarvajanik bollywood puraskaar 
