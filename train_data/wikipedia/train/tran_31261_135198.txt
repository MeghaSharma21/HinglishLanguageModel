  sarvadman di. banerjee kaa janm ek bengali hindu brahman parivaar main 14 march 1965 ko hua tha. unki padhai saint alloysius skool kanpur se huyi uske baad unhone ‘pune film institute’ se unhone grajuation kii padhai puri kii or filmon main chale aaye.tivi par unke kuch khaas serial is prakaar se hai shri krishna, arjuna, jai ganga maiyaa or  namah shivaay jinamein unhone bhagwaan ke kirdaar nibhaae or bhaleebhanti apni kirdaaron ko saath insaaf kiya or vahi kirdaar aaj unki zindagi main bhi dikhaai padate hai.
 filmon kii shruwaat unhone 1983 kii aadi shankaracharya se kii thim uske baad vallabhacharya guru, shri datta darshanam, sirivenella, swayam krishi, madhavatyanaa, swami vivekanand, or pairo main bhagwaan. mahendra singh dhoni ke zindagi par aadhaarit film ‘em es dhoni: da antold story’ main dhoni ke coach ke rup main dikhe the.
 unki tivi or filmon kii zindagi kii tarah unki nijee zindagi bhi kaaphi saafe suthri hai lekin acting ko unhone bahut pehle hi chhod diya tha. uske baad wo shaanti ke liye jeena shuru kar chuke the or rishikesh kii sundar or hari bhari vaadiyon main rahane lage.
 ab banerjee himalayan rajya uttarakhand ke rishikesh main rahete hai. wo nishulk yoga evam meditation class chalaate hai wo logon ko aadhyatm sikhaate hai. saath hi wo "pankh" namaki ek sanstha se jude bhae hai jiske saath milakar wo garib bacchon kii padhai ke liye kaam karte hai.
