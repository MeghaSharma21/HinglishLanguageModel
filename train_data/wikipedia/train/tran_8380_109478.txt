 pan vishnu sharma prasiddh sanskrit nitipustak panchatantra ke rachayita the. nitikthaon main panchatantra kaa pehla sthaan he. uplabdh pramaanon ke aadhaar par kaha ja saktaa he ki jab is granth kii rachana puri hui, tab unki umr 80 varsh ke kareeb thi. ve dakshin bharat ke mahilaropya naamak nagar main rahete the.
 mahilaropya ke raja amarshakti ke teen murkh putr the jo raajnneeti evam netritv gun seekhney main asafal rahe. raja ne unhen sikhaane ke liye bahut se pandit evam acharya rakhe par koi bhai unhen sikhaa na sakaa. raja ne ghoshnaa kii ki jo vidwaan unhen padhaa degaa use bada inaam diya jaayegaa. phir raja ne apane mantriyon se salaah lee. unhone kaha ki ve acharya vishnu sharma ko unka prashikshak niyukt kare. vishnusharma raajnneeti tathaa nitishastra sahit sabhi shastron ke gyaata the. raja taiyaar ho gaya tathaa vishnu sharma ko darbar main bulaakar ghoshnaa kii ki yadi ve uske putron ko kushal rajasi prashaasak banane main safal hote hai to vah unhen sau gaanv tathaa bahut sa swarna degaa. vishnu sharma hanse or kaha ki he rajan main apni vidya ko bechata nahin, mujhe kisi uphaar kii ichha yaa laalach nahin he. aapane mujhe vishesh sammaan sahit bulaayaa he, isaliye main aapke putron ko chah maheene ke bheetar kushal prashaasak banane kii shapath letaa hoon. agar main apana sankalp puraa karne main asafal rahaa to main apana naam badal doongaa.
 raja ne harshpurvak teenon rajkumaron kii jimmedaari vishnu sharma ko de di. vishnu sharma jaanate the ki ve un raajputron ko puraane tareekon se kabhi nahin padhaa sakate. unhen thodaa saral tarika apnaanaa hoga tathaa vah tarika tha unhen jantu kathaon kii kathayen sunaakar aavashyak budhimata sikhaane kaa. isaliye unhone unhen shikshit karne hetu kuch kahaniyon kii rachana kii jinke madhyam se ve unhen niti sikhaaya karte the. sheeghra hi rajkumaron ne isamen ruchi lenaa armbh kar diya tathaa niti seekhney main safalataa praapt kii. in kahaniyon kaa sankalan paanch samoohon main panchatantra ke naam se koi 2000 saal pehle bana$
 
