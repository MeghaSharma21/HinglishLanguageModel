 gotra mote taur par un logon ke samooh ko kehete hai jinka vansh ek mul purush purvaj se atoot kram main judaa he. vyakaran ke prayojanon ke liye panini main gotra kii paribhaasha he 'apatyam pautraprabhrati gotram', arthath 'gotra shabd kaa arth he bete ke bete ke saath shuru hone vaali santan. gotra, kul yaa vansh kii sangya he jo uske kisi mul purush ke anusaar hoti he
 sankshep main kahe to manusmriti ke anusaar saat peedi baad sagaapan khatm ho jaataa horthaat saat peedi baad gotra kaa maan badal jaataa haior aathvi peedi ke purush ke naam se nayaa gotra armbh hota he.
 lekin gotra kii sahi gananaa kaa pataa na hone ke kaaran hindu log lakho hajaaro varsh pehle paidaa hue purvajo ke naam se hi agyantavash apana gotra chalaa rahe hajisase vaivaahik jatiltaayen utapann ho rahi hai.
 bharat main hindu vidhi ke mitakshra tathaa daybhag naamak do prasiddh siddhant hai. inamen se daybhag vidhi bengal main tathaa mitakshra punjab ke atirikt shesh bharat main prachlit he. punjab main isamen rudhigat parivartan ho gaye hai. mitakshra vidhi ke anusaar raktasambandhiyon ke do saamaanya pravarg hai :
 hindu vidhi ke mitakshra siddhant ke anusaar rakt sambandhiyon ko do saamaanya pravargon main vibhakt kiya ja saktaa he. pratham pravarg ko gotreey arthath 'sapind gotraj' kaha ja saktaa he. gotreey athwa gotraj sapind ve vyakti hai jo kisi vyakti se pitru paksh ke purvajon athwa vanshajon kii ek atoot shrikhala dwaara sambandhit hon. vanshaparampara kaa bane rahanaa atyaavashyak he. udaahranarth, kisi vyakti ke pita, dada or pardada aadi uske gotraj sapind yaa gotreey hai. isi prakaar iske putr pautradi bhi uske gotreey athwa gotraj sapind hai, yaa yon kahie ki gotraj sapind ve vyakti hai jinaki dhamniyon main samaan rakt kaa sanchaar ho rahaa ho.
 rakt-sambandhiyon ke duusare pravarg ko 'anya gotreey' athwa bhinn gotraj sapind yaa bandhu bhi kehete hai. anya gotreey yaa bandhu ve vyakti hai jo kisi vyakti se matrupaksh dwaara sambandhit hote hai. udhaaharan ke liye, bhanja athwa bhatiji kaa putr bandhu kehalaayegaa.
 gotreey se aashay un vyaktiyon se he jinke aapas main purvajon athwa vanshajon kii sidhi pitru parampara dwaara raktasambandh hon. parantu yah vansh parampara kisi bhi ore ananthata tak nahin jaati. yahan keval ve hi vyakti gotreey hai jo samaan purvaj kii saatvin peedi ke bheetar aate hai. hindu vidhi ke anusaar peedi kii gananaa karne kaa jo vishisht tarika he vah bhi bhinn prakaar kaa he. yahan vyakti ko athwa us vyakti ko apane aap ko pratham peedi ke rup main ginana padataa he jiske baar main hamen yah pataa lagaana he ki vah kisi vishesh vyakti kaa gotreey he athwa nahin. udhaaharan ke liye, yadi 'k' vah vyakti he jiske purvajon kii hamen gananaa kerani he to 'k' ko ek peedi athwa pratham peedi ke rup main gina jaayga. uske pita duusari peedi main tathaa uske dada teesri peedi main aayenge or yah kram saatvin peedi tak chalegaa. ye sabhi vyakti 'k' ke gotreey honge. isi prakaar ham pitruvanshanukram main arthath putr pautradi kii saatvin peedi tak, arthath 'k' ke praputra ke praputra tak, gananaa kar sakate hai. ye sabhi gotraj sapind hai parantu keval itane hi gotraj sapind nahin hai. inke atirikt saatvin peedi tak, jisaki gananaa main pratham peedi ke rup main pita sammilit hai, kisi vyakti ke pita ke anya purush vanshaj arthath bhai, bhatija, bhattije ke putradi bhi gotraj sapind hai. isi prakaar kisi vyakti ke dada ke chha: purush vanshaj or pardada ke pita ke chha: purush vanshaj bhi gotraj sapind hai. ham in chha: vanshajon kii gananaa purvajawali ke kram main tab tak karte hai jab tak ham 'k' ke pardada ke pardada ke chha: purush vanshajon ko isamen sammilit nahin kar lete. is vanshavali main or gotraj sapind bhi sammilit kiye ja sakate hai jaise 'k' kii dharmapatni tathaa putree or uskaa dauhitr. 'k' ke pitrupaksh ke chah vanshajon kii dharmapatniyaan arthath uski mata, daadi, paradaadi or uske pardada ke pardada kii dharmapatni tak bhi gotraj sapind hai.
 samyak tathaa sankuchit vaidhik nirvachan ke anusaar, gotraj sapindon kii kul sankhya 57 he. 'k' ke samaan purvaj kii 13veen peedi tak ke in purvajon ke vanshajon ke pare jo vyakti honge ve 'k' ke samaanodak honge. inke atirikt 'k' ke pardada ke pardada ke pare pitruparampara ke saat purvaj or us parampara main 41veen peedi tak ke unke vanshaj bhi 'k' ke samaanodak honge. samaanodak ve vyakti hai jinhen 'k' shraadh karte samay jal detaa he. paratu vyapak drushti se samaanodak bhi gotreey hi hai.
 jinke gotra gyaat na hon unhen kaashyapagotreey mana jaataa he.
