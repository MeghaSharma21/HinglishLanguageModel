 hind-europea bhashaa-parivaar sansar kaa sabase bada bhashaa parivaar hai. hind-europea bhashaa parivaar main vishwa kii sainkadon bhashaayen or boliyaan sammilit hai. aadhunik hind europea bhashaaon main se kuch hai : hindi, urdu, angrezi, francisi, german, portugali, spanish, dach, farsi, bangla, punjabi, roosi, ityadi. ye sabhi bhashaayen ek hi aadim bhashaa se nikali he, use aadim-hind-europea bhashaa kaa naam de saktaa he. yah sanskrit se bahut milti-julati thi, jaise ki vah saanskrit kaa hi aadim rup ho.
 in bhashaaon kii visheshtaayen he ki sabhi pracheen hind-europea bhashaaon main sangya, sarvnaam, visheshan or kriya ke kai shabd-rup hote the, jo vaakya main inkaa vyakaranik rup dikhaate the. adhiktar ye shabd-rup shabd ke ant main pratyay dwaara banaaye jaati the . rozmarra kii chizon, sage-sambandhiyon, saamaanya jaanwaron, kriyaaon ke liye kaam aane vaale shabd is parivaar kii sabhi pracheen bhashaaon main ek duusare se bahut milte-julate the or is aadhaar par bhashavidon ne aadim-hind-europea bhashaa kii pariklpana kii. in vibhinn bhashaayon ke shabdon ke rup isliye milte-julate the kyonki yah ek hi pracheen jad se utpann hue sajaateey shabd the. neeche diye teble main kuch pracheen or nayi hind-europea bhashaaon kii aam shabdaawalee ke kuch shabd or pariklpit aadim-hind-europea kii punarrachana diye gayi hai .
 hind europea parivaar kii kai shakhaayen hai. har shakha kii upashakha or usamen sammilit mukhya pracheen or aadhunik bhashaayen or unke mukhya desh neeche diye hue hai.
 
 hind europea shakhaon ko mukhyatah do virgon main rakhaa jaataa he : kentum varg or saatam varg.
 is varg kii pracheen bhashaaon main aadi-hind-europea bhashaa ke vyanjan : ky, gy or ghy, sparsh-sangharshi yaa sangharshi vyanjanon main badal gayi, jaise : c, ja, sa or sha. saath hi saath, aadi-hind-europea bhashaa ke vyanjan : kv, gv or ghv, inamen vilay ho gayi : k, ga or gha. inamen baltic, slav, hind irani, armenian or albanian shakhan aati hai. sanskrit isi varg main aati he.
 is varg kii pracheen bhashaaon main aadi-hind-europea bhashaa ke vyanjan : kv, gv or ghv vaise hi parirakshit rahe. aadi-hind-europea bhashaa ke vyanjan : ky, gy or ghy, inamen vilay ho gayi : k, ga or gha. inamen itelic, unani, keltic or germanik shakhan aati hai.
 sanskrit shabd arya kaa matlab hota tha kuleen or sabhy. isaliye puraane itiharakaron, jaise maks mular ne aadim- or aadhunik hind-europea bhashaa bolne vaali jatiyon kaa naam "arya" rakh diya. ye naam europea logon ko bahut pasand aayaa or jald hi sabhi europea vaasiyon ne apane apane deshon ko pracheen aaryon kii janmabhumi bataanaa shuru kar diya . vishesh kar hitlar prachaarit kiya ki pracheen aaryon kii janmabhumi germany hi he or arya kaa arth shuddh peedhee kaa manushya he, jisaki twachaa gori, qad lambaa, aankhe neeli or bal sunahare hai. hitlar ke anusaar german log hi sarvocch or sarvashaktimaan nasl ke hai or vishesh taur par yahudee log ghatiya nasl ke or anarya hai . british logon ne prachaarit kiya ki lagbhag 1700 i.pus. main hind-arya janajatiyon ne europe se aakar sindhu-ghati main akraman kiya or bharat kii deshi sindhu ghati sabhyataa ko ujaad diya or uske nivaasiyon kaa narsanhaar kiya or baad main bache-khuche logon ko das bana liya -- jinako rugveda main das or dasyu kaha gaya he .
 hitlar ke yahudee narsanhaar ke baad ab "arya" shabd kaa matlab bhashaai arth main lagaaya jaataa he, na ki nasl ke liye. par abhi bhi itihaaskaar or bhashavid aaryon kii janmabhumi kii khoj kar rahe hai. ek vichaardhaara ke mutabik aaryon kii janmabhumi madhya asia main thi, shaayad dakshini rus yaa caspian sagar ke aas-paas. vahiin se unke kabeeley duniya ke kai deshon main pahunche. hind-arya kabeelon kaa bhartiya upmahadweep main pravaas dhire-dhire or shantipurvak hua tha or british itihaaskaaron kii "koon-kharabe" vaali baton kaa koi pramaan nahin he. us vaqt tak sindhu-ghati sabhyataa yaa to bhukampon se yaa sindhu-saraswati nadiyon kii dhara main badlaav or sookhe kii vajah se khud hi tabah ho gayi thi. ye vichaardhaara aajkal duniya ke adhiktam bhashavid or itihaaskaar maanate hai. madhya asia ke "kurgan kabr-tile" pracheen aaryon dwaara banaaye gayi maane jate hai. ek duusari vichaardhaara ke anusaar pracheen aaryon kii janmabhumi bharat hi he or yaheen se arya kabeeley europe or baaki asia main pravaas kiye. is baat ko kai bhartiya or hindutv-vaadi maanate hai, par baaki duniya main is drushtikon kii koi kadra nahin he. adhiktar bhashavidon ke anusaar "aadim-hind-europea" bhashaa ke punarnirmit shabd yahi ishaara karte hai ki pracheen arya janmasthan ek vishaal, shitoshna ghaas kaa charaagaah tha. vaise bhi bhartiya jalwaayu or pashu-pakshiyon ke shabdon ke liye unani, latin, german or anya hind-europea bhashaaon main milte julate shabd nahin milte, jaise mor, murga, baagh, hathi, aam, kelaa, pipal, bargad, neem, garm-mausam, ganda, bhens, chaaval, ityadi. saath-hi-saath, sindhu ghati sabhyataa main bade shahar, machhli kaa upbhog, 2000 i.pus. se pehle ghode kii puri anupasthiti or baad main bhi ghodon ke bahut hi kam avshesh, unke devataaon ke chitron kaa vaidic devataaon se bhinn hona, unka baagh or bail ko aadar jabaki rugveda main babbar-sher or gaay adhik ullekith hai, unke adhikansh shaharon main vaidic yajna-agni-vedi kaa abhaav, ityadi yahi ishaara karte hai ki iske nivasee arya to nahin the. jo bhi ho, ye sawaal aaj bhi tikhi nok-jhonk kaa kendra bana hua he.
 
