 -63.5 °sein. 
 61.2 °se. 
 chloroform yaa trichloro mithen ek carbonic yogic he, jiskaa raasayanik sutara CHCl3 he. yah ek rangahin or sugandhit taral padaarth hota he jise chikitsa kshetra main kisi rogi ko shalya kriya kiye jane ke liye moorchhit karne hetu nishchetak ke rup main prayog kiya jaataa tha. nishchetana vigyaan ke antargat nishchetak dene vaale doctor ke teen mahatvapurn prayojan hote hai, jinamein pehla, shalya-kriya ke liye rogi ko murchha kii sthiti main pahunchaakar use pun: sakushal avasthaa main laana hota he. iske baad doosraa kaam rogi ko dard se chhutkaaraa dilaanaa tathaa teesraa kaam shalya-chikitsak kii aavashyaktaanusaar rogi kii mansapeshiyon ko kuch dhilaa karne kaa prayaas karnaa hota he. aarambhik kaal main ek hi nishchetak yani ether yaa chloroform se uparokt teenon kaam kiye jate the, kintu chloroform kii maatra ke kam yaa adhik hone se rogi par surakshapurvak vaanchit parinaam nahin mil pate the, jis kaaran se chikitsa vigyaan main anek shodh jari rahe or aaj is kshetra main hui pragati se santulit nishchetak ke madhyam se rogiyon ko bhinn-bhinn aushadhiyon ke prabhaav se aavashyaktanuroop vaanchit parinaam milte hai.
 vartmaan chikitsa main iskaa prayog band kar diya gaya he. aaj chloroform kaa prayog rasayan or sabun ityadi banane main kiya jaataa he. iskaa nirmaan ithenul ke saath chlorine kii abhikriya karaane ke baad hota he. yah vishaiylla hota he or is kaaran ise saavdhaneepurvak prayog kiya janaa chahie. chloroform ke adhik nearesth prayog rahane se sharir ke kai angon par bura asar pad saktaa he.
 chlorofarm kii mul khoj july,1831 amareeki bhautikashastri samual goothri ne or kuch maah baad swatantra rup se german rasayanajna ujin soberan or jastus won libig ne kii thi. in sabhi ne helloform abhikriya ke antaran prayog kiye the. soberan ne ise chlorine bleaching powder kii acetone or ithnal par abhikriya se utpaadit kii thi. chlorofarm kaa namakaran or kairectorseshan 1834 main jin-baptist dumas ne kiya tha. chlorofarm kaa nishchetak prayog ke rup main anveshan ednabura ke ek doctor ne james yang simpasan ne kiya tha. sempson kaa janm 7 june 1811 ko ednabura se 23 kilometre dur bathget naamak sthaan par ek hua tha. unke pita bahut kam aamadani paane vaale bahut saadhaaran se aadmi the. sempsan padhne likhane main bahut hi hoshiyaar the har baat ki lagan thi un main sirf 14 saal ki umr main unhone ednabura vishwavidhalay main daakhila le liye tha or maatr 18 saal ki umr main apni doctori ki padhai purna kar lee thi.
 iske khoj kaa itihaas bhi rochak he. chloroform kii khoj ednabura ke ek doctor ne kii thi. ek baar unke aspataal main ek rogi ke kharaab taang kaa aaparishan karne hetu uske haath paanv rassi se band die gaye. uski taang main ek ghaav ho gaya tha jo sad chukaa tha uski taang kaatani padi thi. jab uski taang kaati gai to vah marij to dard ke maare behosh ho gaya. uske saath hi doctor sempson jo us vakt padhai kar rahe the vah bhi behosh ho gaye. hosh main aane par unhone pratigya ki vah koi aisa avishkaar karenge jis se marij ko itnaa ksht na ho. jab unhone is ke bare main apane saath padhne vaale mitron se baat kari tab sab ne unka majaak banaaya par unhone himmat nahi haari. 
 
 doctor ban jane ke baad bhi apni pratigya bhuule nahi unhone is dawaai ki khoj jari rakhe jis se shalya-kriya ke samay koi rogi dard na sahe. 4 navambar 1847 ko koi prayog karte samay unki nazar apane sahyogi doctor par padi jo unki banaayi ek dawa soongh rahe the or dekhte hi dekhte vah behosh ho gaye. sempson ne usko khud soongh ke dekha unki bhi vahi haalat hui jo unke sahyogi doctor kii hui thi. tabhi unki patni vahaan ai or yah dekh kar cheekh uthi or kisi or doctor ne doctor sempson kii nadee dekhi vah thik chal rahi thi usee samay doctor sempson ne aankhe khol di or hosh main aate hi vah chillaaye ki mil gaya, behosh kar ke dubaara hosh main aane kaa nuskhaa mil gaya. baad main is main kai parivartan kiye gaye or yahi dawa rogiyon ke liye ek vardaan sabit hui. 
 chloroform kaa chikitsa jagat main prayog 1847 se hi aarambh ho gaya tha, kintu jald hi rogiyon par iske padane vaale vipareet prabhaav ke kaaran iske prayog par shankaaen uthne lageen thim. beesvin shatabdi ke aarambh main chloroform ke sthaan par surakshit or sasti dawaaen istemaal main laai jane lagi thim. aaj chikitsajagat main anya dawaaon ke saath-saath helothen, isofluren or sevofluren kaa prayog iske sthaan par kiya jaataa he. sharir par chloroform ke vipareet asar yakrut, vrikk or hriday par pad sakate hai. iske kaaran twachaa par salawatein or dhabbe pad sakate hai. pani main chloroform kii adhik maatra hone ke kaaran gastroentitis tathaa diaria jaisi gambhir bimariyon ke alaava sankraman bhi fail saktaa he. chloroform sunghane se bhi bachanaa chahie, jisase behoshee bhi aa sakati he or adhik maatra ke prabhaav se mrityu bhi ho sakati he. kuch sthanon par log pani main mila chloroform bhi pi jate hai.
 chloroform pani main saralata se ghulansheel hota he. oxigen or surya ke prakaash se kriya karne par is se fosgin naamak vifailli gas nirmit hoti he. lekin yadi chloroform ko khule main le jaaya jaae to fosgin hanirahit ho jaati he.
 
