 nirdeshaank: 23°50′N 73°43′E / 23.83°N 73.72°E / 23.83; 73.72duungarpur rajasthan ke dakshin main basaa ek nagar he. isaki sthapana 1282 main rawal vir singh ne kii thi. unhone yah kshetra bhil pramukh dungriyaa ko haraa kar kiya tha jinke naam par is jagah kaa naam duungarpur padaa tha. 1818 main east india company ne ise apane adhikaar main le liya. yah jagah duungarpur princeli state kii rajdhani thi. yahaan se hokar bahane vaali som or maahi nadiyaan ise udaipur or bansawada se alag karti hai. pahaado kaa nagar kahalaane vaala duungarpur main jeev-jantuon or pakshiyon kii vibhinn prajatiyaan pai jaati hai. duungarpur vaastukala kii vishesh style ke liye janaa jaataa he jo yahaan ke mehalon or anya aitihaasik imaaraton main dekhi ja sakati he.
 safed pattharon se bane is saatmanjila mahal kaa nirmaan 13veen shatabdi main hua tha. isaki vishalata ko dekhte hue yah mahal se adhik kila prathit hota he. iskaa prachlit naam purana mahal he. is mahal kaa nirmaan tab hua tha jab mewar vansh ke logon ne alag hokar yahaan apana samrajya sthapit kiya tha. mahal ke bahari kshetra main bane aane jane ke sankar raste dushmano se bachaav ke liye banaae gaye the. mahal ke andar kii sajaavat main kaanch, shishon or laghuchitron kaa prayog kiya gaya tha. mahal kii deevaaron or chhaton par duungarpur ke itihaas or 16veen se 18veen shatabdi ke bich raja rahe vyaktiyon ke chitra ukere gaye hai. is mahal main keval ve mehmaan kii aa sakate hai jo udai vilaas mahal main tehre hon.
 diyo somnath duungarpur se 24 kilometre uttar-purv main sthit he. diyo somnath som nadi ke kinar bana ek pracheen shiv mandir he. mandir ke baar main mana jaataa he ki iskaa nirmaan vikram samvath 12 shatabdi ke aasapaas hua tha. safed pathar se bane is mandir par puraane samay kii chhap dekhi ja sakati he. mandir ke andar anek shilaalekh bhi dekhe ja sakate hai.
 is sangrahalay kaa pooranaam he rajmata devendra kunwar rajya sangrahalay or saanskrithik centre. yah sangrahalay 1988 main aam janata ke liye kholaa gaya tha. yahaan ek khubasurat shilp ddeergha he. is ddeergha main tatkaaleen vagad pradesh kii itihaas ke baar main jaankaree miltaa he. yah vagad pradesh aaj ke duungarpur, bansawada or khedwada tak failaa hua tha.samay: subah 10 baje-shaam 4.30 baje tak, shuukravaar or sarkari avkaash ke din band
 is jhil ke khubasurat prakritik vaataavaran main kai pakshi rahete hai. isliye yahaan badi sankhya main pakshiyon ko dekhne main ruchi rakhane vaale yahaan aate hai. jhil ke paas hi shrinathi kaa prasiddh mandir he. mandir parisar main mukhya mandir ke alaava kai chote-chote mandir hai. inamen se ek mandir vijay raaj rajeshwar kaa he jo bhagwaan shiv ko samarpit he.
 duungarpur se 41 kilometre dur baroda vagad kii purv rajdhani thi. yah gaanv apane khubasurat or aitihaasik mandiron ke liye prasiddh he. inamen se sabase zyada lokapriy he safed pattharon se bana shivaji kaa pracheen mandir. is mandir ke paas ek kundali he jis par samvath 1349 ankit he. gaanv ke bich main ek purana jain mandir he jo mukhya rup se parswanath ko samarpit he. mandir kii kaali deevaaron par 24 jan rtithakaron ko ukera gaya he. 
  
 baneshwar mandir duungarpur se 60 kilometre dur he. is mandir main is kshetra kaa sabase prasiddh or pavitra shivlinga sthapit he. yah mandir som or maahi nadi ke muhane par bana he. is do manjila bhawan main baariki se taraashe gaye khambe or daravaaje hai. magh shukla ekadshi se magh shukla poornima tak yahaan ek mela lagata he. shiv mandir ke paas hi bhagwaan vishnu kaa mandir he. ek anumaan ke anusaar is mandir kaa nirmaan 1793 i. main hua tha. is mandir ke bare main mana jaataa he ki isi jagah bhagwaan krishna ke avatar mavji ne dhyaan lagaaya tha. yahaan par ek or mandir bhi he jo brahmaji ko samarpit he.
 maahi nadi ke kinar basaa galiyakot gaanv duungarpur se 58 kilometre dakshin purv main sthit he. ek jamaane main yah parmaron kii rajdhani hua karata tha. aaj bhi yahaan par ek puraane kile ke khandhar dekhe ja sakate hai. yahaan par saiyad fakhruddin kii majaar he. urs ke dauraan puure desh se hajaaron daud bohara shraddhalu aate hai. yah urs prativarsh maharram se 27wein din manaaya jaataa he. saiyad fakhruddin dharmik vyakti the or gum-gum kar gyaan kaa prachaar-prasar karte the. isi kram main galikot gaanv main unki mrityu hui thi. is majaar ke alaava bhi is jile main anya mahatvapurn sthaan bhi hai jaise modhpur kaa vijia mata kaa mandir or vasundhara kaa vasundhara devi mandir.
 nikatatam hawaii adda udaipur 
 najdiki railway stesan ratlam he jo desh ke sabhi pramukh shaharon se judaa he.
 duungarpur ko rajasthan ke anya shaharon or uttar bharat ke rajyon se jodne vaali anek sadaken hai. rajya parivahan kii basen or nijee basen in shaharon se duungarpur ke bich chalati hai.
 rajasthan ke duungarpur, bansawada or udaipur kaa mila jula kshetra "vaagad" kehalaata he. vaagad pradesh apane utsav prem ke liye janaa jaataa he. yahaan kii mul boli "vagadi" he. jis par gujarati bhashaa kaa prabhaav dikhaai detaa he. vaagad pradesh kii bahusankhyak aabaadi bhil adivaasiyon kii he. waha par kalaal samaaj ke bhi log rahete he| yah ilaaka pahaado se ghira hua he| inhen ke to bich in adivaasiyon kaa gheraa he|
 in logo ke bare main kaha jaae to, ve duniya kii baton se ajanabi he| ve apane hi logo main rahete he| jaise kaha gaya he kii, ve duniya ke vaastaviktaa se koi talukkat nahin karte lekin, gujarat paas main he to kaam ke silsile main ahmedabad main palaayan hota he or neshnal haive kii sthit main hi ilaaka hone ke naate log ab jaanane lage he|
 iname dekha jaae to ve ek dusre ke liye hameshaa madad ke liye taiyaar hote he| yahi inaki visheshta he| jaise shaadi kii baat kii jaae to logo ke madad kii vajah se shaadi kii vidhi puri kii jaati he| shaadi ke haldi kii rasm main jo koi haldi lagane duulhaa yaa dulhan ko lagane aate he, har koi apane apane hisaab se paise dete he or usise se shaadi kii aage kii rasm puri kii jaati he|
 hamaari bhartiya samskruti purushpradhan maani jaati he| lekin inhi logo main aurate or purush ek jaise hi maane jate he| ladke or ladakiyon ko apane pasandidaar vyakti ko chunane kii sanmati hoti he| jaise april maheene main “bhagoriya” naam kaa tyohaar hota he| iname ladke ladkia meley main aate he aate he, is meley main ve apane pasandidaar vyakti ko chunake shaadi kii jaati he|
 yahan kii bhashaa agar jaano to vagadi main boli main boli jaati he| yah bhashaa thodisi gujarati tathaa hindi bhashaa se milti-julati he| vaise to paas main hi 25 kilometre kii duri par gujarat he| is vajah se bhashaa unase milti julati he|
 yahan par mahua naam kii sharaab banaai jaati he| jab mahua ke ped par phool aate he, to bade se lekar chote baccho tak mahua ke phoolo ko binate he or uske baad usapar mahua jaati he|
 shiksha ab inhi logome bad rahi he, skool main ladakiyon kii sankhya zyada se zyada dikhegi | zyada karke bachche vahapar shikshak-shikshak kii banane kii ruchi rakhte he|
 bichchhivara ke ilaake main nagfani naam kaa mandir he jo jain dharm logo ke daivat he| chundawada or kanba naam ke gaav logo main janamana he kyonki waha kaa har ghar padhaa-likhaa he| kanba gaav main zyada se zyada shikshako ke ghar sthit he| uske alaava vakil, doctori kii hui log bhi vahapar rahete he| chundawada main chundawada naam kaa mahal janamana he|
 inke liye holi yah sabase mahatvapurn tyohaar he, holi ke pandhara din pehle hi dhol bajaaye jate he| holi de din main ladke-ladkia nrity karte he, jise gaiyr naam se janaa jaataa he.
