 sanyukt rajya america ke sangheey sarkaar kii dwisadani vidhayika ko amareeki congress kehete hai. seenet evam house of ripregentatius iske do sadan hai. amareeki congress kii baithken uese kii rajdhani washington disi main hotin hai.
 'congress' laathini shabd he jiskaa arth "saath aana" he. congress shabd kaa prayog pehali baar 17veen shatabdi main kiya gaya tha. jab kisi desh ke samrat yaa uske purnashaktipraapt mahadoot kisi gambhir antarrashtriya samasya kaa samaadhaan karne ke liye kritasankalp hokar sammilit hote hai tab aisi sabha ko congress kehete hai. vidwaanon kii mandali ko bhi congress kaha ja saktaa he. sanyukt rajya america ke sangheey evam sanghangon kii vyavasthapika sabhaaon ke liye congress shabd kaa prayog kiya gaya he.
 sanyukt rajya america kaa samvidhan, sangheey samvidhan he. is samvidhan main shaktisantulan evam adhikarvibhaajan ke siddhant ko manyata di gai he. samvidhan nirmaataaon ne sanyukt rajya america kii vidhinirmaan kii satta ko ek congress ke adheen rakhaa he, jiske sinet or house ov riprexantatives naam se do sadan hai. rashtriya canavension main atyadhik matbhed rahaa he. ant main samvidhan nirmaataaon ne apni vyaavhaarik kushalta kaa parichay dete hue yah nirnay kiya ki house ov riprexantatives kaa sanghathan rashtriya aadhaar par kiya jaae tathaa sinet ko sanghangon kii swatantra astitv kii bhaavana ko banaae rakhane kii drushti se sangathit kiya jaae. at: sinet evam house ov riprexantatives kaa sammilit rup hi congress he. samvidhan nirmaataaon ne sinet ke sanghathan main sanghangon kii swatantraaa kii bhaavana ko evam house ov riprexantatives ke sanghathan main rashtriya ekta kii bhaavana ko yathayogy sthaan diya he. is prakaar congress ke sanghathan main virdohi bhaawanaaon kaa sundar samanvay dikhalaai padataa he. sanyukt rajya america ne sangheey vidhanmandal kaa naam congress isliye rakhaa ki yah shabd sanghatmak sarkaar kaa parichaayak he. yah satya he ki saadharantaya congress ke sanghathan evam adhikaron main bahut hi kam parivartan hua he. samvidhan nirmaataaon ne congress ke sanghathan evam adhikaron ke sambandh main jo kalpana kii thi, uskaa purna abhas vartmaan congress main he.
 sinet evam house ov riprexantatives ke pratinidhiyon kaa nirvachan janata dwaara pratyaksh nirvachan se hoga. sanyukt rajya america ke 21 varsh se adhik vay ke prayek stri purush ko nirvachan main matdaan kaa adhikaar he. sinet ke sadasyon kii yogyata yah he : kam se kam 30 varsh kii vay kaa ho, nau baras kii sanyukt rajya kii naagarikta ho tathaa us rajya kaa nivasee ho jisase vah chunaa janevaala ho. house ov ripregenttines ke sadasyon ke liye yah yogyata he : kam se kam 25 saal kii vay kaa ho, saat varsh kii sanyukt rajya kii naagarikta ho tathaa us sanghantarit rajya kaa nivasee ho jahaan se uskaa nirvachan honevaala he.
 sinet ke sadasyon kaa karykaal chah baras ke liye nirdhaarit he. kintu prati duusare varsh ek tihaai sadasyon kaa nayaa nirvachan hota he. sanyukt rajya kii sinet kaa nirmaan prayek rajya ke do-do pratinidhiyon se hota he jo uski janata dwaara chah varsh ke liye chune jo hai. house ov riprexantatives sanyukt rajya ke vidhanmandal kaa adhik pratinidhi sadan he. house ov riprexantatives ke sadasyon kii sankhya sanghantarit rajya kii aabaadi ke anusaar nirdhaarit kii gai he, arthath 3,00,000 vyaktiyon ke peeche ek pratinidhi chunaa jaataa he. parantu yah bhi shart he ki prayek sanghantarit rajya kaa kam se kam ek pratinidhi avashya nirvaachit ho. is prakaar sanghavaad ke siddhant ke anusaar prayek sanghantarit rajya kaa samaan pratinidhitiv aavashyak tha. at: sinet ke sanghathan main is siddhant kaa pratipaadan kiya gaya he or house ov riprecantives janatantr tathaa sampurna raashtra kii ekta kaa pratik he.
 saadharantaya yah kaha ja saktaa he ki aise rashtriya vishyon ke adhikaar jinka samvidhan main ullekh nahin he or jo congress ke liye varjit nahin he, congress ke donon sadanon ko samaan rup se praapt hai. parantu kuch adhikaar aise bhi hai jo uske donon sadanon ko na dekar keval ek hi sadan ko die gaye hai. at: congress ke adhikaron kaa adhyayan teen kshetron main kiya ja saktaa he house ov riprexantatives ke visheshadhikaar, sinet ke visheshadhikaar tathaa congress ke adhikaar.
 house ov riprexantatives ke visheshadhikaar nimnaankit hai : 
 sinet ke visheshadhikaar hai: 
 congress ke donon sadanon ke varnit visheshadhikaron ke atirikt kuch adhikaar aise hai jo donon sadanon ko samaan rup se praapt hai or donon sadan milakar samvidhan ke antargat inkaa prayog karte hai. ye adhiktar nimnlikhit hai : 
 congress ke adhikaar aadeshaatmak nahin hai. "congress in vishyon par vidhi bana sakegi' aise shabdon kaa prayog samvidhan main kiya gaya he. uparyukt varnan se spasht hi he ki congress keval vidhinirmaan kii sanstha nahin he. yah samvidhannirmaataa he tathaa karypalika evam nyaaypalika sambandhi bhi kuch adhikaar ise praapt hai.
 mote taur se dekhte hue yah gyaat hota he ki donon bhawanon ke adhikaar samaan hai. prayek vidheyak kaa donon bhawanon main paarit hona aavashyak he. prajatantr kii bhaavana ko jaagrit rakhane ke liye yah nitant aavashyak he ki dhan vidheyakon kaa prarambh house ov riprexantatives main ho. prajatantr pranali main nishtha rakhanevaale sabhi deshon main yah parampara he ki dhan vidheyak tathaa vaarshik aay vyay ke byore ke liye pratham sadan hi adhik adhikari ho. kintu sansar ke anya duusare sadanon kii tulana main yah kaha ja saktaa he ki sanyukt rajya america kaa doosraa sadan bahut shaktishaalee or prabhaavshaalee siddh hua he kyonki ek ore yah apni anumati evam mantranaa ke adhikaar dwaara raashtrapati ko nirankush hone se roktaa he or duusari or house ov riprexantatives ke aveshpurna tathaa kam vivekshil vidheyakon ko rokane main sahaayak hota he.
  parvat  maidan dweep 
