 khaadya shrunkhlaa main paristhitiki tantra ke vibhinn jeevon kii paraspar bhojya nirbharta ko pradarshit karte hai. kisi bhi paristhitiki tantra main koi bhi jeev bhojan ke liye sadaiv kisi duusare jeev par nirbhar hota he. bhojan ke liye sabhi jeev vanaspatiyon par pratyaksh yaa apratyaksh rup se nirbhar hote hai. vanaspatiyaan apana bhojan prakaash sanshleshan kii kriya dwaara banaati hai. is bhojya kram main pehle str par shaakaahaari jeev aate hai jo ki paudhon par pratyaksh rup se nirbhar hote hai. isliye paudhon ko utpaadak yaa swaposhi or jantuon ko 'upabhokta' kii sangya dete hai.
 sabhi prakaash sanshleshan karne vaale paudhe utpaadak kii shrenee main aate hai. aise paudhe prakaash, carbon daai-oxide or jal kii sahaayta se prakaash sanshleshan kii kriya dwaara bhojan kaa nirmaan karte hai. prakaash sanshleshan kii kriya hetu paudhon kaa chlorophyl paaya jaataa he. chlorophyl paudhon ke hare rang ke liye bhi jimmedaar hota he.
 sabhi jantu upabhokta kii shrenee main aate hai. pratyaksh yaa apratyaksh rup se vanaspatiyon par nirbhar hone ke kaaran inhen upabhokta kaha jaataa he. bhojya nirbharta ke aadhaar par inhen aage shreniyon main baanta gaya he.
 sabhi shaakaahaari jantu pratham shrenee ke upabhokta hote hai. shaakaahaari jantu vanaspatiyon kaa bhojan ke rup main prayog karte hai. udhaaharan ke liye - khargosh, gaay, bakrii, hiran, chuha, bandar, hathi, jiraph aadi.
 ve sabhi jantu jo bhojan ke liye pratham shrenee ke upabhoktaaon par nirbhar hote hai unhen dwitiya shrenee ke upabhoktaaon ke varg main rakhte hai. ye maansaahaari hote hai. udaaran ke liye - mechak, machhliyaan, keet patangon ko khaane vaale pakshi or jantu, chhipakali ityadi.
 ve sabhi jantu jo bhojan ke liye dwitiya shrenee ke upabhoktaaon par nirbhar hote hai unhen sheersh shrenee ke upabhokta kehete hai. jaise - baj, giddh, sher, bhaaluu ityadi.
 apghatak sookshm jeev hote hai jo ki sabhi mrit jeevon ko unke parthiv avyavon main tod dete hai. apghaton kii prakriya mrityu ke baad shuru ho jaati he jise saamaanya taur par sadane ke taur par dekha jaataa he.
