 shakti kaa yantric sancharan patte yaa rajju kii sahaayta se shift dwaara, athwa yantrichakr or zanjeer kii sahaayta se hota he. paristhiti ke anusaar shakti ko sanchaarit karne ke liye ye tareeke alag alag, yaa ek duusare ke saath, vyavahrut kiye jate hai. mul chaalak ke anusaar shaktisancharan ke yantric upkarnon kaa abhikalp evam nirmaan kiya jaataa he.
 mul chaalak ke gatipalak chakra par lage hue patte dwaara, shakti ko rekha shift main sanchaarit kiya jaataa he. rekha shift par abhikalp ke anusaar ghiraniyaan lagi rahati hai. un ghiraniyon par lage hue patte dwaara shakti ko rekhashaft se vibhinn yantron main sanchaarit kiya jaataa he. is prakaar kii pranali main sabase bada avagun yah he ki kisi bhi karanvash rekhashaft kaa chalanaa band hote hi sabhi yantra, jinhen rekhashaft se shakti sancharit kii jaati he, bekaar ho jate hai.
 is prakaar ke shaktisancharan kaa maatraatmak vishleshan karne ke liye ingine ke crank sheft ko sancharan kaa aarambh bindu evam yantra ke pratham gatiman shift ko sancharan kaa antim bindu maan liya jaataa he. yah anumaan vishisht yatra ke liye upyukt he. maan liya ki ingine kii gati N parikraman prati minute he. is gati par chalate hue ingine crankashaft par lagaataar bal adhurna daalata rahata he. maan liya ki bal adhurna kii maatra T kilogram prati meter he. is avasthaa main ingine kii koniya gati w, kaa mulya hoga 2 x pai x N / 60. yahan w kii ikai radian prati second he. at: ingine crank shift dwaara kiye gaye kaary kii dar wT kilogram prati meter prati second he. suvidha ke liye maan liya, crank shift se praapt sampurna shakti ek hi yantra ko sancharit hoti he. maan liya, us yantra par daalaa janevaala bal aghurna T1 kilogram prati meter he or w1 radian prati second yantra kii koniya gati he, tab us yantra dwaara praapt urja kii dar hogi w1T1 kilogram meter prati second. gharshan evam anya avarodhon ko abhibhoot karne ke liye urja kaa kuch ansh sancharanyantr dwaara avashoshit hota he. yadi aisa nahin ho, to yantra dwaara urja avasorana kii dar mul chaalak dwaara utpann urja kii dar ke samatuly hogi. kintu vyavhaar main aisa nahin hota he.
 jab ek shift mul chaalak se kisi yantra ko shakti sancharit karata he, to iske prayek anubhag ko balaghurna kaa saamana karnaa padataa he. yadi balaghurna kii maatra T kilogram prati meter ho tathaa shift w radian prati second ke koniya gati se gum rahaa ho, to sancharan kii dar wT kilogram meter prati second hogi. shift kaa dizin banaate samay, uske aakaar evam pariman kaa pataa lagaana hota he. is sambandh main yah dhyaan diya jaataa he ki balaghurna dwaara utpann pratibal ek vishisht seemaa ke andar hi rahe. shift kaa dizin kabhi kabhi is aadhaar par bhi kiya jaataa he ki shift ke aksh se lambkoniya sthit do anubhaagon ke aapekshik koniya visthaapan kaa maan ek vishisht kone se kam hi rahe. 
 vibhinn akaarawale shift ke liye vibhinn sameekaran nigamit kiye jate hai or unka prayog dizin banane ke liye kiya jaataa he. jaisaa upar bataaya ja chukaa he, saadhaarant: yah anumaan kar liya jaataa he ki marod ek samaan hoga, kintu vastut: marod kaa maan sarvada parivartit hota rahata he, yah ek samaan nahin rah paata he. parivartit avasthaaon ke liye aparupak pratibal kaa maan usee ke anusaar chunaa jaataa he. in vishmataaon ke alaava ek baat or dhyaan dene yogya he ki kisi bhi shift ko keval marod kaa hi saamana nahin karnaa padataa he, varan marod ke saath hi banken aghurna kaa bhi saamana karnaa padataa. is tarah vastav main shift kaa dizin bananaa utana saral nahin he jitna lagata he. shift kaa dizin banaate samay, in sari vishmataaon ko dhyaan main rakhana padataa he evam avasthaanusaar uske pariman kaa maan karnaa hota he.
 kabhi-kabhi ek hi shift se vibhinn yantron ko shakti preshit kii jaati he. aise yantron ko alag alag sthanon par sthapit kiya jaataa he evam ye saare yantra shift ke vibhinn bhaagon se shakti praapt karte hai. shaktisancharan kii is avasthaa main swabhaavat: mul chaalak ke nikatatam shift ke bhaag ko sampurna shakti sanchaarit kerani hoti he evam jyon-jyon anya yantra shift ke vibhinn bhaagon se shakti praapt karte jate hai, tyon-tyon shift dwaara sancharit shakti kam hoti jaati he. isliye mul chaalak ke nikatatam shift ke bhaag kii shakti kaa pariman adhiktam hoga or shift ke vibhinn bhaagon kii duuri ke anusaar shakti kaa pariman bhi kam hota jayega.
 ek shift se duusare shift ko shakti sanchaaran karne ke liye dantichakra kaa vyavhaar hota he. do shift samaantar avasthaa main rakhe jate hai, yaa ek duusare se kuch kone par jhuke rahete hai. pratham avasthaavale chakra spor gear tathaa duusari avasthaavale chakra bewel gear kehalaate hai. gear kaa dizin bahudhaa sthir gati anupaat ke liye kiya jaataa he kintu kabhi-kabhi vishisht yantron ke liye parivarti gati ke anumaan ke aadhaar par bhi gear kaa dizin bananaa hota he. shift kii tarah dantichakra kaa pariman bhi balaghurna par nirbhar karata he. 
 shaktisancharan ke liye dantichakra kaa vyavhaar in sthanon main kiya jaataa he, jaise jahaaj main sthit, ucchgati bhaap tarabine se nimna gati pranodak main shaktisancharit karne main tathaa motor gaadi main vyavahrut gear box aadi main. dantichakra kaa nirmaan karte samay vishesh dhyaan dene yogya baat yah he ki antaraal kii ek samanta atyadhik shuddhta se praapt ho. yadi antaraal ek samaan na ho, to dantichakron dwaara ucch gati par atyadhik kolahal hoga, jo avaanchhneeya he. at: aadhunik pravidhi main dantichakron ko kathor banaakar sookshm peshanchakki dwaara yatharth antaraal or aakaar main peshit kiya jaataa he.
 shaktisancharan main saadharantaya yah bhi vyavhaar main laayaa jaataa he. iske liye do ghiraniyon par patte ko chadhaaya jaataa he. jab ghirani ek samaan gati par gumti he, tab ek ghirani se duusari ghirani main shakti sancharit hoti rahati he. is avasthaa main patta ek taraf kadaa rahata he or duusari taraf dhilaa, kintu donon taraf tanaav kii hi sthiti rahati he. 
 shakti kaa sancharan karanevaale yantron main shrunkhlaa kaa sthaan bhi mahatvapurn he. iske mukhya gun ye hai : 
 vibhinn prakaar kii shrunkhalaayen, jo vyavhaar main aati hai, unamem se mukhya ye hai : 
  viyojya, aghatvardhaneey louh shrunkhlaa - is prakaar kii shrunkhlaa aghatvardhaneey lohe kii kadiyon ko jodakar banaai jaati he. iskaa dizin is prakaar banaaya jaataa he ki sangyojan main suvidha ho. is prakaar kii shrunkhlaa kaa vyavhaar adhiktar 40 ghurna prati minute evam gati anupaat 5 or 1 kii avasthaa main hota he, 
  ispaat belan shrunkhlaa - pratham prakaar kii shrunkhlaa nimnagati ke yogya he. aadhunik yug ucch gati kaa yug he. isliye ucch gati par shakti preshit karne ke liye ispaat kii shrunkhlaa halki banaavat kii hoti he evam isamen antaraal bahut yatharth rakhaa jaataa he. iske nirmaan main madhyam-carbon-ooshmabellit ispaat kaa upyog kiya jaataa he. is shrunkhlaa 700 ghurna prati minute evam 5 gati anupaat tak kii avasthaa main vyahrut hoti he, 
  neerav shrunkhlaa - shaktipreshan ke liye nirmit shrunkhalaaon main iskaa sthaan adhik mahatvapurn he. ucch shakti ko ucch gati par preshit karne ke liye iskaa upyog kiya jaataa he. isaki kadiyon kaa dizine or nirmaan atyant saavdhaneepurvak evam vishisht vidhiyon dwaara kiya jaataa he. is prakaar kii shrunkhlaa kaa vyavhaar mukhyat: 1,200 se 1,500 ghurna prati minute evam 15 gati anupaat ke liye kiya jaataa he.
 bahut pehle shaktipreshan ke liye rajju kaa vyavhaar bhi kiya jaataa tha. ghirani kii parima par banaae gaye khaanche par rajju ko lapetakar uske dwaara shakti preshit kii jaati he. chunki rajju patte kii tulana main kam namya he, isliye yah dhyaan dena chahie ki rajju ke vyas kii apeksha kam vyasavaali ghirani se rajju ke vyas kii apeksha kam vyasavaali ghirani se rajju dwaara shakti preshit kii jaae. patte kii tulana main rajju kaa kriyasheel pratibal bahut hi kam hota he, kintu tanaav bal kaa anupaat atyadhik hota he.
 vigyaan ke kaaran aadhunik yug main alp shaktivaale mul chaalak kaa, jiske nirmaan main kam kharch kii aavashyaktaa hoti he, nirmaan ho rahaa he, kintu is mul chaalak kii dakshata adhik hoti he. iske saath hi saath yantric shaktipreshan kii vidhiyon main ye vidhiyaan pramukh hai :
  pratyaksh motor yugmit sambandh - isamen motor or shakti praapt karne vaala shift ek duusare se yugman dwaara sambandhit rahete hai. yah yugman bahudhaa namya prakaar kaa hota he. is tarah kaa sambandh sanhat rahata he tathaa is yugman kaa upyog aadhunik yantron ko chalaane ke liye kiya jaataa he; 
  pratyaksh motor patt sambandh - isamen motor or shakti praapt karanevaale shift ke bich patta laga rahata he. iskaa vyavhaar vibhinn yantric upkarnon ko chalaane main kiya jaataa he. kahin kahin patte ke sthaan par shrunkhlaa kaa bhi upyog kiya jaataa he; 
  patta or rekha shift - is vidhi kaa vivaran upar diya ja chukaa he; 
  gear newnikaran pranali - vidyut motor bahudhaa ucch gati par hi chalata he, kintu yantron ke shakti praapt karanevaale shift ko nimna gati par hi kaary karnaa hota he. swabhaavat: motor or shift kaa pratyaksh sambandh kar dene se shift bhi usee ucch gati par chalanaa aarambh karegaa. isliye shakti ko motor se shift main preshit karne ke liye gati ke newnikaran kii atyant aavashyaktaa ho jaati he or yah kaary yantrit newnikaran pranali dwaara hi sampann hota he. is pranali dwaara 50 or 1 ke anupaat evam kabhi kabhi to 100 or 1 ke anupaat main bhi shakti kaa newnikaran ho saktaa he; 
  bahu tantu rajju pranali - is pranali kaa prachaar haal main aarambh hua he. rajju angreji akshar ve ke aakaar ke bane hote hai or chakron kii parima par banaae gaye ve aakaar ke khaanche par kaary karte hai. yah pranali kisi bhi prakaar ke yantra ke pratyaksh chaalan main vyahrut hone yogya he tathaa 
  parivarti gati sambandh - vibhinn prakaar ke audyogic pravidhiyon main is tarah ke sambandh kaa upyog kiya jaataa he. isamen gati kaa parivartan sugamawapurvak evam bina kisi baadha ke hi sampann ho jaataa he.
 kabhi-kabhi sthaan ke abhaav main upar bataai gai pranaaliyon main se kuch ke sanyog kaa vyavhaar kiya jaataa he. aadhunik vidhiyon main sanhat kaa hona adhik mahatvapurn he, saath hi saath in vidhiyon dwaara adhik dakshata praapt kii ja sakati he or sampurna vyay bhi kam hi hota he.
 shaktipreshan kii vidhiyon main dravchaalit pranali sabase aadhunik he. dravchaalit pranali main shakti ek taral kii sahaayta se preshit kii jaati he. yah taral bahudhaa tel hota he, kintu kabhi kabhi jal kaa bhi vyavhaar kiya jaataa he. dravchaalit pranali ko do vibhaagon main vibhajit kiya ja saktaa he : 
 gas parivarti preshan ko upyog main laane ke liye anekanek praytn kiye ja rahe hai. is vidhi kaa mukhya upyog railgadiyon main adhik hota he. abhi bhi is kshetra main anusandhan ho rahe hai, kyonki in vidhiyon kii dakshata bahut hi kam he. aashaa kii jaati he, nikat bhavishya main anveshak gana apane prayog main safal ho sakenge or is pranali kii upyogita anya kshetron main or bhi adhik bad jaaegi.
