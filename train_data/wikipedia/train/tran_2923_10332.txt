 kasyap rishi ke pote shradhdev nandan van main apne ashram main bhagwaan kii puja archana dhyaan va tapasya kiya karte the. ek din surya dev unke paas aae or unase prarthana kii, ki ve unke liye ek mahayajna karen. mahayajna kii samaapti paschaat surya dev nen unhen dakshina swaroop ek kanya di or kaha aap ise apni putree ke rup main sweekaar karen. bhavishya main yah aapkaa naam badhayegi or is par aap garv karengen. is kanya ko apni putree rup main sweekaar kar shradhdev apne ashram nandan van main aae tab vahaan rahanen vaale anya rishi muniyon nen puunchhaa yah kanya koun he to shradhdev nen kaha yah surya dakshina he. nandan van main us kanya ke aa jaane se vahaan khushi kii ek lahar si daud gai or log use pyaar se nandani kehanen lage. is prakaar us kanya ke do naam prachlan main aa gaye, koi use pyaar se sudakshina kahata to koi nandani.shradhdev bramhan the, isliye unki yah kanya, bramhan kanya kahalaai. dhire dhire jab yah kanya badi honen lagi to shradhdev ko uski shaadi kii chintaa sataanen lagi, tab shradhdev apni chintaa lekar bramhaji ke sameep pahunche or nandani ke liye uchit var kii chahat prakat kii, tab bramhaji nen nandani ke vivaah hetu chitraguptaji ko chunaa or nandani kaa vivaah chitraguptaji se karvaa diya. isse inke chaar putr utpann hue jo bhanu, vibhanu, vishwabhanu or veerybhanu kehalaae.
