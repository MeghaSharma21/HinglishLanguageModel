 aadyodbhid aise eckoshikeey yaa bahukoshiya jeev hai jo paudhon kii tarah apana bhojan taral rup main hi grahan karte hai. inako dekhne se anumaan kiya ja saktaa he ki vanaspatik sristi kaa aadi rup kaisaa rahaa hoga. kuch saamaanya shaiwal bhi isi varg main aate hai. shaiwal or eckoshiki prajeev donon ek saath ek-koshjiv varg main rakhe jate hai. ye sampurna jeevanasristi ke adirup maane jate hen. ek koshinon ke kai varg hai, kuch aise hai jo taral rup se bhojan lete hai, kuch aise hai jo praaniyon kii tarah thos rup main tathaa kuch aise bhi hote hai jo donon prakaar se bhojan praapt kar sakate hai. antim rupavaale jeev vichaarak ke suvidhanusaar paudhon yaa jantuon donon main se kisi bhi shrenee main rakhe ja sakate hai. abhi tak inaki koi bhi paridrid paribhaasha sambhav nahin ho pai he.
 aadyadbhid varg main prakaash sanshleshan kriya hoti he. yah kriya in paudhon main parnaharim ore kabhi kabhi anya rangon kii sahaayta se hoti he. is kriya main carbon daai-oxide or pani se dhoop kii upasthiti main jatil carbonic yogic banate hai. aadyodbhid ke varg apane-apane rangon ke aadhaar par pahachaane ja sakate hai. eckoshik aadyodbhid char hote hai tathaa inke pakshm hote hai. pakshmon kii sankhya ore unka vinyas prayek varg ke liye nishchit hota he. praaia: prayek varg main achar rup bhi hote hai jo ek yaa bahukoshikeey hote hai.
 aadyodbhid main prajnan atyant saadhaaran reeti se hota he. bahudhaa eckoshika ke, chaahe vah char avasthaa main hi kyon na hon, do bhaag ho jate hai. sthaayee roopon main prajnan char bijaanu se bhi hota he. mixofapaisi varg main langik bhed nahin hota, parantu adhiktar virgo ke praaia: adhik viksit roopon main langik bhed hota he. chlorophisii main visham langik prajnan hota he. aadyodbhid kii bahut si prajatiyaan, jo chlorophisii, mixifisii aadi main shaamil hai, sthaayee hoti hai ore inhen saamaanya rup se shaiwal hi kaha jaataa he. iske vipareet, shaiwalon main kuch aise bhi aakaar hai jo aadyodbhid rup se adhik viksit hai ore inke pracheen roopon kaa pataa bhi nahin miltaa. aadyodbhid ke aise rup jo swachaalit hote hai tathaa jinamein koshikabhithti nahin hoti, shaiwalon se pruthak varg main rakhe jate hai. is varg ko kashang varg kehete hai . ye prajeev ke nikat hai paratu aisa vibhaajan kritrim tathaa anuchit prathit hota he.
