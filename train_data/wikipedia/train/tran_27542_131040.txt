 kaho naa pyaar he 2000 main bani hindi bhashaa kii film he. is film ke nirdeshak or lekhak rakesh roshan hai. is film ke dwaara ruthik roshan or amisha patel ne filmon main apane abhinay ke safar ko shuru kiya tha. isamen ruthik roshan rohit or raaj kii dohari bhoomika nibhaaen hai. yah film 2000 kii sabase safal film thi. ise bahut adhik puraskaar bhi mili. is film ke liye rakesh roshan ko pehali baar nirmaataa or nirdeshak ke rup main filmphere puraskaar mila. sarvshereshth abhinayta or sarvshereshth navdith abhinayta ke liye ruthik roshan ko ek hi film main yah donon puraskaar bhi mil gaya.
 rohit or uskaa chota bhai amit anaath hai, jo lily or anthoni ke yahan rahete hai. rohit ek bahut acha gayak bananaa chahta he or car bechney vaale dukaan main kaam karata he. saxena ek din apni beti sonia saxena ke liye car lete hai. jab rohit car ko unke ghar main dene jaataa he to use pataa chalata he ki yah uske janmdin kaa tohfa he. kisi ko is baat kaa pataa nahin hota he ki us car ke dukaan kaa maalik or saxena mil kar nashili dawaaiyon kaa giroh chalaa rahe hai. isamen do police afasar bhi shaamil hai.
 sonia or uske dost party karte rahete hai or usee ke paas rohit gaanaa gaate rahata he. uske gane ko sun kar atul use apane party main bula letaa he. galati se rohit or sonia donon sharaab pi lete hai or jivan raksha nauka par gir jate hai. naav dhire dhire chalane lagati he or bahut dur chale jaati he. donon ek dweep main kuch samay saath rahete hai. isi dauraan unhen pyaar ho jaataa he. thodi der baad saxena unhen bachaa letaa he. jab saxena ko donon ke pyaar kaa pataa chalata he to vah apane dost ko kahata he ki rohit ko kaam se hataa de. iske baad bhi sonia kaa rohit ke prati pyaar kam nahin hota he. vah rohit se baat karata he ki yadi wo kuch bahut bada kaam kar letaa he to vah uski shaadi kara degaa. iske baat rohit or uske dost koncert kaa aayojan karte hai.
 koncert kii shaam jab rohit amit ko uske vidhyalay se laata he to bich main wo donon dekhte hai ki ek bhrashtachari pulicekarmi or malik mil kar kamishnar ko maarthe rahe hai. kyonki use nashili dawaaiyon ke bare main pataa chal chukaa rahata he. uske baad un donon ko rohit ke hone kaa pataa chal jaataa he. rohit vahaan se bhaag jaataa he or puliya se hote hue nadi main gir jaataa he. use tairnaa nahin aata he. sonia or baaki sab yahi sochate hai ki uski maut ho gai he.
 sonia ko uske pita newjiland main uske bhai ke paas bhej dete hai. vahaan nita use rohit ko bhuulane main madad karti he. vah use apane dost raaj chopra se milaati he. uskaa cheharaa bilkul rohit kii tarah hota he or vah acha gayak bhi hota he. raaj ke chehre ke kaaran sonia or duhkhi ho jaati he. puri kahani jaanane ke baad raaj bharat aa jaataa he. vahaan aate saath ek police vaala use maarane kii koshish karata he. iske baad raaj ko lagata he ki koi rohit ko maarna chahta tha. isse raaj or sonia ko pataa chal jaataa he ki rohit kii hatya hui he.
 raaj, rohit ke ghar jaataa he jahaan use pataa chalata he ki amit ko rohit ke hatyaron ke bare main pataa he. raaj un hatyaron ko pakadaney ke liye jaal banane ke bare main sochataa he. uske raaj hone kii sachai keval use or sonia ko hi pataa thi. vah phir se koncert karne kii ghoshnaa karata he taaki vahaan hatyare bhi aayen or amit unhen pahchaan le. vah ye bhi bolta he ki use jo maarane kii koshish kar rahe the, vah unka bhi naam legaa. rohit ko jivit dekh kar uske hatyare dar jate hai. saxena ko yah sachai sonia bataa detii he ki wo rohit nahin raaj he. iske baad saxena usee samay malik or us bhrasht afasar ko sachai bataa detaa he. malik ko lagata he ki saxena un logon ko fansaa rahaa he, kyonki rohit ne saxena ko nahin dekha isliye vah uskaa naam nahin legaa lekin un donon kaa le legaa. is kaaran vah rohit ko goli maar detaa he. lekin vah suraksha kaa intjaam pehle se kiye rahata he. is kaaran vah batch jaataa he.
 uske baad bhrasht afasar sonia kaa apharan kar letaa he. lekin raaj use bachaane main safal ho jaataa he. malik vahaan aa jaataa he or wo saxena ke bare main sonia or raaj ko bataane vaala rahata he ki saxena use goli maar detaa he. amit bataata he ki malik kisi saraji se phone par baat kar rahaa tha. raaj malik ke phone se saraji ko phone karata he. usee samay saxena kaa mobile bajane lagata he. iske baad raaj ko sab kuch samaj main aa jaataa he. saxena sabase saamne apana gunaah kabul kar letaa he.
 sonia or raaj, amit ko lekar newzealand chale jate hai or vahiin unki sagaai bhi ho jaati he.
 sangeet rajesh roshan dwaara diya gaya he or gaanon main nrity sangyojan farah khan dwaara kiya gaya he. yah album varsh kii sabase zyada bikne vaali album thi. 
 
 kaho naa pyaar he film men pehle karina kapur khan ko cast kiya gaya tha. karina kii maan babita kaa rakesh roshan se koi matbhed hua or karina ne wo film chhod di. phir rakesh ji ne ek nayi ladki ko cast kar shuting shuru kii. is prakaar ye film karina kii debyu film na hokar amisha kii debyu film hui.
