 anek prabandh vishay ke vichaarak evam lekhakon ne samay-samay par prabandh ke siddhanton kaa adhyayan kiya he. vastav main prabandh vishay se sambandhit soch kaa ek lanbaa itihaas he. prabandh ke siddhanton kaa vikaas hua he evam abhi bhi yah prakriya jari he.
 prabandh ke itihaas kii khoj karte hue kai vichaardhaaraon se parichit hote hai jinhone prabandhkeey vyavhaar ko disha dene ke siddhanton kii ruparekha taiyaar kii he. in vichaardhaaraon ko chah alag-alag charnon main vibhakt kiya ja saktaa he-
 sarvapratham prabandh sambandhi vichaaron ko 3,000-4,000 i- pus- main darj kiya gaya. misr ke shaasha kyopas ko 2,900 i- pus- main ek pyramid ke nirmaan ke liye 1 lakh aadamiyon kii 20 varsh tak kaary karne kii aavashyaktaa hui. yah 13 acre jameen par banaaya gaya tathaa isaki oonchaai 481 meter thi. pathar kii shilaon ko hajaaron kilometre se laayaa jaataa tha. kiwandati ke anusaar in pyramidon ke aasapaas ke gaanvon main hathode tak kii aawaaj sunai nahin detii thi. aise yaadgaar kaary ko bina safal prabandhak siddhanton kaa anusaran kiye puraa karnaa sambhav nahin tha.
 is charan kii visheshta vivekshil aarthik vichaar, vaigyanik prabandh prashasnic siddhant, afasarshahi sanghathan hai. vivekshil aarthik vichaar kii dharna thi ki log multah aarthik laabhon se protsaahit hote hai. el- dablyoo-tailor evam anya kaa vaigyanik prabandh utpaadan aadi ke liye ek sarvottam dhang par jor detaa he. henry feyol ke samaan vyaktitv vaale prashasnic siddhanthavettaon ne pad evam vyaktiyon ko ek sakasham sanghathan main parivartit karne ke liye sarvottam maarg dhunda. afasarshahi sanghathan ke siddhanthavetta, jinamein agrani maiks vaibar the, ne adhikaron ke galat prayog, jisase prabhaavashiltaa samaapt hoti thi, ke kaaran prabandhkeey aniyamittaaon ko samaapt karne ke maarg kii khoj kii. yah audyogic kranti evam utpaadan kii kaarkaana pranali kaa yug tha. bina sanghathanabaddh utpaadan ko shasit karne vaale siddhanton kaa anusaran kiye bina bade paimaane par utpaadan sambhav nahin tha. yah siddhant shram vibhaajan evam vishishtikaran, maanav evam mashin ke bich parsparik sambandh, logon kaa prabandhan aadi par aadhaarit the.
 yah vichaar dhara 1920 se 1950 ke bich viksit hui. iskaa maananaa tha ki karmchaaree maatr niyam, adhikaar shrunkhlaa evam aarthik pralobhan ke kaaran hi vivek se kaary nahin karte balki vah saamaajik aavashyaktaaon preranaon evam drushtikon se bhi nirdeshit hote hai. ji- i- si- aadi par ‘hartheyn’ adhyayan kiya gaya. yah swabhaavik tha ki audyogic kranti ke praarambhik daur main takanic evam praudyogiki par adhik jor tha. maanviya tatv par dhyaan dena is vichaardhaara kaa ek vishisht pahalu tha. is par dhyaan dena vyaavhaarik vigyaan ke vikaas ke agradoot ke rup main kaary karnaa tha.
 sanghathanaatmak vyavahaarkarta jaise kris aergaris, duglas mcgrager, abraham maselo evam leadrick-harmberg ne is maarg ko viksit karne ke liye manovigyaan shaastra, samaaj shaastra evam maanav shaastra ke gyaan kaa upyog kiya. sanghathanaatmak maanavtawaad kaa darshan he jisamen vyaktiyon ko kaary sthal par evam ghar par apni sabhi yogyataon evam rachanaatmak kaushal kaa upyog karnaa hota he.
 yah prabandhakon ko nirnay lene main sahaytarth pariman sambandhi takanic ke upyog prachaalan evam anusandhan par jor detaa he. aadhunik prabandh-yah aadhunik sanghathanon ko ek jatil pranali ke rup main dekhtaa he tathaa sanghathanaatmak evam maanviya samasyaon ke samaadhaan ke liye aakasmik ghatana ke rup main aadhunik takanic kaa prayog karata he.
 spasht he ki prabandh vishay kaa vikaas bahut mantrmugdh karne vaala rahaa he. fadrik vincelo tailor evam henry feyol do aitihaasik vyavsaay ke siddhanton se jude rahe hai. prabandh ek shaastra ke rup main adhyayan main in donon kaa bada baari yogadan rahaa he. el- dablyoo- tailor ek american yantriki ejeeniyar rahaa he jabaki henry feyol ek francisi khadaan ejeeniyar. tailor ne vaigyanik prabandh kii avadharana di jabaki, feyol ne prashasnic siddhanton par bal diya.
 prabandh kaa siddhant nirnay lene evam vyavhaar ke liye vyapak evam saamaanya maardarshak hota he. udhaaharan ke liye mana ki ek karmchaaree kii padonnati ke sambandh main nirnay lenaa he to ek prabandhak variyata ko dhyaan main rakhana chahta he to doosraa yogyata ke siddhant par chalanaa chahta he. prabandh ke siddhanton ko khalis vigyaan se bhinn mana ja saktaa he. prabandh ke siddhant khalis vigyaan ke siddhanton ke samaan beloch nahin hote hai. kyonki inkaa sambandh maanviya vyavhaar se he isliye inako paristhiti kii maang ke anusaar upyog main laayaa jaataa he. vyavsaay ke prabhavit karne vaale maanviya vyavhaar evam takanic kabhi sthir nahin hote hai. yah sadaa badalte rahete hai. udaahranarth, soochna evam sampreshan takneekee ke abhaav main ek prabandhak ek sankuchit kshetra main faile chote kaarybal kaa paryvekshan kar saktaa he. soochna evam sampreshan takanic ke aagaman ne prabandhakon kii puure vishwa main faile vishaal vyavsaayik samrajya ke prabandhan kii yogyata ko badhaayaa he. bangalore main sthit infosis kaa pradhan karyaalay is par garv kar saktaa he ki uske goshtee kaksh main asia kaa sabase bada chitrapat he jahaan baithe uske prabandhak vishwa ke kisi bhi bhaag main baithe apane karmchaaree evam graahak se samvaad kar sakate hai.
 prabandh ke siddhanton kii samaj ko viksit karne ke liye yah jaananaa bhi upyogi rahegaa ki yah siddhant nayaa nahin he. prabandh ke siddhanton evam prabandh kii takneekon main antar hota he. takanic abhipraay prakriya evam paddatiyon se he. yah icchit uddeshyon kii prapti ke liye vibhinn charnon kii shrunkhlaa hote hai. siddhant takneekon kaa prayog karne main nirnay lene athwa kaary karne main maargdarshan kaa kaary karte hai. isi prakaar se siddhanton ko mulyon se bhinn samajhnaa chahie. mulyon se abhipraay kisi cheez ko sweekaar karne athwa uski ichha rakhane se he. mulya naitiktapurna hote hai. siddhant vyavhaar ke aadharbhoot satya athwa maardarshak hote hai. mulya samaaj main logon ke vyavhaar ke liye saamaanya niyam hote hai jinka nirmaan samaan vyavhaar ke dwaara hota he jabaki prabandh ke siddhanton kaa nirmaan kaary kii paristhitiyon main anusandhan dwaara hota he tathaa ye takneekee prakruti ke hote hai. prabandh ke siddhanton ko vyavhaar main laate samay mulyon kii avhelnaa nahin kar sakate kyonki vyavsaay ko samaaj ke prati saamaajik evam naitik uttardayitvon ko nibhaana hota he.
 prakruti kaa arth he kisi bhi cheez ke gun evam visheshtaayen. siddhant saamaanya aupchaarik kathan hote hai jo kuch paristhitiyon main hi lagu hote hai inkaa vikaas prabandhakon ke avlokan, pareekshan evam vyaktigat anubhav se hota he prabandh ko vigyaan evam kala donon ke rup main viksit karne main unka yogadan is par nirbhar karata he ki unhen kis prakaar se praapt kiya jaataa he tathaa vah prabandhkeey vyavhaar ko kitne prabhavi dhang se samajha sakate hai evam uskaa purvanumaan laga sakate hai. in siddhanton ko viksit karnaa vigyaan he to inke upyog ko kala mana ja saktaa he. yah siddhant prabandh ko vyavhaarik paksh ke adhyayan evam shaikshanik yogyata ko vishwasaneeyata pradaan karte hai. prabandh ke ucch padon par pahunchnaa janm ke kaaran nahin balki aavashyak yogyataon ke kaaran hota he. spasht he ki prabandh peshey ke rup main vikaas ke saath prabandh ke siddhanton ke mahatva main vruddhi hui he.
 siddhant, kaary ke liye maargdarshan kaa kaary karte hai. yah kaaran evam parinaam main sambandh ko spasht karte hai. prabandh karte samay, prabandh ke kaary niyojan, sanghathan, niyuktikaran, nideshan evam niyantran prabandh kii kriyaayein hai. jabaki siddhant in kaaryon ko karte samay prabandhakon ko nirnay lene main sahaayak hote hai. nimna bindu prabandh ke siddhanton kii prakruti ko sankshep main bataate hai.
 prabandh ke siddhant sabhi prakaar ke sanghathanon main prayukt kiye ja sakate hai. yah sanghathan vyavsaayik evam gaiyr-vyavsaayik, chote evam bade, saarvajanik tathaa nijee, vinirmaan evam seva kshetra ke ho sakate hai. lekin vah kis seemaa tak prayukt ho sakate hai yah sanghathan kii prakruti, vyavsaayik kaaryon, parichaalan ke paimaane aadi baton par nirbhar karegaa. udhaaharan ke liye, adhik utpaadakta ke liye kaary ko chote-chote bhaagon main baanta janaa chahie tathaa prayek karmchaaree ko apane kaary main dakshata ke liye prashikshit karnaa chahie. yah siddhant sarkari karyaalayon main vishesh rup se prayukt ho saktaa he jahaan dak athwa villekhon ko praapt karne evam bhejne ke liye daiyanandini preshan rclak, computer main aankadon ko darj karne ke liye aankade pravesh parichaalak, chaparasi, adhikari aadi hote hai. ye siddhant simit daayitv companiyon main bhi prayukt hote hai, udaahranarth utpaadan, vitt, vipanan tathaa anusandhan evam vikaas aadi. kaary vibhaajan kii seemaa paristhiti anusaar bhinn ho sakati he.
 saamaanya maargdarshan-siddhant kaary ke liye maargdarshan kaa kaary karte hai lekin ye, sabhi prabandhkeey samasyaon kaa taiyaar, shatpratishat samaadhaan nahin hote hai. iskaa kaaran he vaastavik paristhitiyaan badi jatil evam gatisheel hoti hai tathaa yah kai tatwon kaa parinaam hoti hai. lekin siddhanton ke mahatva ko kam karke nahin aanka ja saktaa kyonki, chote se chota dishanirdesh bhi kisi samasya ke samaadhaan main sahaayak ho saktaa he. udhaaharan ke liye, yadi do vibhaagon main koi virodhabhas kii sthiti paidaa hoti he, to isse nipatane ke liye prabandhak sanghathan ke vyapak uddeshyon ko praathamikta de sakate hai.
 prabandh ke siddhanton kaa sabhi prabandhakon ke anubhav evam buddhi chaaturya evam shodh ke dwaara hi nirmaan hota he. udhaaharan ke liye sabhi kaa anubhav he ki kisi bhi uddeshy kii prapti ke liye anushaasan anivaary he. yah siddhant prabandh ke siddhanton kaa ek ang he. duusari ore kaarkaane main kamgaaron kii thakaan kii samasya ke samaadhaan ke liye baari dawaab ko kam karne ke liye bhautik paristhitiyon main sudhaar ke prabhaav kii jaanch hetu pareekshan kiya ja saktaa he. loch-prabandh ke siddhant beloch nuskhe nahin hote jinako maananaa anivaary hi ho. ye lacheele hote hai tathaa paristhiti kii maang ke anusaar prabandhak in main sudhaar kar sakate hai. aisa karne ke liye prabandhakon ko paryaapt chhot hoti he udhaaharan ke liye sabhi adhikaron kaa ek hi vyakti ke paas hona athwa unka vibhinn logon main vitaran prayek udhyam kii sthiti evam paristhitiyon par nirbhar karegaa. vaise prayek siddhant ve hathiyaar hote hai jo alag-alag uddeshyon ko puraa karne ke liye alag-alag hote he tathaa prabandhak ko nirnay lenaa hota he ki kis paristhiti main vah kis siddhant kaa prayog kare.
 prabandh ke siddhanton kaa lakshya maanviya vyavhaar ko prabhavit karnaa hota he. isliye prabandh ke siddhant mukhyatah vyaavhaarik prakruti ke hote hai. iskaa arth yah nahin he ki yah siddhant vastu sthiti evam ghatana se sambhddha nahin hote hai. antar keval yah hota he ki kisko kitna mahatva diya ja rahaa he. siddhant sanghathan ke uddeshyon ko praapt karne ke liye maanviya evam bhautik sansadhano ke bich parsparik sambandh ko bhalee-bhanti samajhane main sahaayak hote hai. udhaaharan ke liye kaarkaane kii yojana banaate samay yah dhyaan main rakhaa jayega ki vyavastha ke liye kaary pravaah kaa maal ke pravaah evam maanviya gatividhiyon se milan hona chahie.
 prabandh ke siddhant, kaaran evam parinaam ke bich sambandh sthapit karte hai jisase ki unhen badi sankhya main samaan paristhitiyon main upyog kiya ja sake. yah hamen bataate hai ki yadi kisi ek siddhant ko ek paristhiti vishesh main upyog kiya gaya he, to iske kya parinaam ho sakate hai. prabandh ke siddhant kam nishchit hote hai kyonki yah mukhyatah maanviya vyavhaar main prayukt hote hai. vaastavik jivan main paristhitiyaan sadaa ek samaan nahin rahati hai. isliye kaaran evam parinaam ke bich sahi-sahi sambandh sthapit karnaa kathin hota he. phir bhi prabandh ke siddhant kuch seemaa tak in sambandhon ko sthapit karne main prabandhakon kii sahaayta karte hai, isiilie ye upyogi hote hai. apaat sthiti main apeksha kii jaati he ki koi ek uttardaayitv tathaa anya uskaa anukaran karen. lekin yadi vibhinn prakaar kii parichalanaatmak vishistataa kii paristhiti he jaise koi nayaa kaarkaana lagaana he to nirnay lene main adhik sahyog praapt karnaa uchit rahegaa.
 prabandh ke siddhanton kaa prayog anishchit hota he athwa samay vishesh kii maujuuda paristhitiyon par nirbhar karata he. aavashyaktaanusaar siddhanton ke prayog main parivartan laayaa ja saktaa he. udhaaharan ke liye karmchaariyon ko nyyochit paarishramik milanaa chahie, lekin nyyochit kya he iskaa nirdhaaran bahut se tatwon ke dwaara hoga. inamen sammilit hai, karmchaariyon kaa yogadan, niyokta kii bhugtan kshamta tathaa jis vyavsaay kaa ham adhyayan kar rahe hai, usamen prachlit mazdooree dar.
 prabandh ke siddhanton main nihit gun evam visheshtaon kaa varnan kar lene ke pashchaat aapke liye prabandhkeey nirnay lene main in siddhanton ke mahatva ko samajhnaa saral hoga. lekin isse pehle aap saath main die gaye box main bharat ke ek atyadhik safal vyavsaayee evam biophone ke pramukh kaaryakari adhikari kiran majumdaar shaw ke ‘vastusthiti adhyayan’ ko pard sakate hai. aap dekhenge ki kis prakaar se vah biotechnology kshetra, jise bahut hi kam log jaanate the, ko ek atyadhik laabh kamaane vaali company main parivartit kar diya tathaa unhone vah naam kamaaya jo kisi bhi vyakti kaa swapn ho saktaa he.
 prabandh ke siddhanton kaa mahatva unki upyogita ke kaaran he. yah prabandh ke vyavhaar kaa upyogi sookshm gyaan detaa he evam prabandhkeey aacharan ko prabhavit karata he. prabandhak in siddhanton ko apane daayitv evam uttardayitvon ko puraa karne ke liye upyog main laa sakate hai. aap yah to maanenge ki prayek sargarbhit cheez nihit siddhant ke dwaara shasit hoti he. prabandh ke siddhantkaar kaa praytn sadaa nihit siddhanton kii khoj karnaa rahaa he tathaa rahanaa bhi chahie jisase ki inhen doharaai ja rahi paristhitiyon main swabhaavik rup se prabandh ke liye upyog main laayaa ja sake. prabandh ke siddhanton ke mahatva ko nimna binduon ke rup main samajhaayaa ja saktaa he-
 prabandh ke siddhant, prabandhakon ko vaastavik duniyavi sthiti main upyogi panth karaate hai. in siddhanton ko apnaane se unke prabandhkeey sthiti evam paristhitiyon ke sambandh main gyaan, yogyata evam samaj main vruddhi hogi. isse prabandhak apni pichhali bhuulon se kuch sikhega tathaa baar-baar utpann hone vaali samasyaon ko teji se hal kar samay kii bachat karegaa. is prakaar prabandh ke siddhant, prabandh kshamta main vruddhi karte hai udhaaharan ke liye, ek prabandhak din pratidin ke nirnay adhinsthon ke liye chhod saktaa he tathaa swayan vishisht kaaryon ko karegaa jiske liye uski apni visheshgyata kii aavashyaktaa hogi. iske liye vah adhikaar antaran ke siddhant kaa paalan karegaa.
 company ko uplabdh maanviya evam bhautik donon sansaadhan simit hote hai. inkaa adhiktam upyog karnaa hota he. inke adhiktam upyog se abhipraay he, ki sansadhano ko is prakaar se upyog kiya jaae ki unase kam se kam laagat par adhiktam laabh praapt ho sake. siddhanton kii sahaayta se prabandhak apane nirnyon evam kaaryon main kaaran evam parinaam ke sambandh kaa purvanumaan laga sakate hai. isse galatiyon se shiksha grahan karne kii niti main hone vaali kshati se bachaa ja saktaa he. prabhavi prashasan ke liye prabandhkeey vyavhaar kaa vyaktikaran aavashyak he jisase ki prabandhkeey adhikaron kaa suvidhanusaar upyog kiya ja sake. prabandh ke siddhant, prabandh main swechhachaar kii seemaa nirdhaarit karte hai jisase ki prabandhakon ke nirnay vyaktigat pansad evam pakshpaat se mukt rahen. udhaaharan ke liye, vibhinn vibhaagon ke liye vaarshik bajet ke nirdhaaran main prabandhakon dwaara nirnay unki vyaktigat pansad par nirbhar karne ke sthaan par sanghathan ke uddeshyon ke prati yogadan ke siddhant par aadhaarit hote hai.
 nirnay, nirdhaarit uddeshyon ke rup main vichaarneey evam nyyochit tathyon par aadhaarit hone chahien. yah samyaanukool, vaastavik evam maapan tathaa moolyankan ke yogya hone chahien. prabandh ke siddhant vichaarpurn nirnay lene main sahaayak hone chahie. haan tark par jor dete hai na ki aankh mundakar vishwaas karne par. prabandh ke jin nirnyon ko siddhanton ke aadhaar par liya jaataa he, vah vyaktigat dwesh bhaavana tathaa pakshpaat se mukt hote hai. yah paristhiti ke tarksangat moolyankan par aadhaarit hote hai.
 siddhant yadhyapi saamaanya disha nirdesh prakruti ke hote hai tathaapi inamen parivartan hota rahata he, jisase yah prabandhakon kii paryaavaran par badalati aavashyaktaaon ko puraa karne main sahaayak hote hai. aap pard chuke hai ki prabandh ke siddhant lochapurna hote hai, jo gatisheel vyavsaayik paryaavaran ke anuroop dhaale ja sakate hai. udhaaharan ke liye, prabandh ke siddhant shram-vibhaajan evam vishishtikaran ko badhaava dete hai. aadhunik samay main yah siddhant sabhi prakaar ke vyavsaayon par lagu hote hai. companiyaan apane mul kaary main vishistataa praapt kar rahi hai tathaa anya vyavsaayik kaaryon ko chhod rahi hai. is sandarbh main hindustan liver li- ke nirnay kaa udhaaharan le sakate hai jisane apane mulakaarya se alag rasayan evam beej ke vyavsaay ko chhod diya he. kuch companiyaan gaiyr mul kaary jaise share hastantaran prabandh evam vigyaapan ko baahar kii agenciyon se kara rahi hai. yahan tak ki aaj anusandhan evam vikaas, vinirmaan evam vipanan jaise mul kaaryon ko bhi baahar anya ikaayiyon se karaayaa ja rahaa he. apane vyavsaayik prakriya bahya ddotikaran evam gyaan prakriya bahya ddotikaran main badhotaree ke sambandh main to suna hi hoga.
 jansadharan main badhati jaagarukta vyavsaayon visheshat simit daayitv companiyon, ko apane saamaajik uttardayitvon ko nibhaane ke liye badhyakaari rahi hai. prabandh ke siddhant evam prabandh vishay kaa gyaan is prakaar kii maangon ke parinamswaroop hi viksit hua he. tathaa samay ke saath-saath siddhanton kii vyakhya se inke nae evam samakaleen arth nikal rahe hai. isiilie yadi aaj koi samta kii baat karata he, to yah mazdooree ke sambandh main hi nahin hoti. graahak ke liye moolyawaan, paryaavaran kaa dhyaan rakhana, vyavsaay ke sahyogiyon se vyavhaar par bhi yah siddhant lagu hota he. jab is siddhant ko lagu kiya jaataa he, to ham pate hai ki saarvajanik kshetra ke upakramon ne puure shaharon kaa vikaas kiya he, jaise bhel ne haridwar main ranipur kaa vikaas kiya he. shri mahila grih udyog lizzat papad kaa bhi udhaaharan diya ja saktaa he.
 prabandh ke siddhant prabandh vishay ke gyaan kaa muladhar hai. inkaa upyog prabandh ke prashikshan, shiksha evam anusandhan ke aadhaar ke rup main kiya jaataa he. aap avashya jaanate honge ki prabandh sansthaanon main pravesh ke purv prabandh kii pariksha lee jaati he. kya aap samajhate hai ki in parikshaon kaa vikaas bina prabandh ke siddhanton kii samaj evam inako vibhinn paristhitiyon main kaise upyog kiya ja saktaa he, ko jane bina kiya ja saktaa he. yah siddhant prabandh ko ek shaastra ke rup main viksit karne kaa praarambhik aadhaar taiyaar karte hai. peshewar vishay jaise ki em-bi-e- bi-bi-e- main bhi praarambhik str ke paathyakram ke bhaag ke rup main in siddhanton ko padhaayaa jaataa he.
 yah siddhant bhi prabandh main vishistataa laate hai evam prabandh kii nayi takneekon ke vikaas main sahaayak hote hai. ham dekhte hai ki parichaalan anusandhan, laagat lekhankan, samay par, canban evam kejan jaise takneekon kaa vikaas in siddhanton main or adhik anusandhan ke kaaran hua he.
