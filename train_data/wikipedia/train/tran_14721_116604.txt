 dadhich vaidic rishi the. inke janm ke sambandh main anek kathaayen hai. yask ke matanusaar ye atharv ke putr hai. puraanon main inaki mata kaa naam 'shanti' miltaa he. inaki tapasya ke sambandh main bhi anek kathaayen prachlit hai. inhen kii haddiyon se bane dhanush dwaara indra ne vritrasur kaa sanhaar kiya tha. kuch log aadhunik mishrikhatirth ko inaki tapobhumi bataate hai. inkaa pracheen naam 'dadhyanch' kaha jaataa he.
 dadhichikul	brahmanpita	atharvavivaah	gabhastinisantan	pippaladvishesh	dadhichi dwaara deh tyaag dene ke baad devataaon ne unki patni ke sati hone se purv unke garbh ko pipal ko saunp diya tha, jis kaaran balak kaa naam 'pippalad' hua tha.
 	yask ke matanusaar dadhichi kii mata 'chitti' or pita 'atharva' the, isiilie inkaa naam 'dadhichi' hua tha. kisi puraana ke anusaar yah kardam rishi kii kanya 'shanti' ke garbh se utpann atharva ke putr the.dadhichi pracheen kaal ke param tapasvi or khyatipraapt maharishi the. unki patni kaa naam 'gabhastini' tha. maharishi dadhichi veda shastron aadi ke purna gyaata or swabhaav ke bade hi dayaalu the. ahankaar to unhen chhu tak nahin paaya tha. ve sadaa dusron kaa hit karnaa apana param dharm samajhate the. unke vyavhaar se us van ke pashu-pakshi tak santusht the, jahaan ve rahete the. ganga ke tat par hi unka ashram tha. jo bhi atithi maharishi dadhichi ke ashram par aata, swayan maharishi tathaa unki patni atithi kii purna shraddha bhav se seva karte the. yun to 'bhartiya itihaas' main kai dani hue hai, kintu maanav kalyaan ke liye apni asthiyon kaa daan karne vaale maatr maharishi dadhichi hi the. devataaon ke mukh se yah jaanakar kii maatr dadhichi kii asthiyon se nirmit vajra dwaara hi asuron kaa sanhaar kiya ja saktaa he, maharishi dadhichi ne apana sharir tyaag kar asthiyon kaa daan kar diya.
  parichaylok kalyaan ke liye aatm-tyaag karne waalon main maharishi dadhichi kaa naam bade hi aadar ke saath liya jaataa he. yask ke matanusaar dadhichi kii mata 'chitti' or pita 'atharva' the, isiilie inkaa naam 'dadhichi' hua tha. kisi puraana ke anusaar yah kardam rishi kii kanya 'shanti' ke garbh se utpann atharva ke putr the. anya purananusaar yah shukracharya ke putr the. maharishi dadhichi tapasya or pavitrataa kii pratimurti the. bhagwaan shiv ke prati atoot bhakthi or vairaygy main inaki janm se hi nishtha thi.
 kathakaha jaataa he ki ek baar indralok par 'vritrasur' naamak rakshas ne adhikaar kar liya tathaa indra sahit devataaon ko devloak se nikaal diya. sabhi devtaa apni vyathaa lekar brahma, vishnu va mahesh ke paas gaye, lekin koi bhi unki samasya kaa nidaan na kar sakaa. baad main brahma ji ne devataaon ko ek upaay bataaya ki prithvi lok main 'dadhichi' naam ke ek maharishi rahete hai. yadi ve apni asthiyon kaa daan kar den to un asthiyon se ek vajra banaaya jaye. us vajra se vritrasur maaraa ja saktaa he, kyonki vritrasur ko kisi bhi astr-shastr se nahin maaraa ja saktaa. maharishi dadhichi kii asthiyon main hi vah brahm tej he, jisase vritrasur rakshas maaraa ja saktaa he. iske atirikt or koi doosraa upaay nahin he.
 indra kaa sankoch
 devraj indra maharishi dadhichi ke paas janaa nahin chaahate the, kyonki indra ne ek baar dadhichi kaa apmaan kiya tha, jiske kaaran ve dadhichi ke paas jane se kataraa rahe the. mana jaataa he ki brahm vidya kaa gyaan puure vishwa main keval maharishi dadhichi ko hi tha. maharishi maatr vishisht vyakti ko hi is vidya kaa gyaan dena chaahate the, lekin indra brahm vidya praapt karne ke param icchhuk the. dadhichi kii drushti main indra is vidya ke paatr nahin the. isliye unhone indra ko is vidya ko dene se manaa kar diya. dadhichi ke inkaar karne par indra ne unhen kisi anya ko bhi yah vidya dene ko manaa kar diya or kaha ki- "yadi aapane aisa kiya to main aapkaa sir dhad se alag kar doongaa". maharishi ne kaha ki- "yadi unhen koi yogya vyakti milegaa to ve avashya hi brahm vidya use pradaan karenge." kuch samay baad indralok se hi ashvinikumar maharishi dadhichi ke paas brahm vidya lene pahunche. dadhichi ko ashvinikumar brahm vidya paane ke yogya lage. unhone ashvinikumaron ko indra dwaara kahi gai baaten bataayin. tab ashvinikumaron ne maharishi dadhichi ke ashv kaa sir lagaakar brahm vidya praapt kar lee. indra ko jab yah jaankaree mili to vah prithvi lok main aaye or apni ghoshnaa ke anusaar maharishi dadhichi kaa sir dhad se alag kar diya. ashvinikumaron ne maharishi ke asli sir ko phir se laga diya. indra ne ashvinikumaron ko indralok se nikaal diya. yahi kaaran tha ki ab indra maharishi dadhichi ke paas unki asthiyon kaa daan maangane ke liye aana nahin chaahate the. ve is kaary ke liye bada hi sankoch mahasoos kar rahe the.
 dadhichi dwaara asthiyon kaa daan
 devloak par vritrasur rakshas ke atyaachaar din-pratidin badhate hi ja rahe the. vah devataaon ko bhaanti-bhaanti se pareshaan kar rahaa tha. antatah devraj indra ko indralok kii raksha va devataaon kii bhalaai ke liye or apane singhaasana ko bachaane ke liye devataaon sahit maharishi dadhichi kii sharan main janaa hi padaa. maharishi dadhichi ne indra ko puraa sammaan diya tathaa ashram aane kaa kaaran poocha. indra ne maharishi ko apni vyathaa sunai to dadhichi ne kaha ki- "main devloak kii raksha ke liye kya kar saktaa hoon." devataaon ne unhen brahma, vishnu va mahesh kii kahin hui baaten bataayin tathaa unki asthiyon kaa daan maanga. maharishi dadhichi ne bina kisi hichkichaahat ke apni asthiyon kaa daan dena sweekaar kar liya. unhone samadhi lagaai or apni deh tyaag di. us samay unki patni ashram main nahin thi. ab devataaon ke samaksh ye samasya ai ki maharishi dadhichi ke sharir ke maans ko koun utaare. is kaary ke dhyaan main aate hi sabhi devtaa saham gaye. tab indra ne kamdhenu gaay ko bulaayaa or use maharishi ke sharir se maance utaarne ko kaha. kamdhenu ne apni jeebh se chaat-chatkar maharishi ke sharir kaa maans utaar diya. ab keval asthiyon kaa pinjar rah gaya tha.
 gabhastini kii jid
 maharishi dadhichi ne to apni deh devataao kii bhalaai ke liye tyaag di, lekin jab unki patni 'gabhastini' waapas ashram main ai to apane pati kii deh ko dekhakar vilaap karne lagi tathaa sati hone kii jid karne lagi. tab devataao ne unhen bahut manaa kiya, kyonki vah garbhvatee thi. devataaon ne unhen apane vansh ke liye sati na hone kii salaah di. lekin gabhastini nahin maani. tab sabhi ne unhen apane garbh ko devataaon ko saunpane kaa nivedan kiya. is par gabhastini raji ho gai or apana garbh devataaon ko saunpkar swayan sati ho gai. devataaon ne gabhastini ke garbh ko bachaane ke liye pipal ko uskaa laalan-paalan karne kaa daayitv saunpa. kuch samay baad vah garbh palakar shishu hua to pipal dwaara paalan poshan karne ke kaaran uskaa naam 'pippalad' rakhaa gaya. isi kaaran dadhichi ke vanshaj 'dadhich' kehalaate hai..
