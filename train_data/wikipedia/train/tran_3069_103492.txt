 hinduon kaa utpedan hinduon ke shoshan, jabaran dharmaparivartan, samuhik narasahar, gulam banane tathaa unke dharmasthalo, shikshansthalon ke vinaash ke sandarbh main he. mukhyatah bharat, pakistan, afghanistan tathaa malaysia aadi deshon main hinduon ko utpedan se guzarana padaa tha. aaj bhi bhartiya upmahadweep ke kuch hisso main ye sthiti dekhne main aa rahi he.
 isaki shuruyaat madhyakaal main arabi aakrantao ke bharat par akraman se huyi jab 713 i: main mohammad bin kasim ne sindh par hamalaa karke raja dahir ko maaraa or sindh ke mandiron ko tod kar unamem sthapit murtiyon ko khandit kar diya. chachanama ke anusaar anek logon ko jabaran dharmaparivartan ke liye baadhit kiya gaya or bahut se jat nagarikon ko gulam bana ke iraq le jaaya gaya.
 mahmud gazanvi ne 11veen shatabdi main bharat ke uttar pashchim par hamalaa kiya. uske akraman dharmasthalon ko todne, murtiyon ko khandit karne ke liye prasiddh the. inamen somnath kaa prasiddh mandir or mathura, thanesar,ujjain ke mandir vishesh hai. uske darbar ke itihaaskaar al-utbi ke anusaar wein akraman islam ke prasar or gaiyr-islamic prathaon ke virudh ek jihad kaa hissaa the. keval mathura se hi usne 5000 hinduon ko gulam banaaya.
 samrarik itihaaskaar victoria scofield ke mutabik "mahmud gazanvi ke pita ne kabul ghati va gandhar ko hinduon se mukt karne kaa pran liya tha jise uske uttaradhikari ne kaayam rakhaa. 980 i. tak gandhar ilaake par hindu shahi raajaaon kaa raaj tha jinke aakhri raja jaipal ko sabuktajin ne parrast kiya." itihaaskaar ebn batuta ne likhaa he ki, hindookush parvat ke naam ke peeche vahaan anekon hindooon kii maut he jo bharat se bandhua gulam ke taur par arab deshon ko le jate hue, sard hawaaon or barf se in pahadiyon main huyi thi.
 al baruni, joki mahmud kaa samakaleen tha uske anusaar mahmud ne is ilaake ko itnaa prabhavit kiya ki sabhi hindu is ilaake ko chhod kar chale gayi or kashmir,varanasi va anya sthano main chale gayi jahaan hamaare haath nahin pahunch sakate.
 somnath ke mandir ko 1024 mahmud gazanvi ne lutaa or vahaan sthapit shivaling ko apane haathon se bhang kar diya. ye somnath ke mandir ke apmaan kii duusari ghatana thi, isse pehle arab ke junayd ne mandir ko dhaaya tha. is mandir ko bachaane main 50,000 hindu maare gayi the. 
 mohammad gori ne 1175 i. main patan par hamalaa karke bahut se mandiron ko toda or hindooon kaa narsanhaar kiya. dilli ke aakhri hindu samraat prithviraj chouhan ko us hi ne maravaaya.
 muslim itihaaskaar moulana haakim saiyad abdul haji ke vivaran ke anusaar aibak ke shashan main dharmandhata ke antargat hindu,jain,buddha poojasthalon ko toda gaya. dilli kii pehali masjid quvvat al islam ke nirmaan main 20 hindu, jain mandiron ke avashesho kaa istemaal kiya gaya tha. qutub minar ke aasapaas bhi puraatan mandir ke avshesh aaj bhi dekhe ja sakate hai.
 khilji shashan ke daur main bhi dharmik atyaachaar kaa daur chalata rahaa. jilaluddin, firoz shah or allaudin khilji ke sena pramukh jaise ulugh khan, nusrat khan, khusro khan va malik kafoor ke bhartiya gaiyr-muslim aabaadi ke narsanhaar, unako gulam banane or hindu naariyon ko beizzat karne ke kai udhaaharan hai. khilji itihaaskaar ke anusaar hindooon ne sultanate ke kai hisson jaise punjab, gujarat, madhya pradesh, uttar pradesh, main vidroh kar diya. in vidrohon ko samuhik narsanhaar ke dwaara kuchal diya gaya. sabhi 8 saal va us se upar kii umr ke mardon ko maar diya gaya. 
 allaudin khilji ke senapati nusrat khan ne vidrohiyon ke auraton or bacchon ko kaid kar liya. anya jagah usne sandigdhon kii patniyon ko saarvajanik sthalon par saream shoshit kiya. bacchon ko unki maano ke saamne kaat diya gaya. purushon ke aparaadh ke badale main unki biviyon or bacchon ko uthaa le jane kii ye pratha yaheen se shuru huyi.is se pehle dilli main kabhi bhi auraton or bacchon ko unke parivaar ke purushon kii sazaa nahi milti thi.
 dharmik hinsa kaa ye prakraran na keval sena ke dwaara rachaa gaya, api tu mufti, qaazi or anya darbariyon ne bhi dharmik aadhaar par ise manyata di. qaazi mughisuddin bayana ne allaudin ko salaah di ki "hindooon ko kuchal kar apane adheen rakhana dharmsangat he kyonki wo paigambar ke sabase bade dushman rahe hai or paigambar ke aadeshaanusaar hamen unhen maarna, lootnaa or qaid karnaa chaiye. yaa wo islam ko sweekaar karen yaa maar diye jaayen, gulam bana diye jaye or unki sampatti ko nasht kar diya jaye."
 malik kafoor, jo ki khud ek jabaran dharmantarit hindu tha, ke netritv main khilji kii sena ne dakshin bharat main do abhiyaan kiye jin main hazaron hindu maare gayi. helabidu mandir ke alaava kai mandiron ko nasht kar diya gaya. vahaan se lutaa gaya khazaana itnaa adhik tha ki usko laane ke liye 1,000 oont lagaaye gayi, is lut main prasiddh kohinoor hira bhi tha jo ki vahon ke bhadrakaali mandir kii devi kii aankhon main jada tha.
 tululaq rajvansh, khilji samrajya ke baad sthapit hua or is kaal main bhi dharmandhata kaa daur rahaa. ulugh khan ne dakshin bharat par hamalaa karke shrirangapattanam 12000 nihathe saadhuon ko maar diya or mandir ko dhwast kar diya. vaishnv darshanik shri veydant deshik ne laashon ke bich chup kar apane-aap, shri sudarshan suri krit granth va unke 2 putron ko bachaaya.
 firoz shah tululaq ke samay main likhe gayi taarikh-e-firoz main vivaran he ki kis tarah uske shasankaal main hindooon ko suniyojiyat tareeke se sataaya gaya. jabaran gulam bananaa aam baat thi. firoz shah kii maut par uske gulaamon ko ekasaath maar kar unki laashon kaa dher laga diya. uske dwaara peedit hindu brahman bhi the jinhone islam qubul karne se manaa kar diya tha. taarikh-e-firoz shahi main varnan he ki -
 ek farmaan ke tahat ek brahman ko sultan ke samaksh pesh kiya gaya. usko sachche dharm ke bare main bataaya gaya, lekin usne use sweekaar nahin kiya. us kaafir ke haath-pair baandh kar lakadiyon ke dher par fank diya gaya or donon or se aag laga di gayi. aag pehle uske pairon par pahaunchi jis se wo chikha. jald hi aag uske chaaron or fail gayi.- taarikh-e-firoz shahi
 tughlaq ke shasankaal main hindooon se jabaran jazia kar vasula jaataa tha unako kafir ke taur par darj kiya jaataa tha or unki nirantar nigaraanee kii jaati thi. jo hindu murtisthaapan yaa mandir nirmaan karte the yaa phir saarvajanik taur par apane dharm kaa anusaran kund ke aasapaas karte the, unako qaid karke mahal main maar diya jaataa tha.
 firoz shah tughlaq ne apni aatmakatha main likhaa he ki-
 kuch hindooon ne gonv kohana main ek murtisthal sthapit karke vahon murtipuja aadi kerani shuru kar di. in logon ko pakad kar mere saamne pesh kiya gaya. maine ise saarvajanik taur par vikrut pratha qaraar dete hue un logon ko mahal ke daravaaje ke baahar maar diye jane kaa nirdesh diya. iske alaava un sabhi gaiyr-islamic pustakon, murtiyon or poojassaamagree ko jala dene kaa huqm diya. bache hue logon ko dand or dhamkee ke dwaara kaabo kar liya, taaki sab ko ye pataa chal jaye ki, ek musalmaan rajya main aisi gaiyr-islamic prathans varjit hai. 
 - firoz shah tughlaq, phutuhaat-e-firoz shahi
 apni jeevani 'tujuke taimuri' main temurlang quran kii is aayat se hi prarambh karata he 'i paigambar kafiron or vishwaas na laane waalon se yuddh karo or un par sakhti barton.' vah aage bharat par apane akraman kaa kaaran bataate hue likhata he-
 hindustan par akraman karne kaa meraa dhyey kafir hinduon ke viruddh dharmik yuddh karnaa, aage varnit he khai islam kii sena ko bhi hinduon kii daulat or moolyawaan vastuen mil jaayen.
 aage varnit he ki 'thode hi samay main durg ke tamaam log talwaar ke ghat utaar diye gayi. ghante bhar main 10,000 logon ke sir kaate gayi. islam kii talwaar ne kafiron ke rakt main snaan kiya. unke sarosaman, khajaane or anaaj ko bhi, jo varshon se durg main ikaitha kiya gaya tha, mere sipaahiyon ne lut liya. makaanon main aag laga kar raakh kar diya. imaaraton or durg ko bhoomisaat kar diya gaya. 
 doosraa nagar sarasuti tha, jis par akraman hua. 'sabhi kafir hindu katl kar diye gayi. unke stri or bachein or sampatti hamaari ho gai. taimur ne jab jaaton ke pradesh main pravesh kiya. usne apni sena ko aadesh diya ki 'jo bhi mil jaye, katl kar diya jaye.' or phir sena ke saamne jo bhi gram yaa nagar aayaa, use lutaa gaya. purushon kaa katl kar diya gaya or kuch logon, striyon or bacchon ko bandi bana liya gaya.'
 dilli ke paas loni hindu nagar tha. kintu kuch musalmaan bhi bandiyon main the. taimur ne aadesh diya ki musalamaanon ko chhodkar shesh sabhi hindu bandi islam kii talwaar ke ghat utaar diye jaayen. is samay tak uske paas hindu bandiyon kii sankhya ek lakh ho gayi thi. jab yamuna paar kar dilli par akraman kii taiyaari ho rahi thi uske saath ke amiron ne usase kaha ki, in bandiyon ko shibir main nahin choda ja saktaa or in islam ke shatruon ko swatantra kar dena bhi yuddh ke niyamon ke viruddh hoga. taimur likhata he-
 isaliye un logon ko sivaay talwaar kaa bhojan banane ke koi maarg nahin tha. maine camp main ghoshnaa karvaa di ki tamaam bandi katl kar diye jaayen or is aadesh ke paalan main jo bhi laaparvaahee kare use bhi katl kar diya jaye or uski sampatti soochna dene vaale ko de di jaye. jab islam ke gajiyon ko yah aadesh mila to unhone talavaarein soot leen or apane bandiyon ko katl kar diya. us din ek lakh apavitra murti-poojak kafir katl kar diye gayi.
 sikandar shah miri ne kashmir main islamic kattarta kii aisi misaal kaayam kii ki uskaa naam hi 'butashikan' pads gaya. usne anek hindu, buddha dharmik sthalon ko toda or unako islam swikaarne yaa kashmir chhodne par baadhit kiya. usne gaiyr-islamic logon ke rivaaz jaise puja-archana, nrity, gayan, sangeet, sharaab pine or dharmik utsavon pe pabandi laga di. bahut se hindooon ne is utpedan se bachane ke liye yaa to islam sweekaar kar liya yaa phir kashmir se palaayan kar diya. bahut se maare bhi gayi.
 temurlang ke samuhik narsanhaar ke baad, dilli sultanate main puri tarah se araajaktaa or abhaav kaa raaj tha. is kaal main syed rajvansh ke daur main bhi islam or hindu dharm ke bich main tanaav bana rahaa.
 lodhi vansh ke sikadanr lodhi va behalol khan ke shashan main hinduon ko jala ke maarane jaisi ghatana huyi, 1499 iÀê main ek bengali brahman ke udaar vichaaron se prabhavit ho kar bahut se hindu va musalmaan uske anuyaayi ban gayi, uskaa mat tha ki hindu va islam, donon dharm sachche hai keval ishwar tak pahonchne kaa inkaa maarg alag-alag he.
 sikadanr ne is bare main apane islamic visheshgyon se salaah lee jinhone aisi dharna ko galat bataaya or sikadanr ko us brahman ko islam apnaane yaa maare jane main se ek chun lene ke liye kaha. sikadanr ne jab aisa hi kiya par brahman ne apana mat badalane se inkaar kar diya or tab use maar diya gaya. 
 uttar pradesh ke ek samakaleen itihaaskaar ne likhaa he ki - lodhi itnaa kattar musalmaan tha ki, usne kafiron ke poojasthalon ko bade paimaane par nasht kiya. mathura jo ki murtipuja kaa pramukh garh tha, vahaan ke mandiron ko puri tarah nasht kar diya. vahaan sthapit murtiyon ko kasaio ko maance taulne ke kaam main lene ke liye de diya. sabhi hinduon ke sir or dadhi mundne par paabandi laga di. is tarah puraa shahar islamic manyataon ke anusaar chalane laga. - taarikh-e-daudi 
 babar kii aatmakatha 'tujuk-e-babari ke mutabik babar ke yudhabhiyaan main hindu va sikh nagarikon or gaiyr-sunni musalamaanon ko nishaanaa banaaya gaya. anek narsanhaar hue or muslim shivi 'kafiron ke siron kii minaaron' ke rup main jane jane lage. babar ne bharat par akraman ko or khaskar rana sanga ke saath yuddha ko ek islamic jihad ke taur par likhaa or wo apane aap ko gaji maanata tha. babarnama main kayi hindu narsanhaaron kaa ullekh he. ramajnmabhumi par sthapit mandir ko tod kar vahaan babari masjid bhi uske sipahasaalar mir baaki ne banavaayi thi.
