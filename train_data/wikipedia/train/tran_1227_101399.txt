  shan shanaishcharai namah.
 shani grah ke prati anek aakhyaan puraanon main praapt hote hai.shanidev ko surya putr evam karmfal daata mana jaataa he. lekin saath hi pitru shatru bhi.shani grah ke sambandh me anek bhrantiyaan or is liye use maarak, ashubh or dukh kaarak mana jaataa he. paashchaatya jyotishi bhi use dukh dene vaala maanate hai. lekin shani utana ashubh or maarak nahi he, jitna use mana jaataa he. isaliye vah shatru nahi mitra he.moksh ko dene vaala ek maatr shani grah hi he. satya to yah hi he ki shani prakruti main santulan paidaa karata he, or har praani ke saath uchit nyaay karata he. jo log anuchit vishmata or aswabhaavik samta ko aashray dete hai, shani keval unhi ko dandint karte hai.
 vaidurya kanti ramal:, prajanaa vanasi kusum varna vibhasch sharat:.
 anyaapi varna bhuv gachchhati tatsavarnabhi suryaatmaj: avyatiti muni pravaad:.
 bhavarth:-shani grah vaiduryaratna athwa banfool yaa alsi ke phul jaise nirmal rang se jab prakashit hota he, to us samay praja ke liye shubh fal detaa he yah anya varnon ko prakaash detaa he, to ucch varnon ko samaapt karata he, aisa rishi mahatma kehete hai.
 dharmagrantho ke anusaar surya kii patni sangya kii chaaya ke garbh se shani dev kaa janm hua, jab shani dev chaaya ke garbh main the tab chaaya bhagwaan shankar kii bhakthi main itani dhyaan magn thi kii usne apane khaane pine tak shudh nahin thi jiskaa prabhaav uske putr par padaa or uskaa varna shyaam ho gaya !shani ke shyamvarn ko dekhakar surya ne apni patni chaaya par aarope lagaaya kii shani meraa putr nahin hai ! tabhi se shani apane pita se shatru bhav rakhte the ! shani dev ne apni sadhana tapasya dwaara shivaji ko prasann kar apane pita surya kii bhanti shakti praapt kii or shivaji ne shani dev ko vardaan maangane ko kaha, tab shani dev ne prarthana kii ki yugon yugon main meri mata chaaya kii paraajay hoti rahi hai, mere pita pita surya dwaara anek baar apamaanit kiya gaya hai ! atah mata kii ikcha hai ki meraa putr apane pita se mere apmaan kaa badla le or unase bhi zyada shaktishaalee bane ! tab bhagwaan shankar ne vardaan dete hue kaha ki navagrahon main tumhaara sarvshereshth sthaan hoga ! maanav to kya devtaa bhi tumhare naam se bhaybheet rahenge ! adhik jaankaree ke liye dekhe link shani
 shani ke sambandh me hame puraanon main anek aakhyaan milte hai.mata ke chal ke kaaran pita ne use shaap diya.pita arthath surya ne kaha,"aap krurtapurna drishti dekhne vaale mandagami grah ho jaye".yah bhi aakhyaan miltaa he ki shani ke prakope se hi apane rajya ko ghor durbhiksh se bachaane ke liye raja dasharath unase muqabla karne pahunche to unka purusharth dekh kar shani ne unase vardaan maangane ke liye kaha.raja dasharath ne vidhivat stuti kar use prasann kiya.padam puraana main is prasang kaa savistaar varnan he.brahmavaivart puraana main shani ne jagat janani parvati ko bataaya he ki main sau janmo tak jataka kii kerani kaa fal bhugtan karata hoon.ek baar jab vishnupriya lakshmi ne shani se puunchhaa ki tum kyon jaatakon ko dhan haani karte ho, kyon sabhi tumhaare prabhaav se pratadit rahete hai, to shani maharaj ne uttar diya,"mateshwari, usame meraa koi dosha nahi he, parampita paramatma ne mujhe tino lokon kaa nyaayadhish niyukt kiya hua he, isaliye jo bhi tino lokon ke andar anyaay karata he, use dand dena meraa kaam he".ek aakhyaan or miltaa he, ki kis prakaar se rishi agast ne jab shani dev se prarthana kii thi, to unhone rakshason se unako mukti dilwaai thi. jis kisi ne bhi anyaay kiya, unako hi unhone dand diya, chaahe vah bhagwaan shiv kii ardhangini sati rahi hon, jinhone sita kaa rup rakhane ke baad baba bhole nath se jhooth bolkar apni safaai di or parinaam main unako apane hi pita kii yajna main havan kunda me jal kar marane ke liye shani dev ne vivash kar diya, athwa raja harishchandr rahe hon, jinke daan dene ke abhimaan ke kaaran saptanik bazaar me bikna pada or,shmashaan kii rakhwali tak kerani paddy, yaa raja nal or damyanti ko hi le lijiye, jinke tuchh paapon kii sajaa ke liye unhe dar dar kaa hokar bhatakana pada, or bhooni hui machhliyaan tak pani mai tair kar bhaag gayi, fir saadhaaran manushya ke dwaara jo bhi mansa, vaachaa, karmana, paap kar diya jaataa he vah chaahe jane me kiya jaay yaa anjaane main, use bhugatna to padega hi.
 matsay puraana main mahatma shani dev kaa sharir indra kanti kii neelmani jaisi he, ve giddh par savaar he, haath me dhanush baan he ek haath se var mudra bhi he,shani dev kaa vikaraal rup bhayaavah bhi he.shani paapiyon ke liye hameshaa hi sanhaarak hai.pashchim ke sahitya me bhi anek aakhyaan milte hai,shani dev ke anek mandir hai,bharat main bhi shani dev ke anek mandir hai, jaise shinganapur, vrundavan ke kokila van,gwalior ke shanishcharaaji,dilli tathaa anek shaharon me maharaj shani ke mandir hai.
 navagrahon ke kaksh kram main shani surya se sarvaadhik duuri par atthasi crores, iksth lakh mile dur he.prithvi se shani kii duuri ikhattar crores, ikttis lakh, tiyalees hajaar mile dur he. shani kaa vyas pachattar hajaar ek sau mile he, yah chha: mile prati second kii gati se 21.5 varsh main apni kaksha me surya kii parikrama puri karata he.shani dharaatal kaa taapmaana 240 forenheit he.shani ke chaaro ore saat valay hai,shani ke 15 chandramaa he. jinka prayek kaa vyas prithvi se kaafii adhik he.
 falit jyotish ke shastro main shani ko anek naamon se sambodhit kiya gaya he, jaise mandagami, surya-putr, shanishchar or chhayaputra aadi.shani ke nakshatra hai,pushya,anuraadhaa, or uttarabhadrapada.yah do raashiyon makar, or kumbh kaa swami he.tula raashi main 20 ansh par shani parmotch he or mesh raashi ke 20 ansh pa paramaneech he.neelam shani kaa ratna he.shani kii teesri, saatvin, or dasvin drishti maani jaati he.shani surya,chandra,mangal kaa shatru,budh,shukr ko mitra tathaa guru ko sam maanata he. shaareerik rogon main shani ko vaayu vikaar,camp, haddiyon or danta rogon kaa kaarak mana jaataa he.
 janm kundali ke baarah bhaavon me janm ke samay shani apni gati or jataka ko diye jane vaale falon ke prati bhavanusaar jataka ke jivan ke andar kya utaar or chadhaav milenge, sabakaa vrutant kah detaa he.
 shani mand he or shani hi thandak dene vaala he,surya naam ujaalaa to shani naam andheraa, pehle bhav me apana sthaan banane kaa kaaran he ki shani apane gochar kii gati or apni dasha me shok paidaa karegaa,jeev ke andar shok kaa dukh milte hi vah aage peeche sab kuch bhul kar keval andhere me hi khoyaa rahata he.shani jaadu tone kaa kaarak tab ban jaataa he, jab shani pehle bhav me apni gati detaa he, pehla bhav hi aukaat hoti he, andhere me jab aukaat chupane lage, roshni se hi pahichaan hoti he or jab aukaat chuphi hui ho to shani kaa syah andheraa hi mana ja saktaa he. andhere ke kai rup hote hai, ek andheraa vah hota he jiske kaaran kuch bhi dikhaai nahi detaa he, yah ankhon kaa andheraa mana jaataa he, ek andheraa samajhane kaa bhi hota he, saamne kuch hota he, or samajha kuch jaataa he, ek andheraa buraaiyon kaa hota he, vyakti yaa jeev kii sabhi achchhaaiyaan buraaiyon ke andar chupane kaa kaaran bhi shani kaa diya gaya andheraa hi mana jaataa he, naam kaa andheraa bhe hota he, kisi ko pataa hi nahi hota he, ki koun he or kahaan se aayaa he, koun maan he or koun baap he, aadi ke dwaara kisi bhi rup me chhupav bhi shani ke kaaran hi mana jaataa he, vyakti chaalaaki kaa putala ban jaataa he pratham bhav ke shani ke dwaara.shani apane sthaan se pratham bhav ke andar sthiti rakh kar tisare bhav ko dekhtaa he, teesraa bhav apane se chote bhai bahino kaa bhi hota he, apni andaruni takat kaa bhi hota he, parakram kaa bhi hota he, jo kuch bhi ham dusron se kehete he, kisi bhi saadhan se, kisi bhi tarah se shani ke kaaran apni baat ko sampreshit karne me kathinaayee aati he, jo kaha jaataa he vah saamne vaale ko yaa to samaj me nahi aata he, or aata bhi he to ek bhayanak andheraa hone ke kaaran vah kahi gayi baat ko na samajhane ke kaaran kuch kaa kuch samaj letaa he, parinaam ke andar fal bhi jo chaiye vah nahi miltaa he, aksar dekha jaataa he ki jiske pratham bhav me shani hota he, uskaa jivan saathi jor jor se bolnaa chaalu kar detaa he, uskaa kaaran uske dwaara jor jor se bolne kii aadat nahi, pratham bhav kaa shani sunne ke andar kami kar detaa he, or saamne vaale ko jor se bolne par hi yaa to sunaayi detaa he, yaa vah kuch kaa kuch samaj letaa he, isi liye jivan saathi ke saath kuch sunne or kuch samajhane ke kaaran maansik naa samajhi kaa parinaam sambandhon me kaduvaahat ghul jaati he, or sambandh tut jate hai. isaki pratham bhav se dasvi najar sidhi karm bhav par padati he, yahi karm bhav hi pita kaa bhav bhi hota he.jataka ko karm karne or karm ko samajhane me kaafii kathinaayee kaa saamana karnaa pasta he, jab kisi prakaar se karm ko nahi samajha jaataa he to jo bhi kiya jaataa he vah karm na hokar ek bhaar swaroop hi samajha jaataa he, yahi baat pita ke prati maan lee jaati he,pita ke prati shani apni sift ke anusaar andhera detaa he, or us andhere ke kaaran pita ne putr ke prati kya kiya he, samaj nahi hone ke kaaran pita putr main anban bhi bani rahati he,putr kaa lagan yaa pratham bhav kaa shani mata ke chauthe bhav me chalaa jaataa he, or mata ko jo kaam nahi karne chaiye ve usko karne passage hai, kathin or ek seemaa me rahakar mata ke dwaara kaam karne ke kaaran uskaa jivan ek ghere main bandhaa sa rah jaataa he, or vah apni shariri sift ko us prakaar se prayog nahi kar paati he jis prakaar se ek saadhaaran aadmi apni jindagi ko jeena chahta he.
 doosraa bhav bhautik dhan kaa bhav he,bhautik dhan se matlab he,rupaya,paisa,sona,chandi,hira,moti,jevaraat aadi, jab shani dev duusare bhav me hote he to apane hi parivaar waalo ke prati andheraa bhi rakhte he, apane hi parivaar waalon se ladai jhagadaa aadi karvaa kar apane ko apane hi parivaar se dur kar dete hai,dhan ke maamle mai pataa nahi chalata he kitna aayaa or kitna kharch kiya, kitna kahaan se aayaa,doosraa bhav hi bolne kaa bhav he, jo bhi baat kii jaati he, uskaa andaaj nahi hota he ki kya kaha gaya he, gaali bhi ho sakati he or thandi baat bhi, thandi baat se matlab he nakaaratmak baat, kisi bhi baat ko karne ke liye kaha jaay, uttar main na hi nikle.doosraa shani chauthe bhav ko bhi dekhtaa he, chauthaa bhav mata, makaan, or vaahan kaa bhi hota he, apane sukhon ke prati bhi chauthe bhav se pataa kiya jaataa he, doosraa shani hone par yatra vaale kaary or ghar me sone ke alaava or kuch nahi dikhaai detaa he. doosraa shani sidhe rup me aathven bhav ko dekhtaa he, aathva bhav shamshani takaton kii taraf rujhaan badhaa detaa he, vyakti bhoot,pret,jinn or pishachi shaktiyon ko apnaane main apana man laga detaa he, shamshani sadhana ke kaaran uskaa khan paan bhi shamshani ho jaataa he,sharaab,kebab or bhoot ke bhojan main uski ruchi batch jaati he. doosraa shani gyarahawein bhav ko bhi dekhtaa he, gyarahavaan bhav achal sampatti ke prati apni aasthaa ko andhere me rakhata he, mitron or bade bhai bahino ke prati dimag main andheraa rakhata he. ve kuch karnaa chaahate hai lekin vyakti ke dimag main kuch or hi samaj me aata he.
 teesraa bhav parakram kaa he, vyakti ke saahas or himmat kaa he, jahaan bhi vyakti rahata he, uske padausiyon kaa he. in sabake kaarnon ke andar tisare bhav se shani pancham bhav ko bhi dekhtaa he, jiname shiksha,santan or turat aane vaale dhano ko bhi janaa jaataa he, mitron kii sahabhaagita or bhabhi kaa bhav bhi paanchavaa bhav mana jaataa he, pita kii mrityu kaa or dada ke bade bhai kaa bhav bhi paanchavaa he. iske alaava nawein bhav ko bhi teesraa shani aahat karata he, jisame dharm, saamaajik vyavharikta, puraane reeti rivaaj or paariwarik chalan aadi kaa gyaan bhi miltaa he, ko teesraa shani aahat karata he. makaan or aaraam karne vaale sthano ke prati yah shani apni andhere vaali niti ko pratipaadit karata he.nanihaal khandaan ko yah shani pratadit karata he.
 chauthe bhav kaa mukhya prabhaav vyakti ke liye kaafii ksht dene vaala hota he, mata, man, makaan, or pani vaale saadhan, tathaa sharir kaa pani is shani ke prabhaav se gandala jaataa he, aaajeevan kshtdhene vaala hone se puraano me is shani vaale vyakti kaa jivan nark may hi bataaya jaataa he. agar yah shani tula,makar,kumbh yaa min kaa hota he, to is ke fal main kashton me kuch kami aa jaati he.
 is bhav me shani ke hone ke kaaran vyakti ko mantra vetta bana detaa he, vah kitne hi good mantron ke dwaara logo kaa bhala karne vaala to ban jaataa he, lekin apane liye jivan saathi ke prati,jaaydaad ke prati, or nagad dhan ke saath jamaa puunji ke liye dukh hi uthaaya karata he.santan me shani kii sift stri hone or thandi hone ke kaaran se santati me vilamb hota he,kanya santan kii adhikta hoti he, jivan saathi ke saath man mutaav hone se vah adhik tar apane jivan ke prati udasin hi rahata he.
 is bhav me shani kitne hi daihik daivik or bhautik rogon kaa daata ban jaataa he, lekin is bhav kaa shani paariwarik shatruta ko samaapt kar detaa he,mamaa khandaan ko samaapt karne vaala hota he,chachaa khandan se kabhi banati nahi he. vyakti agar kisi prakaar se naukari vaale kaamon ko karata rahata he to safal hota rahata he, agar kisi prakaar se vah maaliki vaale kaamo ko karata he to vah asafal ho jaataa he. apni teesri najar se aathven bhav ko dekhne ke kaaran se vyakti dur drishti se kisi bhi kaam yaa samasya ko nahi samaj paata he, kaaryon se kisi na kisi prakaar se apane prati jokhim ko nahi samaj paane se jo bhi kamata he, yaa jo bhi kiya jaataa he, uske prati andheraa hi rahata he, or aksmaat samasya aane se pareshaan hokar jo bhi paas me hota he ganvaa detaa he. barahave bhav me andheraa hone ke kaaran se bahari aafaton ke prati bhi anjaan rahata he, jo bhi kaaran bahari banate hai unke dwaara yaa to thaga jaataa he yaa bahari logon kii shani vaali chaalaakiyon ke kaaran apane ko aahat hi paata he. khud ke chote bhai bahin kya kar rahe hai or unki kaary pranali khud ke prati kya he uske prati anjaan rahata he. aksar is bhav kaa shani kahi aane jane par raaston me bhatkaav bhi detaa he, or aksar aise log jaani hui jagah par bhi bhul jate he.
 saatvaan bhav patni or mantranaa karne vaale logo se apana sambandh rakhata he.jivan saathi ke prati andheraa or dimag me nakaaratmak vichaaro ke lagaataar bane rahane se vyakti apane ko hameshaa har baat main chhudra hi samajhataa rahata he,jivan saathi thode se samay ke baad hi nakaara samaj kar apana pallaa jataka se jhaad kar dur hone lagata he, agar jataka kisi prakaar se apane prati sakaaratmak vichaar nahi bana paye to adhiktar maamlo me grihsthiyon ko barabaad hi hota dekha gaya he, or do shaadiyon ke parinaam saptam shani ke kaaran hi milte dekhe gayi hai,saptam shani puraani rivaajon ke prati or apane purvajon ke prati udasin hi rahata he, use keval apane hi prati sochate rahane ke kaaran or mai kuch nahi kar saktaa hoon, yah vichaar bana rahane ke kaaran vah apni puraani maryaadaaon ko aksar bhul hi jaataa he, pita or putr me kaary or acarya kii sthiti bani rahane ke kaaran anban hi bani rahati he. vyakti apane rahane vaale sthaan par apane kaaran banaakar ashaanti utpann karata rahata he, apni mata yaa mata jaisi mahila ke man me virodh bhi paidaa karata rahata he, use lagata he ki jo bhe uske prati kiya ja rahaa he, vah galat hi kiya ja rahaa he or isi kaaran se vah apane hi logon se virodh paidaa karne me nahi hichakataa he. sharir ke pani par is shani kaa prabhaav padane se dimagi vichaar gande ho jate hai, vyakti apane sharir main pet or janan ango me sujan or mahila jaatakon kii bacchaadaani aadi kii bimaariyaan isi shani ke kaaran se milti he.
 is bhav kaa shani khaane pine or mouj masti karne ke chakkar main jeb hameshaa khaali rakhata he. kis kaam ko kab karnaa he iskaa andaaj nahi hone ke kaaran se vyakti ke andar aawaaragiri kaa udai hota dekha gaya he ucch kaa shani attindriya gyaan kii kshamta bhi detaa hai gupt gyaan bhi shani kaa kaarak hai
 navaan bhav bhagya kaa mana gaya he, is bhav main shani hone ke kaaran se kathin or dukh daayi yatraayen karne ko milti hai, lagaataar gum kar cells aadi ke kaamo me kaafii pareshaani kerani padati he, agar yah bhav sahi hota he, to vyakti mazaakia hota he, or har baat ko chutkulon ke dwaara kaha karata he, magar jab is bhav me shani hota he to vyakti syrius ho jaataa he, or ekaant main apane ko rakhane apni bhalaai sochataa he, nawein bhav baale shani ke ke kaaran vyakti apni pahichaan ekaant vaasa jhagadaa na jhansa vaali kahawat se purna rakhata he. kheti vaale kaamo, ghar banane vaale kaamon jaaydaad se jude kaamon kii taraf apana man lagaataa he. agar koi acha grah is shani par apni najar rakhata he to vyakti jaj vaale kaamo kii taraf or court kachhari vaale kaamon kii taraf apana rujhaan rakhata he. jaanwaron kii doctori or jaanwaron ko sikhaane vaale kaam bhi karata he, adhiktar nawein shani vaale logon ko jaanavar paalna bahut acha lagata he. kitabon ko chhapakar bechney vaale bhi nawein shani se kahi na kahi jude hote hai.
 dasvaan shani kathin kaamo kii taraf man le jaataa he, jo bhi mehnat vaale kaam,lakdi,pathar, lohe aadi ke hote hanve sab dasave shani ke kshetra me aate hai, vyakti apane jivan me kaam ke prati ek kshetra bana letaa he or us kshetra se nikalnaa nahi chahta he.rahu kaa asar hone se yaa kisi bhi prakaar se mangal kaa prabhaav ban jane se is prakaar kaa vyakti yatayaat kaa sipaahi ban jaataa he, use jindagi ke kitne hi kaam or kitne hi logon ko baari baari se paas karnaa pasta he, dasven shani vaale kii najar bahut hi tej hoti he vah kisi bhi rakhi cheez ko nahi bhuulataa he, mehnat kii kamakar khaanaa jaanata he, apane rahane ke liye jab bhi makaan aadi banaata he to keval strecchar hi banaakar khada kar paata he, uske rahane ke liye kabhi bhi badhia aaleeshaan makaan nahi ban paata he.guru sahi tareeke se kaam kar rahaa ho to vyakti aczutive ingeniyar kii post par kaam karne vaala banajaata he.
 shani dawaaiyon kaa kaarak bhi he, or is ghar me jataka ko scientist bhi bana detaa he, agar jaraa si bhi budh saath detaa ho to vyakti ganit ke farmule or nai khoj karne me maahir ho jaataa he. charity vaale kaam karne me man lagata he, makaan ke strecchar khada karne or waapas bigaad kar banane me maahir hota he, vyakti ke paas jivan me do makaan to hote hi he. doston se hameshaa chaalakiyaan hi milti he, bada bhai yaa bahin ke prati vyakti kaa rujhaan kam hi hota he. kaaran vah na tokuch sho karata he or na hi kisi prakaar kii madad karne me apni yogyata dikhaata he, adhiktar logo ke is prakaar ke bhai yaa bahin apane ko jataka se dur hi rakhane m apni bhalaai samajhate hai.
 navaan ghar bhagya yaa dharm kaa hota he to barahwa ghar dharm kaa ghar hota he, vyakti ko barahwa shani paidaa karne ke baad apane janm sthaan se dur hi kar detaa he, vah duuri shani ke anshon par nirbhar karti he, vyakti ke dimag me kaafii vajan har samay mahasoos hota he vah apane ko sansar ke liye vajan maanakar hi chalata he, uski rujhaan hameshaa ke liye dhan ke prati hoti he or jataka dhan ke liye hameshaa hi bhatakta rahata he, karja dushmani bimario se use nafrat to hoti he magar uske jivan saathi ke dwaara is prakaar ke kaary kar diye jate hai jinase jataka ko in sab baton ke andar janaa hi pasta he.
 jataka ko apane janm dinaank ko dekhnaa chaiye, yadi shani chauthe, chathe, aathven, barahawein bhav me kisi bhi raashi main visheshkar neech raashi main baitha ho, to nishchit hi aarthik, maansik, bhautik peedaayen apni mahadasha, antardasha, main degaa, isame koi sandeh nahi he, samay se pehle yani mahadasha, antardasha, armbh hone se pehle shani ke beej mantra kaa avashya jaap kar lenaa chaiye.taaki shani pratadit na kar sake, or shani kii mahadasha or antardasha kaa samay sukh se beete.yaad rakhen ast shani bhayankar peedadayak mana jaataa he, chaahe vah kisi bhi bhav main kyon na ho.?
 jyotish vidyaon me ank vidya bhi ek mahatv purna vidya he, jiske dwaara ham thode samay main hi prashn karta kaa spasht uttar de sakate hai, ank vidya main 8 kaa ank shani ko praapt hua he. shani paramtapasi or nyaay kaa kaarak mana jaataa he, isaki visheshta puraanon main pratipaadit he. aapkaa jis taarikh ko janm hua he, gananaa kariye, or yoga agar 8 aaye, to aapkaa ankadhipati shanishchar hi hoga.jaise-8,17,26 taarikh aadi.yatha-17=1+7=8,26=2+6=8.
 ank aath vaale jataka dhire dhire unnati karte hai, or unako safalata der se hi mil paati he. parishram bahut karnaa pasta he, lekin jitna kiya jaataa he utana mil nahi paata he, jataka vakil or nyaayadhish tak ban jate hai, or loha, pathar aadi ke vyavsaay ke dwaara jeevika bhi chalaate hai. dimag hameshaa ashaant sa hi rahata he, or vah parivaar se bhi alag hi ho jaataa he, saath hi daampaty jivan main bhi katutaa aati he. at: aath ank vaale vyaktiyon ko pratham shani ke vidhivat beej mantra kaa jaap karnaa chaiye.tadoparant saade paanch ratti kaa neelam dhaaran karnaa chaiye.aisa karne se jataka har kshetra main unnati karata hua, apana lakshya sheeghra praapt kar legaa.or jivan main tap bhi kar sakegaa, jiske falswaroop jataka kaa ihalok or paralok sarthak honge.shani pradhan jataka tapasvi or paropkaaree hota he, vah nyaayawan, vichaarvaan, tathaa vidwaan bhi hota he, buddhi kushagra hoti he, shant swabhaav hota he, or vah kathin se kathin paristhati main apane ko jinda rakh saktaa he. jataka ko loha se jude vayavsaayon me laabh adhik hota he. shani pradhan jaatakon kii antarbhaavna ko koi jaldi pahichaan nahi paata he. jataka ke andar maanav pareekshak ke gun vidyaman hote hai. shani kii sift chaalaaki, aalsee, dhire dhire kaam karne vaala, sharir main thandak adhik hone se rogi, aalsee hone ke kaaran baat baat me tark karne vaala, or apane ko dand se bachaane ke liye madhur bhashi hota he. daampatyjivan saamaanya hota he. adhik parishram karne ke baad bhi dhan or dhaany kam hi hota he. jataka na to samay se sote hai or na hi samay se jaagate hai. hameshaa unke dimag main chintaa ghusi rahati he. ve loha, steel, mashinari, theka, beemaa, puraane vastuon kaa vyapaar, yaa raaj kaaryon ke andar apni kaary karke apni jeevika chalaate hai. shani pradhan jataka main kuch kamia hoti hai, jaise ve naye kapadey pahinenge to juute unke puraane honge, har baat main shankaa karne lagenge, apni aadat ke anusaar hath bahut karenge, adhiktar jaatakon ke vichaar puraane hote hai. unke saamne jo bhi pareshaani hoti he sabake saamne use ujagar karne main unako koi shame nahi aati he. shani pradhan jataka aksar apane bhai or bandhavon se apane vichaar vipareet rakhte hai, dhan kaa hameshaa unke paas abhaav hi rahata he, rog unke sharir main maano hameshaa hi panpate rahete hai, aalsee hone ke kaaran bhagya kii gadee aati he or chali jaati he unako pahichaan hi nahi hoti he, jo bhi dhan pita ke dwaara diya jaataa he vah adhiktar maamalon main apvyay hi kar diya jaataa he. apane mitron se virodh rahata he. or apni mata ke sukh se bhi jataka adhiktar vanchit hi rahata he.
 shani ko santulan or nyaay kaa grah mana gaya he. jo log anuchit baton ke dwaara apni chalaane kii koshish karte hai, jo baat samaaj ke hit main nahi hoti he or usko manyata dene kii koshish karte he, ahm ke kaaran apni hi baat ko sabase aage rakhte hai, anuchit vishmata, athwa aswabhaavik samta ko aashray dete hai, shani unako hi peedit karata he. shani hamase kupit na ho, usase pehle hi hame samaj lenaa chaiye, ki ham kahin anyaay to nahi kar rahe hai, yaa anaavashyak vishmata kaa saath to nahi de rahe hai. yah tapakaarak grah he, arthath tap karne se sharir paripakv hota he, shani kaa rang gaharaa nila hota he, shani grah se nirantar gahare nile rang kii kirane prithvi par girti rahati hai. shari main is grah kaa sthaan udar or janghaon main he. surya putr shani dukh daayak, shudra varna, taamas prakruti, vaat prakruti pradhan tathaa bhagya hin neeras vastuon par adhikaar rakhata he.shani seemaa grah kehalaata he, kyonki jahaan par surya kii seemaa samaapt hoti he, vahiin se shani kii seemaa shuru ho jaati he. jagat main sachche or jhuthe kaa bhed samajhnaa, shani kaa vishesh gun he. yah grah kshtkaarak tathaa durdaiv laane vaala he. vipatti, ksht, nirdhantaa, dene ke saath saath bahut bada guru tathaa shikshak bhi he, jab tak shani kii seemaa se praani baahar nahi hota he, sansar main unnati sambhav nahi he. shani jab tak jataka ko peedit karata he, to chaaron taraf tabaahi machaa detaa he. jataka ko koi bhi rasta chalane ke liye nahi miltaa he. crorespati ko bhi khaakapati bana dena isaki sift he.achche or shubh karmon baale jaatakon kaa ucch hokar unke bhagya ko badhaata he, jo bhi dhan yaa sampatti jataka kamata he, use sadupyog me lagaataa he. grihasth jivan ko sucharu rup se chalaayegaa.saath hi dharm par chalane kii prerana dekar tapasya or samadhi aadi kii taraf agrasar karata he. agar karm nindaneey or krur he, to neech kaa hokar bhagya kitna hi joddar kyon na ho haran kar legaa, maha kangaali saamne laakar khadi kar degaa, kangaali dekar bhi marane bhi nahi degaa, shani ke virodh me jate hi jataka kaa vivek samaapt ho jaataa he. nirnay lene kii shakti kam ho jaati he, prayaas karne par bhi sabhi kaaryon me asafalata hi haath lagati he. swabhaav me chidchidapan aajaata he, naukari karne waalon kaa adhikariyon or saathiyon se jhagade, vyapaariyon ko lambi aarthik haani hone lagati he. vidhyaarthiyon kaa padhne me man nahi lagata he, baar baar anuteern hone lagate hai. jataka chaahane par bhi shubh kaam nahi kar paata he. dimagi unmaad ke kaaran un kaamon ko kar baithta he jinase karne ke baad keval pachhtaawaa hi haath lagata he. sharir main vaat rog ho jane ke kaaran sharir phul jaataa he, or haath pair kaam nahi karte hai, guda main mel ke jamane se or jo khaaya jaataa he uske sahi rup se nahi pachne ke kaaran kada mel ban jane se guda maarg main mulaayam bhaag main jakhm ho jate hai, or bhagandar jaise rog paidaa ho jate hai. ekaant vaas rahane ke kaaran se sillen or nami ke kaaran gathiya jaise rog ho jate hai, haath pair ke jodon me vaat kii thandak bhar jane se ganthon ke rog paidaa ho jate hai, sharir ke jodon main sujan aane se dard ke maare jataka ko pag pag par kathinaayee hoti he. dimagi sochon ke kaaran lagaataar nashon ke khinchaav ke kaaran snaayu main durbalata aajaati he. adhik sochane ke kaaran or ghar parivaar ke andar klesh hone se vibhinn prakaar se nashe or maadak padaarth lene kii aadat pads jaati he, adhiktar bidi cigarette or tambaaku ke seven se kshay rog ho jaataa he, adhiktar adhik taamasi padaarth lene se cancer jaise rog bhi ho jate hai. pet ke andar mel jamaa rahane ke kaaran aanton ke andar mel chipak jaataa he, or anto me chhaale hone se ulcer jaise rog ho jate hai. shani aise rogon ko dekar jo dusht karm jataka ke dwaara kiye gayi hote hai, un karmon kaa bhugtan karata he. jaisaa jataka ne karm kiya he uskaa puraa puraa bhugtan karnaa hi shanidev kaa kaary he.shani kii mani neelam he. praani maatr ke sharir main lohe kii maatra sab dhaatuon se adhik hoti he, sharir main lohe kii maatra kam hote hi uskaa chalanaa firanaa dubhar ho jaataa he. or sharir main kitne hi rog paidaa ho jate hai. isaliye hi iske louh kam hone se paidaa hue rogon kii aushadhi khaane se bhi faaydaa nahi ho to jataka ko samaj lenaa chaiye ki shani kharaab chal rahaa he. shani makar tathaa kumbh raashi kaa swami he. iskaa ucch tula raashi main or neech mesh raashi main anubhav kiya jaataa he. isaki dhaatu loha, anaaj chanaa, or daalon main udud kii daal maani jaati he.
 shani ke chamatkaarik siddh peethon main teen peeth hi mukhya maane jate hai, in siddh peethon me jane or apane kiye gayi paapwon kii kshamaa maagane se jo bhi paap hote hai unke andar kami aakar jataka ko foran laabh miltaa he. jo log in chamatkaarik peethon ko kori kalpana maanate hai, uanke prati keval itnaa hi kaha ja saktaa he, ki unke puraane punya karmon ke anusaar jab tak unka jivan sucharu rup se chal rahaa tabhi tak thik kaha ja saktaa he, bhavishya me jab kathinaayee saamne aayegi, to ve bhi in siddh peethon ke liye dhundte firenge, or unako bhi yaad aayegaa ki kabhi kisi ke prati makhul kiya tha. agar in siddh peethon ke prati manyata nahi hoti to aaj se saade teen hajaar saal pehle se kitne hi un logon kii tarah budhimaan logon ne janm liya hoga, or apni apni karte karte mar gayi honge.lekin ve peeth aaj bhi jyon ke tyon he or logon kii manyata aaj bhi waisi kii waisi hi he.
 shinganapur gaanv me shanidev kaa adbhut chamatkaar he. is gaanv main aaj tak kisi ne apane ghar main taala nahi lagaaya, isi baat se andaaj lagaaya ja saktaa he ki kitni mahanata is siddh peeth main he. aaj tak ke itihaas main kisi chor ne aakar is gaanv main chori nahi kii, agar kisi ne prayaas bhi kiya he to vah foran hi peedit ho gaya. darshan, puja, tel snaan, shanidev ko karwaane se turant shani peedaaon main kami aajaati he, lekin vah hi yahaan pahunchataa he, jiske upar shanidev kii krupa ho gayi hoti he.
 mahavir hanumanji ke dwaara lanka se fenka hua alokik shanidev kaa pind he, shanishchari amaavashya ko yahaan mela lagata he. or jataka shani dev par tel chadhaakar unase gale milte hai. saath hi pahane huye kapadey juute aadi vahiin par chod kar samast daridrata ko tyaag kar or cleshon ko chod kar apane apane gharon ko chale jate hai. is peeth kii puja karne par bhi turant fal miltaa he.
 logon kii hansi karne kii aadat he. ramayana ke puspak vimaan kii baat sun kar log jo nahi samajhate the, ve hansi kiya karte the, jab tak swayan rameswaram ke darshan nahi karen, tab tak pathar bhi pani main tair sakate hai, vishwaas hi nahi hota, lekin jab ramkund ke paas jaakar us pathar ke darshan kiye or saakshaat rup se pani main tairta hua paaya to sivaay namaskara karne ke or kuch samaj main nahi aayaa. jab bhagwaan shri krishna kaa banshi bajaata hua ek pair se khada hua rup dekha to samaj main aayaa ki vidwaanon ne shani dev ke beej mantra main jo beej kaa achhar chunaa he, vah agar rekhaankit rup se sajaa diya jaye to vah or koi nahi swayan shanidev ke rup me bhagwaan shri krishna hi maane jaayenge.yah siddh peeth kosi se chha: kilometre dur or nand gaanv se sata hua kokila van he, is van main dwapar yug main bhagwaan shri krishna jo solah kala sampoorn ishwar hai, ne shani ko kahawaton or puraanon kii kathaon ke anusaar darshan diya, or aashirwad bhi diya ki yah van unka he, or jo is van kii parikrama karegaa, or shanidev kii puja archana karegaa, vah meri krupa kii tarah se hi shanidev kii krupa praapt kar sakegaa.or jo bhi jataka is shani siddh peeth ke prati darshan, puja paath kaa antermukhi hokar sadbhaavna se vishwaas karegaa, vah bhi shani ke kisi bhi updrav se grast nahi hoga.yahaan par shanivaar ko mela lagata he. jataka apane apane shraddhanusaar koi dandavat parikrama karata he, yaa koi paidal parikrama karata he, jo log shani dev kaa raja dasharath krit stotra kaa paath karte hue, yaa shani ke beej mantra kaa jaap karte huye parikrama karte hai, unako achche falon kii sheeghra prapti ho jaati he.
 jyotish ke anusaar shani kii sadhesati kii manyatayen teen prakaar se hoti hai, pehali lagan se duusari chandra lagan yaa raashi se or teesri surya lagan se, uttar bharat main chandra lagan se shani kii saade saati kii gananaa kaa vidhaan pracheen kaal se chalaa aa rahaa he. is manyata ke anusaar jab shanidev chandra raashi par gochar se apana bhraman karte hai to sadhesati maani jaati he, iskaa prabhaav raashi main aane ke tees maah pehle se or tees maah baad tak anubhav hota he. sadhesati ke dauraan shani jataka ke piale kiye gayi karmon kaa hisaab usee prakaar se letaa he, jaise ek ghar ke naukar ko puri jimmedaari dene ke baad maalik kuch samay baad hisaab maangata he, or hisaab main bhul hone par yaa galti karne par jis prakaar se sajaa naukar ko di jaati he usee prakaar se sajaa shani dev bhi har praani ko dete hai. or yahi nahi jin logon ne achche karm kiye hote hai to unako sadheshaati puraskaar bhi pradaan karti he, jaise nagar yaa gram kaa yaa shahar kaa mukhiya bana diya janaa aadi.shani kii sadhesati ke aakhyaan anek logon ke praapt hote hai, jaise raja vikramaditya, raja nal, raja harishchandr, shani kii sadhesati sant mahatmaon ko bhi pratadit karti he, jo jog ke saath bhoga ko apnaane lagate hai. har manushya ko tees saal me ek baar sadhesati avashya aati he, yadi yah saade saati dhanu, min, makar, kumbh raashi me hoti he, to kam peedajanak hoti he, yadi yah sadhesati chauthe, chathe, aathven, or barahawein bhav main hogi, to jataka ko avashya dukhi karegi, or tino sukh shaareerik, maansik, or aarthik ko haran karegi.in sadhesatiyon main kabhi bhuulakar bhi "neelam" nahi dhaaran karnaa chaiye, yadi kiya gaya to vajaay laabh ke haani hone kii puri sambhaavna hoti he. koi nayaa kaam, nayaa udyog, bhul kar bhi sadhesati main nahi karnaa chaiye, kisi bhi kaam ko karne se pehle kisi jaankaar jyotishi se jaankaree avashya kar leni chaiye.yahaan tak ki vaahan ko bhi bhuulakar is samay main nahi khareednaa chaiye, anyathaa vah vaahan sukh kaa vaahan na hokar dukhon kaa vaahan ho jaayegaa.hamane apane pichley pachchis saal ke anubhav me dekha he ki sadhesati main kitne hi udyogpatiyon kaa bura haal ho gaya, or jo crorespati the, ve rodpati hokar ek gamche main ghoomane lage.is prakaar se yah bhi naubhav kiya ki shani jab bhi chaar, chha:, aath, baarah me vicharan karegaa, to uskaa mul dhan to nasht hoga hi, kitna hi jatan kyon na kiya jaye.or shani ke is samay kaa vichaar pehle se kar liya gaya he to dhan kii raksha ho jaati he. yadi saavdhaanee nahi barti gai to maatr pachhtaawaa hi rah jaataa he. at: prayek manushya ko is samay kaa shani armbh hone ke pehle hi jap tap or jo vidhaan ham aage baataayenge unako kar lenaa chaiye.shani dev ke prakope se bachane ke liye ravan ne unhen apni kaid main pairon se baandh kar sar neeche kii taraf kiye hue rakhaa tha taaki shani kii vakr drushti ravan pe na pade. aaj bhi kai hindu jane anjaane ravan kii bhaanti pratikatmak taur pe shani praturup ko dukaanon yaa vaahanon main pairon se baandh kar ulta latakaate hai. haalanki puranic suzav shri hanuman kii bhakthi karne kaa he, kyoki shani dev ne hanuman ji ko vardaan diya tha ki hanuman bhakton par shani kii vakr drushti nahin padegi.
 shanidev paramakalyaan karta nyaayadhish or jeev kaa paramahitaishi grah maane jate hai. ishwar parayan praani jo janm janmaantar tapasya karte hai, tapasya safal hone ke samay avidya, maaya se sammohit hokar patit ho jate hai, arthath tap purna nahi kar pate hai, un tapasweon kii tapasya ko safal karne ke liye shanidev param krupaalu hokar bhavi janmon main pun: tap karne kii prerana detaa he. dreshkan kundli me jab shani ko chandramaa dekhtaa he, yaa chandramaa shani ke dwaara dekha jaataa he, to ucch koti kaa sant bana detaa he. or aisa vyakti paariwarik moh se virakt hokar kar mahaan sant bana kar bairangy detaa he. shani purv janm ke tap ko purna karne ke liye praani kii samast manovritiyon ko paramatma main lagane ke liye manushya ko ant rahit bhav dekar ucch stareey mahatma bana detaa he. taaki vartmaan janm main uski tapasya safal ho jaave, or vah parmanand kaa anand lekar prabhu darshan kaa saubhaahgya praapt kar sake.yah chandramaa or shani kii upasna se sulabh ho paata he. shani tap karne kii prerana detaa he. or shani uske man ko paramatma main sthit karata he. kaaran shani hi navagrahon main jataka ke gyaan chakshu kholta he.
 skanda puraana main kaashi khand main vrutant aata he, ki chaaya sut shri shanidev ne apane pita bhagwaan surya dev se prashn kiya ki he pita! mai aisa pad praapt karnaa chahta hoon, jise aaj tak kisi ne praapt nahi kiya, he pita ! aapke mandal se meraa mandal saat guna bada ho, mujhe aapse adhik saat guna shakti praapt ho, mere veg kaa koi saamana nahi kar paye, chaahe vah dev, asur, daanav, yaa siddh sadhak hi kyon na ho.aapke lok se meraa lok saat guna ooncha rahe.doosraa vardaan main yah praapt karnaa chahta hoon, ki mujhe mere aradhy dev bhagwaan shrikrishna ke pratyaksh darshan hon, tathaa mai bhakthi gyaan or vigyaan se purna ho sakuun.shanidev kii yah baat sun kar bhagwaan surya prasann tathaa gadgad hue, or kah, betaa ! mai bhi yahi chahta hoon, ke tu mere se saat guna adhik shakti vaala ho.mai bhi tere prabhaav ko sahan nahi kar sakuun, iske liye tuje tap karnaa hoga, tap karne ke liye tu kaashi chalaa ja, vahaan jaakar bhagwaan shankar kaa ghanghor tap kar, or shivlinga kii sthapana kar, tathaa bhagwaan shankar se manavaanchit falon kii prapti kar le.shani dev ne pita kii aagyaanusaar vaisaa hi kiya, or tap karne ke baad bhagwaan shankar ke vartmaan main bhi sthit shivlinga kii sthapana kii, jo aaj bhi kaashi-vishwanath ke naam se janaa jaataa he, or karm ke kaarak shani ne apane manovanchit falon kii prapti bhagwaan shankar se kii, or grahon main sarvopari pad praapt kiya.
 shani grah kii peeda se nivaaran ke liye paath, puja, stotra, mantra or gayatri aadi ko likh rahaa hoon, jo kaafii laabhakaari siddh honge.nity 108 path karne se chamatkaari laabh praapt hoga.
 shani ashtottarshatnamvalirubhy-Shubhechu Shubh Tripathi
  shanaishcharai namah .  shaantay namah . sarvabhishtapradaayine namah . sharanyay namah . varenyay namah . sarveshaay namah . saumyaay namah . suravandyay namah . surlokaviharine namah . sukhasanovishtaay namah . sundaray namah . ghanaay namah . ghanroopay namah . ghanaabharanadharine namah . ghansaravillepaay na mah . khadyotay namah . mandaay namah . mandcheshtaay namah . mahaniyagunatmane namah . martyapavanapadaay namah . maheshaay namah . chhayaputray namah . sharvaay namah . shatatunirdharine namah . charasthiraswabhaa vaay namah . achanchalaay namah . nilvarnaay namah . nityay namah . nilansenibhaay namah . neelambarvibhusanaay namah . nishchalaay namah . vedyay namah . vidhiroopay namah . virodhadharbhumaye namah . bhedaspadswabhavay namah . vajradehy namah . vairagydaay namah . viraai namah . vitarogbhayay namah . vipatparampareshaay namah . vishwavandyay namah . grudhnvaahay namah . goodhaay namah . kurmangaay namah . kurupine namah . kutsitay namah . gunadhyay namah . gocharay namah . avidyamoolnaashaay namah . vidyavidyaswarupine namah . ayushyakarnay namah . aapaduddhartre namah . vishnubhaktay namah . vashine namah . vividhagamavedine namah . vidhistutyay namah . vandyay namah . viroopakshai namah . varishtay namah . garishthay namah . vajrankushadharai namah . varadabhayahastay namah . vamanay namah . jyeshthapatnisametay namah . shreshthay namah . mitbhashine namah . kashtughanashkartre namah . pushtidaay namah . stutyay namah . stotragamyay namah . bhakthivashyaay namah . bhaanve namah . bhanuputray namah . bhavyay namah . paavnay namah . dhanurmandalasanthaay namah . dhandaay namah . dhanushmate namah . tanuprakashadehay namah . tamsay namah . asheshjanavandyay namah . visheshailadaayine namah . vashikrutjaneshaay namah . pashunaan pataye namah . khecharai namah . khageshaay namah . ghananeelambaray namah . kaathinyamansay namah . aryaganstutyay namah . neelchchhatray namah . nityay namah . nirgunay namah . gunatmane namah . niraamayaay namah . nindyaay namah . vandaniyay namah . dhirai namah . divyadehay namah . dinartiharnaay namah . dainyanashakarai namah . aryajangnyay namah . crury namah . kruracheshtaay namah . kamkrodhakarai namah . kaltraputrashatrutvakarnay namah . pariposhitabhaktay namah . parabhitihraay na mah . bhaktasanghamanobhishtafaldaay namah ..iskaa nity 108 paath karne se shani sambandhi sabhi peedaayen samaapt ho jaati hai. tathaa paath karta dhan dhaany samruddhi vaibhav se purna ho jaataa he. or uske sabhi bigade kaary banane lagate he. yah sau pratishat anubhoot he.
 neelam, nilimaa, neelmani, jamuniya, nila katela, aadi shani ke ratna or uparatn hai. acha ratna shanivaar ko pushya nakshatra main dhaaran karnaa chaiye.in ratnon me kisi bhi ratna ko dhaaran karte hi chalis pratishat tak faaydaa mil jaataa he.
 bichchhu booti kii jad yaa shami jise chhonkara bhi kehete he kii jad shanivaar ko pushya nakshatra main kaale dhaage main purush or stri dono hi daahine haath kii bhujaa main bandhane se shani ke kuprabhavon main kami aana shuru ho jaataa he.
 kaale rang kii vastuein, loha, oon, tel, gas, koyala, carbon se bani vastuein, chamada, mashiinon ke parts, petrol, pathar, til or rang kaa vyapaar shani se jude jaatakon ko faaydaa dene vaala hota he. chaparasi kii naukari, driver, samaaj kalyaan kii naukari nagar palika vaale kaam, jaj, vakil, rajdoot aadi vaale pad shani kii naukari me aate hai.
 pushya, anuraadhaa, or uttarabhadrapada nakshatron ke samay main shani peeda ke nimitt swayan ke vajan ke baraabar ke chane, kaale kapadey, jamun ke fal, kaale udud, kaali gaay, gomed, kaale juute, til, bhens, loha, tel, neelam, kulathi, kaale phul, kasturi sona aadi daan kii vastuon shani ke nimitt daan kii jaati hai.
 jo jataka shani se sambandhit daan karnaa chahta ho vah uparokt likhe nakshatron ko bhalee bhaanti dekh kar, or samaj kar athwa kisi samajhadaar jyotishi se poonch kar hi daan ko kare.shani vaale nakshtra ke din kisi yogya brahaman ko apane ghar par bulaaye.charan pakharkar asana de, or suruchi purna bhojan karaave, or bhojan ke baad jaisi bhi shraddha ho dakshina de.fir brahaman ke daahine haath main mauli baandhe, tilak lagaave.jise daan dena he, vah apane haath main daan dene vaali vastuein leve, jaise anaaj kaa daan karnaa he, to kuch dane us anaaj ke haath main lekar kuch chaaval, phul, mudra lekar brahaman se sankalp padhaave, or kahe ki shani grah kii peeda ke niwarnarth grah krupa purna roopen praptayartham ahm tula daanam brahaman kaa naam le or gotra kaa naam bulawaaye, anaaj yaa daan saamagree ke upar apana haath teen baar ghumaakar athwa apane upar teen baar ghumaakar brahaman kaa haath daan saamagree ke upar rakhwakar brahaman ke haath main samast saamagree chod deni chaiye.iske baad brahaman ko dakshina sadar vidaa kare.jab grah chaaron taraf se jataka ko gher le, koi upaay na sujhe, koi madad karne ke liye saamne na aaye, mantra jaap karne kii ichchhaayein bhi samaapt ho gayin hon, to us samay daan karne se raahat milani armbh ho jaati he. sabase bada laabh yah hota he, ki jataka ke andar bhagwaan bhakthi kii bhaavana kaa udai hona chaalu ho jaataa he or vah mantra aadi kaa jaap chaalu kar detaa he. jo bhi grah pratikul hote hai ve anukool hone lagate hai. jataka kii sthiti main sudhaar chaalu ho jaataa he. or fir se nayaa jivan jeene kii chahat panpane lagati he. or jo shaktiyaan chali gayin hoti hai ve waapas aakar sahaayta karne lagati he.
 dimag me kai baar vichaar aate hai ki shani ke paas keval pareshaan karne ke hi kaam hai, kya shani dev ke or koi kaam nahi hai jo jataka ko bina kisi baat ke chalati hui jindagi main pareshaani de dete hai, kya shani se keval hami se shatruta he, jo kitne hi ulte sidhe kaam karte hai, or din raat galat kaam main lage rahete hai, ve hamase sukhi hote hai, aakhir in sabakaa kaaran kya he. in sab bhrantiyon ke uttar praapt karne ke prati jab samaajik, dharmik, rajnatik, aarthik, or samaaj se jude sabhi prakaar ke granthon ko khoja to jo mila vah aashcharyachakit kar dene vaala tathy tha. aaj ke hi nahi puraane jamaane se hi dekha or suna gaya he jo bhi itihaas miltaa he uske anusaar jeev ko sansar main apane dwaara hi moksh ke liye bheja jaataa he. prakruti kaa kaam santulan karnaa he, santulan main jab baadha aati he, to vahi santulan hi pareshaani kaa kaaran ban jaataa he. lagaataar aabaadi ke badhane se or jeevika ke sadhano kaa abhaav paidaa hone se prayek maanav lagaataar bhaagta ja rahaa he, bhaagane ke liye pehle paidal vyavastha thi, magar jis prakaar se bhaagam bhaag jivan main pratispardhaa badhi vigyaan kii unnati ke kaaran tej daudne vaale sadhano kaa vistaar hua, jo duuri pehle saalon main tay kii jaati thi, vah ab minuton main tay hone lagi, yah sab keval bhautik sukhon ke prati hi ho rahaa he, jise dekho apane bhautik sukh ke liye bhaagta ja rahaa he. kisi ko kisi prakaar se duusare kii chintaa nahi he, keval apana swaarth siddh karne ke liye kisi prakaar se koi yah nahi dekh rahaa he ki uske dwaara kiye jane vaale kisi bhi kaam ke dwaara kisi kaa ahit bhi ho saktaa he, sasdasy parivaar ke sadasyein ko nahi dekh rahe hai, parivaar pariwaron ko nahi dekh rahe hai, gaanv ganvo ko nahi dekh rahe hai, shahar shaharon ko nahi dekh rahe hai, praant praanton ko nahi dekh rahe hai, desh deshon ko nahi dekh rahaa he, intaraashtriya bhagambhag ke chalate keval apana hi swaarth dekha or suna ja rahaa he. is bhaagambhag ke chalate maansik shaanti kaa pataa nahi he ki vah kis kaune main baith kar sisakiyaan le rahi he, jab ki sabko pataa he ki bhautikta ke liye jis bhaagambhag main manushya shaamil he vah keval kashton ko hi dene vaali he. jis hawaii jahaaj ko kharidne ke liye sara jivan laga diya, vahi hawaii jahaaj ek din puure parivaar ko saath lekar aasmaan se neeche tapak padega, or jis parivaar ko apni pidhiyon dar pidhiyon vansh chalaanaa tha, vah kshanik bhautikta ke kaaran samaapt ho jaayegaa.rahimadas ji ne bahut pehle hi likh diya tha ki -go dhan, gaj dhan baji dhan, or ratan dhan khan, jab aave santosh dhan, sab dhan dhuri samaan.to jis santosh kii prapti hame kerani he, vah hamase koson dur he. jis antariksh kii yatra ke liye aaj karondo arabon kharch kiye ja rahe hai, us antariksh kii yatra hamaare rishi muni samadhi avasthaa me jaakar puri kar liya karte the, abhi taaja udhaaharan he ki america ne apane mangal abhiyaan ke liye jo yaan bheja tha, usne jo tasviren mangal grah se dharti par bhejin, uname ek tasviir ko dekh kar america antariksh vibhaag nasa ke vaigyanik bhi sakate main aa gayi the. vah tasviir hamaare bharat main puji jane vaali mangal murti hanumanji ke chehre se milti thi, us tasviir main saafe dikhaai de rahaa tha ki us chehre ke aas paas laal rang kii mitti faili paddy he. jabaki ham log jab se yaad sambhaale hai, tabhi se kehete or sunate aa rahe hai, laal deh laali lase or dhari laal langur, bajra deh daanav dalan, jai jai copi sur.aap bhi nasa kii beb site fes aaf da mars ko dekh kar vishwaas kar sakate hai, yaa fes aaf mars ko google search se khoj sakate hai.mai aapako bataa rahaa tha ki shani apane ko pareshaani kyon detaa he, shani hamen tap karnaa sikhaata he, yaa to apane aap tap karnaa chaalu kar do yaa shani jabardastee tap karvaa legaa, jab paas main kuch hoga hi nahin, to apane aap bhukhe rahanaa sikh jaaoge, jab dimag main lakhon chintaayen pravesh kar jaayengi, to apane aap hi bhukh pyaas kaa pataa nahi chalegaa.tap karne se hi gyaan, vigyaan kaa bodh praapt hota he. tap karne kaa matlab katai sanyasi kii tarah se samadhi lagaakar baithne se nahi he, tap kaa matlab he jo bhi he uskaa maansik rup se lagaataar ek hi kaaran ko karta maanakar manan karnaa.or usee kaary par apana prayaas jari rakhana.shani hi jagat kaa jaj he, vah kisi bhi galti kii sajaa avashya detaa he, uske paas koi maafi naam kii cheez nahi he, jab ped babul kaa boyaa he to babul ke kaante hi milenge aam nahi milenge, dhokhe se bhi agar chiti pair ke neeche dab kar mar gai he, to chiti kii maut kii sajaa to jarur milegi, chaahe vah ho kisi bhi rup main.jataka jab jab krodh, lobh, moh, ke vasheebhoot hokar apana prakritik santulan bigaad letaa he, or jaanate hue bhi ki atyaachaar, anachar, papachar, or vyabhichaar kii sajaa bahut kshtdaayi he, fir bhi aniti vaale kaam karata he to rigelt to use pehle se hi pataa hote hai, lekin sansar kii najar se to batch bhi jaataa he, lekin us sansar ke nyaayadhish shani kii najar se to bachanaa bhagwaan shankar ke bas kii baat nahin thi to ek tuchh manushya kii kya bisaat he. to jo kaam yah samaj kar kiye jate hai ki mujhe koun dekh rahaa he, or galat kaam karne ke baad vah kuch samay ke liye khushi hota he, ahankaar ke vasheebhoot hokar vah maan letaa he, mai hi sarvasv hoon, or ishwar ko nakaarkar khud ko hi sarv niyanta man letaa he, uski yah nyaay kaa devtaa shani bahut buree gati karata he. jo shastron kii manyataon ko nakaarta hua, maryaadaaon kaa ulanghan karata hua, jo keval apni hi chalaata he, to use samaj lenaa chaiye, ki vah dand kaa bhaagi avashya he. shanidev kii drishti bahut hi sooksham he, karm ke fal kaa pradaata he, tathaa paramatma kii ajna se jisane jo kaam kiya he, uskaa yathaavat bhugtan karnaa hi us devtaa kaa kaam he. jab tak kiye gayi achche yaa bure karm kaa bhugtan nahi ho jaataa, shani uskaa peechha nahin chhodta he. bhagwaan shani dev parampita anand kand shri krishna chand ke param bhakt hai, or shri krishna bhagwaan kii ajna se hi praani maatr ker karm kaa bhugtan nirantar karte hai. yatha-shani raakhi sansar main har praani kii khayr. naa kahu se dosti or naa kahu se bair .
