 nirdeshaank: 22°21′N 82°41′E / 22.35°N 82.68°E / 22.35; 82.68korba chhattisgarh rajya ke korba jila kaa mukhyalay he. yah chhattisgarh kii urjaadhani bhi kehalaati he, kyonki yahaan chhattisgarh rajya vidyut utpaadan company or antipisi ke alaava kai nijee companiyon ke vidyut sanyantr sanchalit hai. yahaan kii pahchaan asia ke sabase bade khule koyala khadaan gevra mins kii vajah se bhi he, jo south eastern kol fields dwaara korba koyala kshetra main sanchalit kai underground or opencast mins main se ek he. iske alaava yahaan bharat kaa sabase bada aluminium sanyantr bharat aluminium company sthit he, jise endie shasankaal main nijee haathon main saunp diya gaya tha.
 korba kii sthiti 22°21′N 82°41′E / 22.35°N 82.68°E / 22.35; 82.68. par he. yahaan kii ausat oonchai he 252 meter .
 korba kaa arthvyavastha bahut acchhee he yahan 45 pratishat uddyog se or 50 pratishat krishi or 5 pratishat anya sadhano se aay praapt hoti he yahan par krishi ke liye jal sansaadhan acchhee strot he iske saath hi sinchai ke liye nahare nikali gayi he
 korba shahar lagbhag coloniyon se bharaa hua he yahan en tii pi si baalko ech tii pi pi es i si el kii coloniyon se basaa hua he saath hi coloniyon kaa paraspar prem sadbhaav vaale maahaul dekhne ko bhi miltaa he
 chaiturgarh ko lafagarh ke naam se bhi janaa jaataa he. korba jila mukhyalay se 70 kimi dur paali ke paas 3060 me. oonchi pahari par sthit he. iskaa nirmaan raja prithvi dev ne karaayaa tha. yah ek kile jaisaa lagata he. isamen teen pravesh dwaar hai. in pravesh dwaaron ke naam menka, humkaara or simhadwar hai.
 chaiturgarh kaa kshetrafal 5 varg kimi he or isamen paanch talab hai. in paanch talabon main teen talab sadabahaar hai, jo puure varsh jal se bhare hote hai. chaiturgarh main mahisasur mardini mandir he. mandir ke garbh main mahisasur mardini kii pratimaa sthapit kii gai he, jiske baarah haath hai. navaratri main yahaan par vishesh puja kaa aayojan kiya jaataa he. sthaneey nivasee is puja main badi shraddha se bhaag lete hai.
 mandir ke paas khubasurat shankar gupha bhi he, jo lagbhag 25 feet lambii he. gupha kaa pravesh dwaar bahut chota he. isliye paryatakon ko gupha main pravesh karne ke liye kaaphi mashkkat kerani padati he. mandir or gupha dekhne ke alaava paryatak isaki prakritik sundarata kii jhalkiyaan bhi dekh sakate hai. vah yahaan par par vanya pashu-pakshiyon ko dekh sakate hai.
 korba-katghora road par footka pahaad kii chotii par sthit kosgaigarh bahut khubasurat he. yah samudr tal se 1570 me. kii oonchai par sthit he. kosagaigarh main ek khubasurat kila he. iskaa pravesh dwaar ek gupha kii bhaanti he or yah itnaa sankara he ki isamen se ek baar main keval ek vyakti guzar saktaa he. kile ke chaaron taraf ghanaa jangal he, jisamen anek prajati ke vanya pashu-pakshiyon ko dekha ja saktaa he. kosgaigarh main paryatak kile ke alaava bhi anek aitihaasik avasheshon dekh sakate hai. yahaan sthit mata kosgai ke mandir kii apni mahima he, mandir main mata kii ichhanurup chat nahin banaaya gaya he.
 korba jila mukhyalay se 22 kimi kii dur korba-champa road par madvaarani mandir sthit he. yah mandir ek chotii par bana hua he or madvraani devi ko samarpit he. sthaneey nivasee ke anusaar sitambar-oktober main navaratri main yahaan par kalmi ke vriksh ke neeche jowar ugti he. navaratri main yahaan par sthaneey nivaasiyon dwaara bhavy meley kaa aayojan kiya jaataa he. is meley main sthaneey nivaasiyon ke saath paryatak bhi bade utsaah se bhaag lete hai.
 korba shahar se laga hua durga devi ko samarpit sarvamangala mandir korba ke pramukh mandiron main se ek he. iskaa nirmaan korba ke jameender rajeshwar dayaal ke purvajon ne karaayaa tha. sarvamangala mandir ke paas trilokinath mandir, kaali mandir or jyoti kalash bhawan hai. paryatak in mandiron ke darshan bhi kar sakate hai. in mandiron ke paas ek gupha bhi jo nadi ke neeche se hokar guzarati he. kaha jaataa he ki rani dhanraj kunwar devi is gupha kaa prayog mandiron tak jane ke liye kiya karti thi.
 korba tak jane ke liye rail maarg ek behatar jariya hai. express gadiyon main korba-yashavantpur, korba-amritsar, korba -nagpur or korba-tiruanantpuram ke alaava kai local trene bilaspur se korba ke liye chalati hai. haavda-mumbai rute se alag hone kii vajah se korba jane vaale yatriyon ke liye haavda-mumbai root par chalane vaali kai trainon ko nearesth railway stesan champa main stapej diya jaataa he.
 mumbai, bhopal, nagpur or khajuraho se raipur hawaii adde tak pratidin vaayu seva he. raipur se paryatak sadak se aasaani se korba tak pahunch sakate hai. iske alaava korba ke kareeb baalko kii hawaii pattee bhi he, jahaan chote vimaan aasaani se utar sakate hai.
 korba sadak maarg dwaara chhattisgarh ke pramukh shaharon se acchhee tarah judaa hua he.
