 uttarakhand super lig ek arddh-peshewar footbal lig he, jise akhil bhartiya footbal mahasang or uttarakhand rajya footbal association donon dwaara sweekruti pradaan he. indian super lig par aadhaarit is lig kaa aayojan puure uttarakhand rajya main footbal ko badhaava dene ke lakshya ke saath 'uttarakhand adventure sports privet limited' dwaara kiya jaataa he. lig kii shuruyaat july 2016 main chaudaa tiimon ke saath hui.
 march 2016 main hi 'uttarakhand adventure sports privet limited' ne yah ghoshnaa kii thi kii vah akhil bhartiya footbal mahasang or uttarakhand rajya footbal association kii manzuri se uttarakhand rajya main ek footbal lig shuru karegi. virender singh ravat ko is lig kaa takneekee nideshak niyukt kiya gaya, jabaki sevanivrutt bhartiya footbal khilaadi baichung bhutia ko iskaa brands ambesder banaaya gaya.
 june 2016 tak boli prakriya ke madhyam se sabhi 14 tiimon kaa nirdhaaran ho chukaa tha. 10 july 2016 se is lig ke pehle sanskaran kii shuruyaat hone kii bhi ghoshnaa ravat ne kii thi. 
 9 agast 2016 ko, pehle sanskaran kii samaapti par nainital epa.si. lekes ko 3-2 se haraakar paudi platoons pehle vijeta ke rup main ubhara.
 prariyogita main 'final rounds' se pehle do round hote hai. indian super lig kii tarah hi, sabhi chaudaa tiimon ko saat-saat tiimon ke do samoohon main vibhajit kiya jaataa he. pehle round main prayek team apane group kii duusari tiimon ke saath 6 match khelti he, jis ke pashchaat donon samoohon kii sheersh chaar tiimon kaa chayan duusare round ke liye ho jaataa he. duusare round main, ye chaar timen apane samooh main teen match khelti hai, jisase har samooh main sheersh do tiimon ko final rounds ke liye chunaa jaataa he. vijeta ke nirdhaaran ke liye final round main chaar match hote hai, jinamein do semi-final ek 'third-place match' or ant main final khelaa jaataa he.
 nimnlikhit 14 tiimon ne 2016 main hue uttarakhand super lig ke pehle sanskaran main bhaag liya.
