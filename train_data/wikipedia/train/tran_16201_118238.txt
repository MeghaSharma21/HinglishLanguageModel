 ke. kamraj yaa kumaraswami kamraj bharat ke rajya tamilnadu ke prasiddh raajnneetijna the. unka janm virudhunagar, madurai, tamilnadu main hua tha. bharat ke 2 pradhanmantri, bahadur shastri or indira gandhi ke chunaavon main unka mahatvapurn yogadan tha.
 ke kamraj ‘nader jati’ se uthakar madras, baad main tamilnadu ke mukhyamantri or ‘congress party’ ke adhyaksh bane. tamilnadu kii raajnneeti main bilkul nichle str se apana raajnneetik jivan shuru kar desh ke do pradhanmantri chunane main mahatvuparn bhoomika nibhaane ke kaaran 'kingmekar' kahe jane vaale ke kamraj saath ke dashak main ‘congress sanghathan’ main sudhaar ke liye kamraj yojana prastut karne ke kaaran vikhyath hue.
 kamraj kaa janm 15 july 1903 ko tamilnadu ke virudhunagar main hua tha. unka mul naam kamakshi kumaraswami nader tha lekin baad main vah ke kamraj ke naam se hi jane gayi. kamraj apni padhai puri nahin kar paae lekin george joseph ke netritv vaale ‘vaikam’ satyagrah ne unhen aakarshith kiya. mahaj 16 varsh kii umr main ve congress main shaamil ho gaye. aazaadee se purv ke apane raajnneetik jivan main kamraj kai baar girtaar hue. jail main rahete hue hi unhen municipal council kaa adhyaksh chunaa gaya. lekin rihaai ke 9 maheene baad unhone istipha de diya or kaha- kisi ko tab tak koi pad sweekaar nahin karnaa chahie jab tak vah uske saath puraa nyaay na kar sake. kamraj ke raajnneetik guru satyamurti the. unhone kamraj main ek nishthavan or kushal sanghathak dekha. do oktober 1975 ko kamraj kaa nidhan hua. unhen 1976 main maranoparant ‘bharat ratna‘ se nawaja gaya.
 kamraj ne saath ke dashak kii shuruyaat main mahasoos kiya ki congress kii pakad kamjor hoti ja rahi he. unhone sujhaayaa ki party ke bade netaa sarkaar main apane padon se istipha de den or apni urja congress main nai jaan foonkane ke liye lagaaein. unki is yojana ke tahat unhone khud bhi istipha diya or laal bahadur shastri, jagjivan ram, morarji desai tathaa esake patil jaise netaaon ne bhi sarkari pad tyaag die. yahi yojana kamraj plan ke naam se vikhyath hui. kaha jaataa he ki kamraj plan kii badaulat vah centre kii raajnneeti main itane majboot ho gaye ki nehru ke nidhan ke baad shastri or indira gandhi ko pradhanmantri banavaane main unki bhoomika kingmekar kii rahi. vah teen baar congress adhyaksh bhi rahe.
 us yojana ke antargat kareeb aadhe darjan kendriya mantri or kareeb itane hi mukhyamantriyon ne istipha diya tha. us yojana kaa uddeshy tha, bataur party congress ko majboot karnaa. par vastav main usne nehru ko apni nai team banane ke liye swatantra kar diya tha, jisaki chhavi 1962 ke chini yuddh ke kaaran dhoomil hui thi.
 dakshin bharat kii raajnneeti main kamraj ek aise netaa bhi rahe jinhen shiksha jaise kshetra main unke mahatvapurn yogadan ke liye janaa jaataa he. aazaadee milane ke baad 13 april 1954 ko kamraj ne anichhaa main tamilnadu kaa mukhyamantri pad sweekaar kiya lekin pradesh ko ek aisa netaa mil gaya jo unke liye kai krantikari kadam uthaane vaala tha. kamraj lagaataar teen baar tamilnadu ke mukhyamantri rahe. unhone pradesh kii sakshartaa dar, jo kabhi saat fisad hua karti thi, ko badhaakar 37 fisad tak pahunchaa diya.
 kamraj ne aazaadee ke baad tamilnadu main janmi peedi ke liye buniyadi sanrachana pukhta kii thi. kamraj ne shiksha kshetra ke liye kai ahm faisle kiye. masalan unhone yah vyavastha kii ki koi bhi gaanv bina praathmik skool ke na rahe. unhone nirakshartaa hataane kaa pran kiya or kaksha 11veen tak nickshulk tathaa anivaary shiksha lagu kar di. vah skulon main garib bacchon ko madhyahn bhojan dene kii yojana lekar aae. unheen ke kaarykaal ke baad se tamilnadu main bachche tamil main shiksha hasil kar sake.
 unhe varsh 1976 main bharat ratna se sammanit kiya gaya.
