 prithvi kaa abhyantar pighale hue pashaanon kaa aagaar he. taap evam urja kaa sankendran kabhi-kabhi itnaa ugr ho uthta he ki pighla hua padaarth prithvi kii papadi fadkar daraaron ke maarg se baarah nikal aata he. daraaron main jame megma ke in shailpindon ko nitunn shail kehete hai. un virat parvataakaar nitunn shailon ko, jinka aakaar gaharaai ke saath-saath badhata chalaa jaataa he or jinke aadhaar kaa pataa hi nahin chal paata he, mahaskandh yaa adhanshail yaa batholith kehete hai.
 parvat nirmaan kii ghatnaon se adhashailon kaa gambhir sambandh he. vishaal parvat shrunkhalaaon ke madhyavarti aksheeya bhaag main adhashail hi avasthit hote hai. himalay kii kendriya ucchtam shreniyan grenite ke adhanshilon se hi nirmit hai.
 adhanshilon kaa vikaas do prakaar se hota he. ye purvasthit shailon ke purna rasinic pratisthaapan evam punasphaton se nirmit hote hai or iske atirikt adhikansh chote-mote nitunn shail prithvi kii papadi fadkar megma ke jamane se banate hai.
 ad:shailon kii utpatti ke vishay main sthaan kaa prashn ati mahatvapurn he. clus, idings aadi visheshgyon kaa mat he ki purvasthit shail arohi megma dwaara upar evam parshv kii ore visthapit kar die gaye hai, parantu daily, kol evam bairal jaise vidwaanon kaa mat he ki arohi megma ne purvasthit shailon ko sasharir gholkar aatmsaat kar liya yaa kramash kutar kutarkar saradan dwaara apane liye maarg banaaya.
