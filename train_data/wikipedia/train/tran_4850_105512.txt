 amrapali buddha kaal main vaishali ke vrujjisang kii itihaas prasiddh lichhavi rajanrutyaangna thi. inkaa ek naam 'ambpali' yaa 'ambpalika' bhi he. amrapali atyant sundar thi or kehete hai jo bhi use ek baar dekh letaa vah usapar mugdh ho jaataa tha. ajatshatru uske premiyon main tha or us samay ke uplabdh sahitya main ajatshatru ke pita bimbsaar ko bhi gupt rup se uskaa pranyaarthee bataaya gaya he. amrapali ko lekar bhartiya bhashaaon main bahut se kavy, naatak or upanyaas likhe gaye hai.
 anbpali buddha ke prabhaav se unki shishyaa hui or usne anek prakaar ke daan se buddha sangh kaa mahat upkaar kiya. us yug main rajanartki kaa pad bada gauravpurn or sammanit mana jaataa tha. saadhaaran jan to us tak pahunch bhi nahin sakate the. samaaj ke ucch varg ke log bhi uske kripakataksh ke liye lalayit rahete the. kehete hai, bhagwaan tathagat ne bhi use "aryaa amba" kahkar sambodhit kiya tha tathaa uskaa aatithy grahan kiya tha. dhammsang main pehle bhikshuniyan nahin lee jaati thim, yashodhara ko bhi buddha ne bhikshuni banane se manaa kar diya tha, kintu amrapali kii shraddha, bhakthi or man kii virakti se prabhavit hokar naariyon ko bhi unhone sangh main pravesh kaa adhikaar pradaan kiya.
 amrapali yaa ambapali kaa janm lagbhag 600-500 isa purv agyaat abhibhavakon ke liye hua tha, or unhen uskaa naam diya gaya tha kyonki unke janm ke samay ve kaha gaya tha ki ve vaishali main shahi udyaan main se ek aam ke ped par anayas paidaa hue the. vyutpatti ke anusaar, unke naam par verient do sanskrit shabdon ke sangyojan se praapt hue hai: "amara", jiskaa arth he aam or "pallava", jiskaa arth he yuva pattey yaa sprouts. yahaan tak ki ek yuva yuvati ke rup main, vah asaadhaaran sundar thi aisa kaha jaataa he ki mahamanaman ke naam se ek saamanti swami itani lubhaa rahaa tha ki vah apane rajya ko chhodkar ambara gaanv main chalaa gaya, vaishali main ek chote se gaanv.
 bhagwaan buddha rajgrih jate yaa lautate samay vaishali main rukate the jahaan ek baar unhone anbpali kaa bhi aatithy grahan kiya tha. buddha granthon main buddha ke jeevancharit par prakaash daalane vaali ghatnaon kaa jo varnan miltaa he unheen main se anbpali ke sambandh kii ek prasiddh or ruchikar ghatana he. kehete hai, jab tathagat ek baar vaishali main tehre the tab jahaan unhone devataaon kii tarah deepyaman lichhavi raajputron kii bhojan ke liye prarthana asweekaar kar di, vahiin unhone ganika anbpali kii nishtha se prasann hokar uskaa aatithy sweekaar kiya. isse garvini anbpali ne un raajputron ko lajjit karte hue apane rath ko unke rath ke baraabar haanka. usne sangh ko aamon kaa apana bagichaa bhi daan kar diya tha jisase vah apana choumasa vahaan bitaa sake.
 isamen andeh nahin ki anbpali aitihaasik vyakti thi, yadhyapi katha ke chamatkaaron ne use asaadhaaran bana diya he. sambhavat vah abhijaat kulina thi or itani sundar thi ki lichchhaviyon kii parampara ke anusaar uske pita ko use sarvabhogya bananaa padaa. sambhavat usne ganika jivan bhi bitaayaa tha or uske kripapatro main shaayad magadh kaa raja bimbisar bhi tha. bimbisar kaa usase ek putr hona bhi bataaya jaataa he. jo bhi ho, baad main buddha ke upadesh se prabhvit ho amrapali ne buddha or unke sangh kii anany upasika ho gai thi or usne apane paap ke jivan se mukh modakar arhat kaa jivan bitaana sweekaar kiya.
