 da jangal book  nobel puraskaar vijeta angreji lekhak rudyard kipoling kii kahaniyon kaa ek sangrah he. in kahaniyon ko pehali baar 1893-94 main patrikaon main prakashit kiya gaya tha. mul kahaniyon ke saath chape kuch chitron ko rudyard ke pita jon lockwood kipoling ne banaaya tha. rudyard kipoling kaa janm bharat main hua tha or unhone apni shishav avasthaa ke pratham chah varsh bharat main bitaaye. iske uparant lagbhag das varsh england main rahane ke baad ve phir bharat laute or lagbhag agle saadhe chah saal tak yaheen rah kar kaam kiya. in kahaniyon ko rudyard ne tab likhaa tha jab wo vermont main rahete the. jangal book ke kathanak main mughali naamak ek balak he jo jangal me kho jaataa he or uskaa paalan poshan bhediyon kaa ek jhund karata he, ant me vah gaanv main laut jaataa he.
 pustak main varnit kahaniyaan vastut: dantakathaayen hai, jinamein jaanwaron kaa maanavaakrutiya tareeke se prayog kar, naitik shiksha dene kaa prayaas kiya gaya he. udhaaharan ke liye ‘da lau of da jangal’ ke chand main, vyaktiyon, pariwaron or samudaayon kii suraksha ke liye niyamon kaa paalan karne kii hidaayat di gayi he. kipoling ne apni in kahaniyon main un sabhi jaankariyon kaa samavesh kiya he jo unhen bhartiya jangal ke bare main pataa thi yaa phir jisaki unhonen kalpana kii thi. anya pathakon ne unke kaam kii vyakhya us samay kii raajnneeti or samaaj ke roopak ke rup main kii he. unamem se sabase adhik prasiddh teen kahaniyaan hai jo ek parityakt "maanav shaavak" mughali ke karnaamon kaa varnan karti hai, jise bharat ke jangal main bhediyon dwaara paala jaataa he. anya kahaniyon ke sabase prasiddh katha shaayad "ricki-tikki-tavi" naamak ek vir nevale or "haathiyon kaa tumai” naamak ek mahavat kii kahani he. kipoling kii har kahani kii shuruyaat or ant ek chand ke saath hoti he.
 
