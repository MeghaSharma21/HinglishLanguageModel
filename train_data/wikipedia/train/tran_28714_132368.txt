 gabbar iz back ek bhartiya bollywood film he, jiskaa nirdesan krish ne kiya he or film ke nirmaataa sanjay lila bhansaali tathaa vycom 18 moshan pikchars he. akshay kumaar mukhya kirdaar kaa kirdaar nibhaa rahe he. ye film tamil film ramana par punah nirmaan he. is film main karina kapur ek chemiyo kaa kirdaar nibhaa rahi hai. yah film 1 may 2015 ko cinemagharon main pradarshit hui. is pariyojna ko gabbar ke naam se hi shuru kiya gaya, par baad main sanjay lila bhansaali ne ise badalakar "gabbar iz back" rakhane kaa prastaav diya.
 ek vyakti ek computer ke saamne baitha hua he. jo sarkari adhikariyon kaa ek database bana rahaa he. police ko pataa chalata he ki maharashtra ke 10 tehsildaron kaa achaanak aprahan ho gaya he. un sabhi main ek saamaan baat he ki wo sabhi bhrasht hai. lekin ve vaise hi achaanak laut bhi aate hai -sabase bhrasht officer ko chhodkar, jise saarvajanik rup se fansi par lataka diya jaataa he uske bhrashtachar kii sabhi cese filon ke saath.police ko ek rahasyatmak vyakti "gabbar" se ek sidi milti he jo kahata he kii uskaa uddeshy sabhi bhrasht afasaron ko nishaanaa bananaa he. consteble saadhuram ko lagata he kii vah gabbar naamak vyakti kaa rahasy sulajhaa saktaa he parantu uske varisht afasar uskaa apmaan karke use isaki jagah samosa laane ko kehete hai.saadhuram ek consteble he keval isliye kyonki usne afasar banane ke liye rishwat nahin di. vah yah tay karata he kii vah vah is cese ko sulajhaa kar pramotion praapt karegaa.usee samay pro.aditya neshnal college main ek sports class chalaa rahaa he tabhi gunde aakar band kii ghoshnaa kar dete hai. aditya un gundon ko peet kar baahar phenk detaa he.ghar lautate samay uski mulaakaat ek mahila vakil se hoti he jo aditya kii sahaayta se ek garbhvatee stri ko aspataal le jane kaa prayaas karti parantu uskaa prasav car main hi ho jaataa he. shruti uski sahaayta karti he yah kehete hue kii usne yah sab internet se siikhaa he. aspataal pahunchakar kar jab vah aditya ko ghanyavad kehane ke liye aati he tab tak vah ja chukaa hota he.ek nayi sidi main gabbar yah kahata he ki vah PWD ke baabuon ko apana aglaa nishaanaa banayega. par vah is baar ek jila adhikari ko pakad letaa he. or gabbar or uski gang use saarvajanik sthaan par fansi par lataka dete hai.isi bich shruti or aditya kii nazadikiyaan badhane lagati he. ek din jab donon sadak ke kinare tahal rahe the tabhi ek scooter shruti se aakar takaraa jaataa he. gambhir rup se ghayal na hone ke baad bhi doctor use mahange parikshan karne ko kehete he ise dekhakar use anubhav hota he ki doctor ke saamne garib log kitne vivash hote hai.aspataal main aditya pataa chalata he ki doctor ek mrit vyakti kaa ilaaj keval paise kamaane ke liye kar rahaa he. aditya is sab kii video ko bana kar media main release kar detaa he. jiske baad us aspataal ke noujvaan swami ko bheed gher leti he or use peet peet kar mar daalati he. uskaa pita jo ek taqatvar builder he vah aspataal pahunchataa he or aspataal kii cctv footage main aditya ko paata he jise usne 5 saal pehle maaraa tha.aditya or shruti ek shaadi main jate hai. vahaan par aditya apni swargavaasi patni ko yaad karata he ki kaise wo or uski patni nae apartment main shift hue or jab vah holi khilne ke liye baahar gaya tha, tab wo building gir gayi jisamen uski patni ke saath kai sau log mar gaye.aditya ne us building ke builder ke khilaaf saboot jamaa kiye ki uski galati kii vajah se ye building giri. par patil sab ko ghoose bhar detaa he or koi bhi aditya kii baat nahin sunata. digvijay ke saath ladaai main aditya buree tarah ghayal ho jaataa he. par medical college kii bas use bachaa leti or or vah tab se ye nirnay letaa he ki vah bhrashtachar ko mitaa ke rahegaa or isi ke saath uski ye ladaai shuru ho jaati he.
 gabbar iz back kaa sangeet yo yo hani singh ,chirthan bhatta or manj musik ne likhaa he. jabaki bol likhe hai - manoj yadav, sahil kaushal, manj musik, raftaar or big dhillon ne.
 bollywood hangama ne ise 5 main se 3 sitare diye. isi ke jaise hi koimoyi ne bhi ise 3 sitare diye or kaha kii yadi aap nayak or khalanaayak jaisi filmein jisamen dhamaakedaar samvaad ho to yah bahut acchhee film he. isi tarah hindustan times ne bhi ise 3 sitare diye or kaha kii is film main bahut masala he. isi ke saath times of india ne ise 3.5 sitare diye. iske baad zee news ne bhi ise 3.5 sitare diye or kaha kii is film ko dekhne ke baad hamen apane jivan main bhi vaastavik gabbar kii aavashyaktaa mahasoos hogi.
 is film ne apane pehle din main 13.05 karod kii kamai kii or apni prastuti ke tisare saptaah main 84 karod kaa kaarobaar kar chuki he or baby film ke baad 2015 kii duusari sabase adhik kamai karne vaali bollywood film ban gayi he.
