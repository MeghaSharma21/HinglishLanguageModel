 mithun ek bhartiya sangeetkaar, gayak or geetkaar hai.
 mithun kaa janm sangeetkaaron ke parivaar main hua tha. unke dadaji, pandit ramprasad sharma prasiddh sangeet-shikshak the, jinhone kai gayak-sangeetkaaron ko prashikshan diya tha. unke pita, naresh sharma prasiddh dhawani-vyasthak the, or unhone lagbhag 200 filmon main kaam kiya tha. in sab ke atirikt unke chachaa, pyarelal ramprasad sharma lakshmikant-pyarelal jodi main ek the.
 saat varsh kii aayu se hi mithun apane pita ke saath recording studio jane lage the. 11 varsh kii umr main unhone sangeet siikhnaa prarambh kiya. kyonki unke pita aksar apane kaamon main vyast rahete the, isliye vah mithun ko shuru se hi apni pahchaan ke logon ke paas sangeet seekhney ke liye bhejne lage the. vyast rahane ke baad bhi vah hameshaa mithun kii banaai hui dhunon ko sunate, or unki samiksha bhi karte rahete the.
 mithun ne apane karier kii shuruyaat 2005 main punarnirmit geeton se kii; zehar film main "wo lamhe" or kalyug film kaa "aadat". donon hi geet jal band kii pichhali albamon se the, or aatif asalam dwaara gaaye gaye the. 2006 main mithun ke ek mitra ne unke naam kii sifarish film nirdeshak onir ke paas kii, jo us samay apni aagaamee film bas ek pal ke liye ek electro aadhaarit geet chaahate the. mithun ne film kaa sheershak geet banaaya, jo unka pehla swanirmit geet tha, haalanki yahaan bhi unhen safalataa aatif asalam dwaara gaaye gaye geet "tere bin" se hi mili. is film ke liye unhen unka pehla stardst puraskaar bhi mila. iske baad mithun ne 2007 main anwar film ke liye geet banaae, jinhen bhi kaaphi pasand kiya gaya. iske baad unhone lamhaa, da tren or 3ji jaisi kuch filmon main sangeet diya. ye sabhi filme box aphis par to kuch khaas nahin chal pai, parantu mithun ke sangeet ko sakaaratmak pratikriyaayein mili.
 mithun ne kuch gaiyr-film albamon main bhi atithi sangeetkaar ke taur par sangeet diya. unke banaaye geeton main aatif asalam kii album duuri kaa geet "kuch is tarah", or abhijit saavant kii album junun kaa geet "ek shaks" pramukh hai. iske baad unhone 2009 main tii-series ke label tale apni pehali album, tu hi mere rab kii tarah he, release kii. is album ke geet banane ke liye mithun united kingdom kii yatra par bhi gaye the, jahaan unhone philharmonic orcestra ke sangeetkaaron ke saath kaam kiya. iske atirikt unhone malaysian film divaa main bhi sangeet diya, jahaan unhone aar&bi gayika ning bijura ke saath kaam kiya.
 2013 main mithun ko film aashiqui 2 ke geet "tum hi ho" ke liye vyapak prasiddhi mili. is geet ke liye unhen us varsh sarvshereshth sangeetkaar ke filmphere, ipha, jiieme, zee sine or mirchi mujeec samet kai puraskaar praapt hue. iske baad yaariyaan tathaa samraat & kan ityadi filmon main ek-do geet banane ke baad mithun ne 2014 kii film ek vilan main sangeet diya, jisamen unke banaaye teenon geet; "banjaaraa", "zarurat" or "hamdard" safal rahe. iske baad mithun ne phir kai filmon main atithi-sangeetkaar ke taur par ek-do geet banaaye, jinamein alon kaa aawaara, hamaari adhuri kahani kaa hamnavaa, lavashuda kaa mar jaaen, or kii & kaa kaa "ji hazoori" pramukh rahe. 2015 main hi mithun ne film aal is wel ke liye 1989 kii film qayamat se qayamat tak ke geet "i mere hamasafar" ko punah banaaya, jise unhone swayan hi gaaya tha. 
 2016 main mithun ne trephic or shivaay filmon main kaam kiya, jo kaaphi samay baad aayi unki ekal albamein thi. iske baad mithun ne 2017 main half garlfriend, shab or aksar 2 filmon main sangeet diya. 
