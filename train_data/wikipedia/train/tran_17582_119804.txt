 28 april, 2007 ke anusarrot: 
 sunil gavaskar bharat ke cricket ke purv-khilaadi hai. sunil gavaskar vartmaan yug main cricket ke mahaan ballebaajon main gine jate hai. inhone ballebaaji se sambandhit kai kirtiman sthapit kiye. inkaa janm 10 july 1949 ko mumbai main hua tha. unki patni kaa naam marshneel he. inke putr rohan gavaskar bhi bhartiya cricket team main khel chuke hai.
 inhone ballebaazi se sambandhit kai kirtiman sthapit kiye. gavaskar ne vishwa cricket main 3 baar, ek varsh main ek hazaar ran, sarvaadhik shatak, sarvaadhik ran, sarvaadhik shatkeey bhaagedaariyaan evam pratham shrinkhalaa main sarvaadhik ran banane vaale ekmaatr ballebaaj the. 'sani' gavaskar kii har pari evam ran aitihaasik hote hai. unhone bhartiya team kaa kushal netritv kiya or kai mahatvapurn vijayein praapt kin, jinamein 'asia cap' evam 'besan annd hejes vishwacap' pramukh he. 'cricket ke aabhushan' kahe jane vaale gavaskar ne ek divasiy maichon main bhi apni team ke liye thos aadhaar prastut kiya he. ve 100 kaichon kaa kirtiman bhi england main bana chuke hai. 1986 main unke khel jivan kaa uttararddh hone ke baad bhi unke khel main or nikhaar aayaa. apane college kii ore se cricket khelte samay bhi ve sabase safal ballebaaj maane jate the. 1971 main unhen test team ke westeindies daure ke liye chunaa gaya tha. sani ko vishwa kaa sarvopari khilaadi mana jaataa he.
 inhen 1980 main bharat sarkaar dwaara khel jagat ke kshetra main padam bhushan se sammanit kiya gaya tha. bharat main sunil gavaskar ko 1975 main 'arjuna puraskaar' praapt hua. iske atirikt kai deshon main unhen sammanit kiya ja chukaa he. 1980 main hi ve 'visden' bhi praapt kar chuke hai.
 gavaskar ne cricket se sambandhit kai mahatvapurn pustaken bhi likhi hai. jinamein sani days, idles, rans and ruins tathaa van de vanders kaafii lokapriy hui hai. aakarshak vyaktitv ke swami sunil gavaskar ek film main bhi abhinay kar chuke hai.
