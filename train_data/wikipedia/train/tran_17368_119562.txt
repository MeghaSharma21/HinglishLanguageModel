 
 dhaniprani yaa marsupiyal​ standhari jaanwaron kii ek varg he jo apane shishuon ko apane pet ke paas bani hui ek dhaani main rakhkar chalate hai. yah zyaadaatar prithvi ke ] main paae jate hai. jane-maane dhanipraniyon main kangaroo, koala, possum, vombat​ or taasmanian devil​ shaamil hai. dhanipraani ke navjaat shishu anya stanadhariyon ke navjaat bacchon kii tulana main bahut aviksit hote hai or paidaa hone ke baad yah kaafii samay apni mata kii dhaani main hi rahakar viksit hote hai.
 jeevvaigyanikon ko dhanipraniyon kii 334 jatiyaan gyaat hai jinamein se lagbhag 70% australia, nayaa gini or unke aasapaas ke dwipon main milti hai. shesh 100 jatiyaan mukhyatah dakshin america main milti hai haalanki 13 madhya america main or ek uttar america main bhi milti he. yah baat bhi dhyaan dene yogya he ki anuvaanshik or jeevvaigyanik drushti se 'dhaniprani' kii shrenee main aane vaale sabhi jaanwaron main dhaani nahin hoti.
