 kshudrak pracheen bharat kaa ek ganraajya jo sikandar ke akraman ke viruddh ladaa tha.
 yah dakshin punjab main vyas nadi ke kinare malvagan ke purvabhag main basaa hua tha. apane pados main rahanevaale maalav logon se inkaa prachinkaal se vair tha. apane desh waapas janevaale sikandar ke dwaara in do ganon par hamalaa kiye jane par, ye donon ek ho gayi, evam inhone usase itnaa gaharaa muqabla kiya ki, yadhyapi ye yuddh main vijay praapt na kar sake, phir bhi sikandar ne inke saath atyant sammanpurvak sandhi kii. patanjali ke vyakaran mahabhashya main, in logon ke dwaara akele hi apane shatru par vijay praapt karne kaa nirdesh praapt he ; 321; 412. yah nirdesh sambhawatah sikandar ke saath in logon ke kiye yuddh ke uplakshya main hi kiya gaya hoga.
