 yadrichhikta ke anek arth hai. saamanyatya, iskaa arth he betaratib hona. kisi ghatana ke hone athwa naa hone kii yadi koi disha nirdhaarit nahin he tathaa vah anjaane kaarnon se kisi nayi sthiti kii ore badi chali ja rahi he to aisi kriya ko yadrichhik kehete hai. yah ek gaiyr-sanyojit tareeke ke saath badhata hua kriyaaon kaa kram he jiskaa koi prayojan nahin hota.
 udhaaharan ke taur par ek saadhaaran chausar kaa pasa kis disha main giregaa tathaa uske mukh-prishth par koun sa ank upar aayega, iskaa nirdhaaran karnaa asambhav he jab tak paason ke saath chhedhkhani naa kii gayi ho. usee tarah ek saamaanya sikke ke uchhalane par yah puure vishwaas se kah paanaa asambhav he ki chit aayega yaa pat.
 ganit evam sankhyikee kii bhashaa main aisi ghatnaon ke hona athwa naa hone ko prayikta ke aadhaar par aankaa jaataa he jiskaa maan shunya or ek ke bich main rahata he.
 yadrichhikta aksar aankadon main prayog kii jaati he. yah acchhee tarah se paribhaashit sankhyikeey gunon, jaise purvaagrah yaa sahasambandh kii kami ko darshata he. computesnal vigyaan main kisi kramarahit yaa yadrichhik sankhya praapt karne ke liye kuch jane maane elgoridm prayog kiye jate hai.
