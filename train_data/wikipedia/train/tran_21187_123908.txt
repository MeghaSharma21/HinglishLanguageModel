 ankush krimi yaa hukwarm belanaakaar chote-chote bhure rang ke krimi hote hai. ye adhiktar manushya ke kshudra antra ke pehle bhaag main rahete hai. inke munh ke paas ek katiyaa sa avyav hota he; isi kaaran ye ankush krimi kehalaate hai.
 inaki do jatiyaan hoti hai, nekator americanas or anchlostome duodinalle. donon hi prakaar ke krimi sab jagah paae jate hai. naap main maadaa krimi 10 se lekar 13 millimetre tak lambii or lagbhag 0.6 millimetre vyas kii hoti he. nar thodaa chota or patala hota he. manushya ke antra main padi maadaa krimi andey detii hai jo bishtha ke saath baahar nikalate hai. bhoomi par bishtha main pade hue andey dholon main parinat ho jate hai, jo kentul badalakar chote-chote keede ban jate hai. kisi vyakti kaa pair padate hi ye keede uske pair kii anguliyon ke bich kii naram twachaa ko yaa bal ke sookshm dwidr ko chhedakar sharir main pravesh kar jate hai. vahaan rudhir yaa lasika kii dhara main padakar ve hriday, fefde or vaayu pranali main pahonchte hai or phir grass nalika tathaa amashay main hokar antariyon main pahunch jate hai. ganda jal pine athwa sankramit bhojan karne se bhi ye krimi antra main pahunch jate hai. vahaan par teen yaa chaar saptaah ke pashchaat maadaa andey dene lagati he. ye krimi apane ankush se antra kii bhitti par atake rahete hai or rakt chuskar apana bhojan praapt karti hai. ye kai maheene tak jivit rah sakate hai. parantu saadhaarant: ek vyakti main baar-baar nae krimiyon kaa pravesh hota rahata he or is prakaar krimiyon kaa jivan chakra or vyakti kaa rog donon hi chalate rahete hai.
 is rog kaa vishesh lakshan raktaalpata hota he. rakt ke naash se rogi pilaa dikhaai padataa he. raktaalpata ke kaaran rogi durbal ho jaataa he. munh par kuch sujan bhi aa jaati he. thode parishram se hi vah thak jaataa or haanfne lagata he. yadi krimiyon kii sankhya kam hoti he to lakshan bhi halake hote hai. rog bad jane par haath-pair main bhi sujan aa jaati he. yah sab raktaalpata kaa parinaam hota he. rog kaa nidaan upar likhit lakshanon se hota he. rogi ke mel kii jaanch karne par mel main krimi ke andey milte hai jisase nidaan kaa nishchay ho jaataa he.
