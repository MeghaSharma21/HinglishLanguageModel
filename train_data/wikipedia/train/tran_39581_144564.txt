 sammoh  ek prakaar kaa manorog he.
 obseshan kaa shikaar hone vaale vyakti se sampark main rahanaa chaiye. use ekangi or aatmakendrit hone se bachaaie. usase baatcheet karte rahiye. baatcheet karte rahane se vyakti ko un laton ke bare main sochane kaa samay nahin miltaa. dhyaan rakhane vaali baat he ki aise marij ko daante nahin, kyonki gusse or hataasha main vah galat kadam bhi uthaa saktaa he. 
 use samajhane kii koshish kiijie or uske sochane ke tareeke main badlaav karen. parivaar waalon ko bhi samajhadaar hona chahie. unhen aisi koi ummid nahin lagaani chahie jise vah vyakti puraa na kar paae. kisi ke saamne uski aadat kaa majaak mat banaaie. na hi use uttejit karne kii koshish kiijie. use bas itnaa ehsaas dilaaie ki vah aapkaa khaas he. aajkal bahut se saamaajik vyavhaar obseshan kaa rup le lete hai. chunki ab logon ke paas parivaar ke liye samay nahin.isliye agar parivaar main kisi ko koi samasya hoti he to log ek duusare se baatcheet karke use nahin sulajhaa pate. iske alaava padhai, naukari, tuutate sambandh or duusari samasyaayein aa khadi hoti hai. kai baar obseshan isliye bhi utpann hota he kyonki log dusron kaa dhyaan apni taraf bantaana chaahate hai. agar rishte majboot hon to aisi samasyaayein nahin khadi hongi.
