 nainital bharat ke uttrakhand rajya kaa ek pramukh paryaton nagar he. yah nainital jile kaa mukhyalay bhi he. kumaun kshetra main nainital jile kaa vishesh mahatv he. desh ke pramukh kshetron main nainital kii gananaa hoti he. yah 'chhakhaata' pargane main aata he. 'chhakhaata' naam 'shashtikhaat' se bana he. 'shashtikhaat' kaa taatpary saath taalon se he. is anchal main pehle saath manoram taal the. isiilie is kshetra ko 'shashtikhaat' kaha jaataa tha. aaj is anchal ko 'chhakhaata' naam se adhik janaa jaataa he. aaj bhi nainital jile main sabase adhik taal hai. ise bharat kaa lake district kaha jaataa he, kyonki yah puri jagah jhiilon se ghiri hui he. 'naini' shabd kaa arth he ankhen or 'taal' kaa arth he jhil. jhiilon kaa shahar nainital uttarakhand kaa prasiddh paryaton sthal he. barf se dhake pahaado ke bich basaa yah sthaan jhiilon se ghira hua he. inamen se sabase pramukh jhil naini jhil he jiske naam par is jagah kaa naam nainital padaa he. isliye ise jhiilon kaa shahar bhi kaha jaataa he. nainital ko jidhar se dekha jaae, yah behad kuubasurat he.
 nainital himalay kii kumaun pahadiyon kii talahati main sthit he. samudr tal se nainital kii kul oonchai lagbhag 1938 meter he. nainital kii ghati main naashpati ke aakaar kii ek jhil he jo naini jhil ke naam se jaani jaati he. yah jhil chaaron ore se pahaado se ghiri he tathaa isaki kul paridhi lagbhag do mile he. is jhil ke chaaron ore sthit pahado ke uttar main inaki sabase oonchi chotii naina peak he jisaki oonchaai ) he, jabaki pashchim kii ore devpatha ) or dakshin main ayaar paatha ) sthit he. in chotiyon se sampurna kshetra ke manoram drishy dikhte hai.
 nainital main greeshmakaal samshitoshna hota he, jiske dauraan adhiktam taapmaana 27 degree celsius tathaa nunatam taapmaana 10 degree celsius ke kareeb rahata he. garmiyon main nainital kii aabaadi uski kul aabaadi se lagbhag paanch guna se bhi adhik tak bad jaati he jiskaa mukhya kaaran maidani ilaakon se aane vaale paryatakon kii vaarshik aamad he. sardiyon main, nainital main disambar se farvari ke madhya himpat hota he or is dauraan taapmaana adhiktam 15 degree celsius se lekar nunatam -3 degree celsius tak chalaa jaataa he.
 yahan par 'nainital' nagar, jo nainital jile ke andar aata he. yahan kaa yah mukhya aakarshan kendra he. teenon ore se ghaney-ghaney vrikshon kii chaaya main unche - unche pahaado kii talahati main nainital samudratal se 1938 meter kii oonchaai par sthit he. is taal kii lambaai 1,358 meter, chaudaai 458 meter or gaharaai 15 se 156 meter tak aanki gayi he. nainital ke jal kii visheshta yah he ki is taal main sampoorn parvatamala or vrikshon kii chaaya spasht dikhaai detii he. akaash mandal par chaaye hue badalon kaa pratibimb is talab main itnaa sundar dikhaai detaa he ki is prakaar ke pratibimb ko dekhne ke liye saikado kilometre dur se prakruti premi nainital aate-jate hai. jal main vihaar karte hue battakhon kaa jhund, thirakati hui taalon par ithlaati hui naukaaon tathaa rangeen boton kaa drishy or chaand-taron se bhari raat kaa soundarya nainital ke taal kii shobhaa badhaane main chaar - chaand laga detaa he. is taal ke pani kii bhi apni visheshta he. garmiyon main iskaa pani haraa, barsaat main matamaila or sardiyon main halkaa nila ho jaataa he.
 naini jhil ke uttari kinare par naina devi mandir sthit he. 1880 main bhuskhalan se yah mandir nasht ho gaya tha. baad main ise dubaara banaaya gaya. yahaan sati ke shakti rup kii puja kii jaati he. mandir main do netra hai jo naina devi ko darshaate hai. naini jhil ke baaren main mana jaataa he ki jab shiv sati kii mrit deh ko lekar kailash parvat ja rahe the, tab jahaan-jahaan unke sharir ke ang gire vahaan-vahaan shaktipeethon kii sthapana hui. naini jhil ke sthaan par devi sati kii aankh giri thi. isi se prerit hokar is mandir kii sthapana kii gai he. maan naina devi kii aseem krupa hameshaa apane bhakton par rahati he. har varsh maan naina devi kaa mela nainital main yojit kiya jaataa he.
 puranic katha ke anusaar daksh prajapati kii putree uma kaa vivaah shiv se hua tha. shiv ko daksh prajapati pasand nahin karte the, parantu yah devataaon ke aagrah ko taal nahin sakate the, isliye unhone apni putree kaa vivaah na chaahate hue bhi shiv ke saath kar diya tha. ek baar daksh prajapati ne sabhi devataaon ko apane yahan yajna main bulaayaa, parantu apane damaad shiv or beti uma ko nimantran tak nahin diya. uma hath kar is yajna main pahaunchi. jab usne haridwar sthit canarvan main apane pita ke yajna main sabhi devataaon kaa sammaan or apana or apane pati kaa niraadar hote hue dekha to vah atyant du:khee ho gayi. yajna ke havankund main yah kehete hue kud padi ki 'main agle janm main bhi shiv ko hi apana pati banaaungi. aapane meraa or mere pati kaa jo niraadar kiya iske pratifal - swarup yajna ke havan - kund main syvan jalakar aapke yajna ko asafal karti hoon.' jab shiv ko yah gyaat hua ki uma sati ho gayi, to unke krodh kaa parawar na rahaa. unhone apane ganon ke dwaara daksh prajapati ke yajna ko nasht-bhrasht kar daalaa. sabhi devi - devtaa shiv ke is raudra - rup ko dekhakar soch main pad gaye ki shiv pralay na kar daalen. isliye devi-devataaon ne mahadev shiv se prarthana kii or unke krodh ke shant kiya. daksh prajapati ne bhi kshamaa maangi. shiv ne unako bhi aashirwad diya. parantu, sati ke jaale hue sharir ko dekhakar unka vairaygy umad padaa. unhone sati ke jaale hue sharir ko kandhe par daalkar akaash - bhraman karnaa shuru kar diya. aisi sthiti main jahaan - jahaan par sharir ke ang gire, vahaan-vahaan par shakti peeth ho gaye. jahaan par sati ke nayan gire the, vahiin par nainadevi ke rup main uma arthath nanda devi kaa bhavy sthaan ho gaya. aaj kaa nainital vahi sthaan he, jahaan par us devi ke nain gire the. nayanon kii ashrudhar ne yahan par taal kaa rup le liya. tab se nirantar yahan par shivapatni nanda kii puja nainadevi ke rup main hoti he.
 yah bhi ek vishisht udhaaharan he ki samast gadhwal-kumaun kii ekmaatr isht devi 'nanda' hi he. is parvatiy anchal main nanda kii puja or archana jis prakaar kii jaati he vah anyatra dekhne main nahin aati.nainital ke taal kii banaavat bhi dekhen to vah aankh kii akruti kaa 'taal' he. iske puranic mahatv ke kaaran hi is taal kii shreshthata bahut aanki jaati he. naini devi kii puja yahan par puraana yug se hoti rahi he.
 kumaun ke chand raajaaon kii isht devi bhi nanda hi thi, jinaki ve nirantar yahan aakar puja karte rahete the. ek janashruti aisi bhi kahi jaati he ki chandravansheey rajkumaari nanda thi jisko ek devi ke rup main puji jane lagi. parantu is katha main koi dam nahin he, kyonki samast parvatiy anchal main nanda ko hi isht devi ke rup main sweekaara gaya he.gadhwal or kumaun ke raajaaon kii bhi nanda devi isht rahi he. gadhwal or kumaun kii janata ke dwaara prativarsh nanda ashtami ke din nandaparvati kii vishesh puja hoti he. nanda ke maayke se sasuraal bhejne ke liye bhi 'nanda jaat' kaa aayojan gadhwal-kumaun kii janata nirantar karti rahi he. atah nandaparvati kii puja - archana ke rup main is sthaan kaa mahatv yugon-yugon se aanka gaya he. yahan ke log isi rup main nanda ke 'nainital' kii parikrama karte aa rahe hai.
 nainital kaa mukhya aakarshan yahan kii jhil he. skanda puraana main ise tririshi sarovar kaha gaya he. kaha jaataa he ki jab atri, pulasthya or pulah rishi ko nainital main kahin pani nahin mila to unhone ek gaddha khoda or maansarovar jhil se pani laakar usamen bharaa. is jhil ke bare main kaha jaataa he yahaan dubkee lagane se utana hi punya miltaa he jitna maansarovar nadi se miltaa he. yah jhil 64 shakti peethon main se ek he.
 is khubasurat jhil main naukayan kaa anand lene ke liye lakhon deshi-videshi paryatak yahan aate hai. jhil ke pani main aasapaas ke pahaado kaa pratibimb dikhaai padataa he. raat ke samay jab chaaron ore balbon kii roshni hoti he tab to isaki sundarataa or bhi bad jaati he. jhil ke uttari kinare ko mallital or dakshini kinare ko tallital karte hai. yahaan ek pul he jahaan gandhiji kii pratimaa or post offis he. yah vishwa kaa ekmaatr pul he jahaan post offis he. isi pul par bas stesan, taxi stand or railway reserveshan counter bhi he. jhil ke donon kinaaron par bahut si dukaane or kharidari centre hai jahaan bahut bheedbhad rahati he. nadi ke uttari chor par naina devi mandir he. nainital main tallital daat se machhliyon kaa jhund unako khaanaa aadi dene waalon ke liye aakarshan kaa centre he.
 nainital ke taal ke donon ore sadake hai. taal kaa malla bhaag mallital or neechala bhaag tallital kehalaata he. mallital main flats kaa khulaa maidan he. mallital ke flats par shaam hote hi maidani kshetron se aae hue sailaani ekatra ho jate hai. yahan nit naye khel - tamaashe hote rahete hai. sandhya ke samay jab sari nainital nagareey bijli ke prakaash main jagamagane lagati he to nainital ke taal ke dekhne main aisa lagata he ki maano sari nagari isi taal main dub si gayi he. sandhya samay tallital se mallital ko aane vaale sailaaniyon kaa tantaa sa lag jaataa he. isi tarah mallital se tallital jane vaale prakrutipremiyon kaa kafila dekhne yogya hota he.
 nainital, paryatakon, sailaaniyon, padaarohiyon or parvatarohiyon kaa chaheta nagar he jise dekhne prati varsh hajaaron log yahan aate hai. kuch aise bhi yatri hote hai jo keval nainital kaa "naini devi" ke darshan karne or us devi kaa aashirwad praapt karne kii abhilaashaa se aate hai. yah devi koi or na hokar swayan 'shiv patni' nanda hai. yah talab unheen kii smriti kaa dyotak he. is sambandh main puranic katha kahi jaati he.
 'nainital' ke sambandh main ek or puranic katha prachlit he. 'skanda puraana' ke maanas khand main ek samay atri, pusty or pulah naam ke rishi gargachal kii ore ja rahe the. maarg main unhen yah sthaan mila. is sthaan kii romaniyata main ve mugdh ho gayi parantu pani ke abhaav se unka vahaan tikna or karnaa kathin ho gaya. parantu teenon rithiyon ne apane - apane trishulon se maansarovar kaa samaran kar dharti ko khoda. unke is prayaas se teen sthanon par jal dharti se foot padaa or yahan par 'taal' kaa nirmaan ho gaya. isiliye kuch vidwaan is taal ko 'tririshi sarovar' ke naam se pukaara janaa shreyaskar samajhate hai.
 jhil ke ek ore sthit he maal road jise ab govind ballab pant maarg kaha jaataa he. yahaan bahut saare hotel, restaurant, travel agency, dukaane or bank hai. sabhi paryatakon ke liye yah road aakarshan kaa centre he. maal road mallital or tallital ko jodne vaala mukhya rasta he. jhil ke duusari ore thandi road he. yah road maal road jitani vyast nahin rahati. yahaan pashaan devi mandir bhi he. thandi road par vaahanon ko laana manaa he.
 yah ropave nainital kaa mukhya aakarshan he. yah snow vyuu point or nainital ko jodta he. ropave mallital se shuru hota he. yahaan do trollies hai jo savaariyon ko lekar jaati hai. ek taraf kii yatra main lagbhag 151.7 second lagate hai. ropave se shahar kaa khubasurat drishy dikhaai padataa he.
 yahan kii saat chotiyon nainital kii shobhaa badhaane main vishesh, mahatv rakhti hai:
  chineepik 
 saat chotiyon main chineepik 2,611 meter kii oonchaai vaali parvat chotii he. nainital se lagbhag saadhe paanch kilometre par yah chotii padati he. yahaan ek ore barf se dhaka himalay dikhaai detaa he or duusari ore nainital nagar kaa puraa bhavy drishy dekha ja saktaa he. is chotii par chaar kamare kaa lakdi kaa ek cabin he jisamen ek restara bhi he.
  kilvari2528 meter kii oonchaai par duusari parvat - chotii he jise kilvari kehete hai. yah picnic manaane kaa sundar sthaan he. yahan par van vibhaag kaa ek vishramgrih bhi he. jisamen pahut se prakruti premi raatri - nivas karte hai. iskaa aarakshan di. epa. o. nainital ke dwaara hota he.
  ladiyakanta2481 meter kii oonchaai par yah parvat shrenee he jo nainital se lagbhag saadhe paanch kilometre kii duuri par sthit he. yahan se nainital ke taal kii jhaanki atyant sundar dikhaai detii he.
  devpata or kemlsbaugyah donon chotiyaan saath - saath hai. jinaki oonchaai kramshah 2435 meter or 2333 meter he. is chotii se bhi nainital or uske sameep vaale ilaake ke drishy atyant sundar lagate hai.
  derothisitvastav main yah ayanrpata pahari he parantu ek angrej callet ne apni patni derothi, jo hawaii jahaaj kii yatra karti hui mar gai thi, kii yaad main is chotii par kabr banaai, uski kabr - 'darothisit' ke naam par is parvat chotii kaa naam pad gaya. nainital se chaar kilometre kii duuri par 2290 meter kii oonchaai par yah chotii he.
  snovyuu or hani - baninainital se kevan dhaai kilometre or 2270 meter kii oonchaai par hawaii parvat - chotii he. 'sher kaa danda' pahaad par yah chotii sthit he, jahaan se himalay kaa bhavy drishy saaf - saaf dikhaai detaa he. isi tarah snovyuu se lagi hui duusari chotii hani - bani he, jisaki oonchaai 2179 meter he, yahan se bhi himalay ke sundar drishy dikhaai dete hai.
 yah gauravshaalee pashu vihaar he. yah ramganga kii patlidoon ghati main 525.8 varg kilometre main basaa hua he. kumaun ke nainital janapad main yah udyaan vistaar liye hue hai.
 dilli se muradabad - kashipur - ramnagar hote hue corbett neshnal park kii duuri 290 kimi he. corbett neshnal park main paryatakon ke bhraman kaa samay november se may tak hota he. is mausam main kai travel agenciyaan corbett neshnal park main paryatakon ko ghumaane kaa prabandh karti hai. kumaun vikaas nigam bhi prati shuukravaar ko dilli se corbett rashtriya udyaan tak paryatakon ko le jane ke liye sanchalit bhramanon kaa aayojan karata he. kumaun vikaas nigam kii bason main anbhavi maardarshak hote hai jo pashuon kii jaankaree, unki aadaton ko bataate hue baaten karte rahete hai.
 yahan par sher, hathi, bhaaluu, baagh, suar, hiran, chital, sambhars, panda, kakad, nilgai, ghural or chita aadi 'vanya praani' adhik sankhya main milte hai. isi prakaar is van main ajgar tathaa kai prakaar ke saanp bhi nivas karte hai.
 nikatatam hawaii adda pantnagar vimaanashetra nainital se 71 kilometre dur he. yahan se dilli ke liye udaanen hai.
 nikatatam relhed kathgodam railway stesan he jo sabhi pramukh nagaron se judaa he.
 nainital rashtriya rajmarg 87 se judaa hua he. dilli, agra, dehradun, haridwar, lakhanu, kanpur or bareli se roadways kii basen niyamit rup se yahaan ke liye chalati hai.
 
 almoda · uttarkashi · udham singh nagar · chamoli gadhwal · champavat · tehri gadhwal · dehradun · pithauragarh · paudi gadhwal · bageshwar · rudraprayag · haridwar 
