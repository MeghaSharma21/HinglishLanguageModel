 clic vyanjan kuch bhashaaon main prayog hone vaale varna hote hai jinaki awaz swargranthi se nahin balki jeebh yaa honton dwaara munh main hawa ke dabaav main achaanak parivartan karne se aati he. hindi bolne waalon main isaki misaal "c-c" kii awaz he jo kisi chiz ke bare main naapsandagi prakat karne ke kaam aati he. dehati hindi ilaaqon main bhed-bakriyon or gaay jaise jaanwaron ko bhi aisi clic kii awaajon se nirdesh diya jaataa he. bacchon or jaanwaron ko puchkaarne ke liye hothon se vaayu ke zariye jo dhwani banaai jaati he vah bhi isaki ek misaal he. 
 in dhvaniyon ke liye devanagari main koi chinh nahin hai or hindi main aisi dhvaniyon kaa istemaal shabdon bich main nahin hota. lekin kai dakshini africa kii bhashaaon main clic vyanjan baaqaeda bhashaa ke shabdon main prayog hote hai. khoisaan bhashaaon main to yah aam he. adhav main sari bhinn clic dhvaniyon ke liye chinhon kaa prabandh kiya gaya he, jaise kii vartsy clic ke liye «Å ke chinh kaa prayog hota he. aam likhaai main kabhi-kabhi clic kii awaajon ko ! likhaa jaataa he. udahaaran ke liye africa kii ek bhashaa kaa naam !khosa he, yani is bhashaa ke naam main hi clic aa jaataa he. isi tarah ek !namaa bhashaa bhi he.
