 vaidic sahitya or hindu dharm main 'asvins' yani do ashwinon kaa ullekh devtaa ke rup main miltaa he jinhen ashvinikumar ke naam se janaa jaataa he. ve ayurveda ke aadi acharya maane jate hai.
 rugveda ke alaave mahabharat main bhi inkaa varnan he. vaidic vyakhya ke anusaar gunon se ye surya se utpann maane jate hai. puranic kathaon main 'ashvinikumar' twashta kii putree prabhaa naam kii stri se utpann surya ke do putr. 
 bhartiya darshan ke vidwaan udaiveer shastri ne vaisheshik shaastra kii vyakhya main ashwinon ko vidyut-chumbakatv bataaya he jo aapas main jude rahete hai or surya se utpann hue hai. iske alaave ye ashv gati se chalane vaale yani 'aashu' bhi hai - inke naam kaa mul yahi he.
 ek baar surya tej ko sahan karne main asamarth hokar sangya apni do santati yama or yamuna tathaa apni chaaya chhodkar chupake se bhaag gai or ghodi banakar tap karne lagi. is chaaya se bhi surya ko do santati hui. shani or tapti. jab chaaya ne sangya kii santati kaa anadar aarambh kiya, tab yah baat khul gai ki sangya to bhaag gai he. iske uparant surya ghoda banakar sangya ke paas, jo ashvini ke rup main thi, is sanyog se donon ashvinikumaron kii utpatti hui jo devataaon ke vaidya hai.
  do kalpit devtaa jo prabhaat ke samay ghodon yaa pakshiyon se jute hue sone ke rath par chadhakar akaash main nikalate hai. visheshâ€”kehete hai ki yah logon ke sukh saubhaahgya pradaan karte hai or unke dukh tathaa daridrata aadi harte hai. kahin kahin yahi ashvinikumar bhi maane gaye hai. kehete hai ki dadhichi se madhu-vidya seekhney ke liye inhone unka sir katkar alag rakh diya tha or unke dhad par ghode kaa sir rakh diya tha; or tab unase madhuvidya sikhi thi.
 ashvinikumar ashvedav, prabhaat ke judawe devtaa dyos ke putr, yuva or sundar. inke liye 'naasatyu' visheshan bhi prayukt hota he. inke rath par patni surya virajati he or rath kii gati se surya kii utpati hoti he. ye devchikitsak or rogamukt karanevaale hai. inaki utpati nishchit nahin ki vah prabhaat or sandhya ke taron se he yaa godhuli yaa ardh prakaash se. parantu unka sambandh raatri or diwas ke sandhikaal se rugveda ne kiya he. unki stuti rugveda kii anek richaon main kii gai he. ve kumariyon ko pati, vridhon ko tarunya, andhon ko netra denevaale kahe gaye hai. mahabharat ke anusaar nakul or sahadev unheen ke putr the.
 rugveda main 376 waar inkaa varnan he, jo 57 richaon main sangruhit hai: 1.3, 1.22, 1.34, 1.46-47, 1.112, 1.116-120, 1.157-158, 1.180-184, 2.20, 3.58, 4.43-45, 5.73-78, 6.62-63, 7.67-74, 8.5, 8.8-10, 8.22, 8.26, 8.35, 8.57, 8.73, 8.85-87, 10.24, 10.39-41, 10.143. 
