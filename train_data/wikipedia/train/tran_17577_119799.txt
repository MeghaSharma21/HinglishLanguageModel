 ayodhya vivaad ek raajnneetik, aitihaasik or saamaajik-dharmik vivaad he jo nabbe ke dashak main sabase zyada ubhaar par tha. is vivaad kaa mul mudda ram janmabhumi or babari masjid kii sthiti ko lekar he. vivaad is baat ko lekar he ki kya hindu mandir ko dhwast kar vahaan masjid banaaya gaya yaa mandir ko masjid ke rup main badal diya gaya.
 1528: babar ne yahaan ek masjid kaa nirmaan karaayaa jise babari masjid kehete hai. hindu manyata ke anusaar isi jagah par bhagwaan ram kaa janm hua tha.
 1853: hinduon kaa aarope he ki bhagwaan ram ke mandir ko todakar masjid kaa nirmaan hua. mudde par hinduon or musalamaanon ke bich pehali hinsa hui.
 1859: british sarkaar ne taron kii ek baad khadi karke vivaadit bhoomi ke aantarik or bahari parisar main muslimon or hiduon ko alag-alag prarthanaaon kii ijaajat de di.
 1885: maamla pehali baar adaalat main pahunchaa. mahant raghubar das ne faijabad adaalat main babari masjid se lage ek ram mandir ke nirmaan kii ijaajat ke liye apil daayar kii.
 23 disambar 1949: kareeb 50 hinduon ne masjid ke kendriya sthal par kathith taur par bhagwaan ram kii murti rakh di. iske baad us sthaan par hindu niyamit rup se puja karne lage. musalamaanon ne namaaj padhanaa band kar diya.
 16 janvari 1950: gopal singh vishaarad ne faijabad adaalat main ek apil daayar kar ramalala kii puja-archana kii vishesh ijaajat maangi.
 5 disambar 1950: mahant paramhans ramchandra das ne hindu prarthanaayen jari rakhane or babari masjid main ramamurti ko rakhane ke liye mukadmaa daayar kiya. masjid ko ‘dhaancha’ naam diya gaya.
 17 disambar 1959: nirmohi akhaada ne vivaadit sthal hastantarit karne ke liye mukadmaa daayar kiya.
 18 disambar 1961: uttar pradesh sunni vakf board ne babari masjid ke malikana haq ke liye mukadmaa daayar kiya.
 1984: vishwa hindu parishad ne babari masjid ke taale kholane or ram janmasthan ko swatantra karaane va ek vishaal mandir ke nirmaan ke liye abhiyaan shuru kiya. ek samiti kaa gathan kiya gaya.
 1 farvari 1986: faijabad jila nyaayadhish ne vivaadit sthal par hiduon ko puja kii ijaajat di. taale dobaaraa khole gaye.naaraaz muslimon ne virodh main babari masjid ection cameti kaa gathan kiya.
 june 1989: bhartiya janata party ne viechpi ko aupchaarik samarthan dena shuru karke mandir andolan ko nayaa jivan de diya.
 1 july 1989: bhagwaan ramalala virajman naam se paanchavaa mukadmaa daakhil kiya gaya.
 9 november 1989: tatkaaleen pradhanmantri rajeev gandhi kii sarkaar ne babari masjid ke najadik shilanyas kii ijaajat di.
 25 sitambar 1990: bijepi adhyaksh laal krishna adwani ne gujarat ke somnath se uttar pradesh ke ayodhya tak rath yatra nikaali, jiske baad sampradayik dange hue.
 november 1990: adwani ko bihar ke samastipur main giraftaar kar liya gaya. bijepi ne tatkaaleen pradhanmantri ve.pi. singh kii sarkaar se samarthan waapas le liya.
 oktober 1991: uttar pradesh main kalyaan singh sarkaar ne babari masjid ke aas-paas kii 2.77 acre bhoomi ko apane adhikaar main le liya.
 6 disambar 1992: hajaaron kii sankhya main car sevakon ne ayodhya pahunchakar babari masjid dhaah diya. iske baad sampradayik dange hue. jaldbaaji main ek asthaayee ram mandir banaaya gaya.
 16 disambar 1992: masjid kii tod-phod kii jimmedaar sthitiyon kii jaanch ke liye librehan ayog kaa gathan hua.
 janvari 2002: pradhanmantri atal bihari vaajapeyi ne apane karyaalay main ek ayodhya vibhaag shuru kiya, jiskaa kaam vivaad ko sulajhane ke liye hinduon or musalamaanon se baatcheet karnaa tha.
 april 2002: ayodhya ke vivaadit sthal par malikana haq ko lekar ucch nyaayalay ke teen jajon kii peeth ne sunwaayee shuru kii.
 march-agast 2003: elahabaad ucch nyaayalay ke nirdeshon par bhartiya puraatatv surveykshan ne ayodhya main khudaai kii. bhartiya puraatatv surveykshan kaa daawa tha ki masjid ke neeche mandir ke avshesh hone ke pramaan mili hai. muslimon main ise lekar alag-alag mat the.
 sitambar 2003: ek adaalat ne faisla diya ki masjid ke vidhwans ko uksaane vaale saat hindu netaaon ko sunwaayee ke liye bulaayaa jaae.
 july 2009: librehan ayog ne gathan ke 17 saal baad pradhanmantri manmohan singh ko apni report saunpi.
 28 sitambar 2010: sarvocch nyaayalay ne ilahabaad ucch nyaayalay ko vivaadit maamle main faisla dene se rokane vaali yachika khaarij karte hue faisle kaa maarg prashast kiya.
 30 sitambar 2010: elahabaad ucch nyaayalay kii lakhanu peeth ne aitihaasik faisla sunaaya. elahabaad hai court ne vivaadit jameen ko teen hisson main baanta jisamen ek hissaa ram mandir, doosraa sunni vakf board or nirmohi akhaade main jameen banty.
 9 may 2011: supreme court ne elahabaad hai court ke faisle par roak laga di.
 july 2016: babari maamle ke sabase umradraj vaadi hashim ansaari kaa nidhan.
