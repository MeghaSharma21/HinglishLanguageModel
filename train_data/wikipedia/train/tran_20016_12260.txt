 sar alfred hitchkok hollywood ke janemaane nirdeshak or film nirmaataa the jinhone romaanchak filmon main bahut se nae prayog kiye. inhone british filmon main apana karier sthapit karke hollywood main pravesh kiya or mook filmon se lekar rangeen filmon tak kareeb 50 filmon kaa nirdesan kiya. apane jeevankaal main ye vishwa ke sabase janemaane nirdeshak the or inaki filmein aaj bhi bahut lokapriy hai.
 romaanch or gati ke prayog main ye praveen the. inaki filmein bhay or bhram par bahut kuch aadhaarit hoti thim. inamen vyangy or chaaturya kaa bhi bharpoor prayog hota tha. inke paatr apane aap ko aisi sthitiyon main pate the jinpar unka koi bas nahin hota tha. 
 hitchkok kaa janm landan main letnstone main hua tha. inhone film nirdesan kii shuruyaat 1922 main britain main kii, lekin 1939 ke baad se ye sanyukt rajya america main hi kaam karte rahe. hitchkok or inkaa parivaar ek pahaad kii chotii par sthapit cornwaal rainch yaa "heart-o-da-mountain" main rahete the. hitchkok kaa dehant 1980 main gurdon kii vifaltaa ke kaaran hua.
 rebeka inaki iklauti film thi jise academy puraskaar mila, haalanki inaki sarvaprasiddh film thi psyco. inhen sarvshereshth nirdeshak kaa academy puraskaar kabhi nahin mila. 1967 main inhen jeevankaarya sampadan ke liye irvin ji thalburg smarak puraskaar se sammanit kiya gaya. 
