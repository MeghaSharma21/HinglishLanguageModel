 mangalampalli balamurli krishna pronunciation sahaaytaÂ·soochna ek karnataka gayak, bahuwadyayantra-vadak or ek parshvagayak hai. ek kavi, sangeetkaar ke rup main unki prashansa kii jaati he or karnataka sangeet ke gyaan ke liye unhen sammaan diya jaataa he.
 balamurlikrishna kaa janm andhra pradesh rajya ke purvi godavari jile ke shankaraguptam main hua. uske pita ek prasiddh sangeetkaar the or bansuri, vaayalin or veena baja sakate the or uski maan bhi ek utkrisht veena vadak thim. jab ve bachche the, tabhi unhone apni maan ko kho diya or uske baad se unki dekharekh unke pita ne kii. sangeet ke prati unki bhitari lagan ko dekhakar unke pita ne unhen shri parupalli ramakrishna pantulu ke sangrakshan main rakhaa. shri pantulu sant tyagaraj kii shishy parampara ke sidhe vanshaj the. unke maargdarshan main yuva balamurlikrishna ne karnataka sangeet siikhaa. aath saal kii umr main balamurlikrishna ne vijaywada ke tyagaraj aradhana main apana pehla sampurna sangeet kaarykram pesh kiya tha. ek pratishthit hariktha vaachak musanuri suryanarayan murti bhagwatar ne bachche ke bheetar sangeet kii pratibha dekhi or chote muralikrishna ko "bala" upsarg diya. yah upsarg ab tak laga hua he or balamurlikrishna isi rup main jane jate hai.
 is prakaar, balamurlikrishna ne bahut hi kam umr main apana sangeet kariyar shuru kiya. pandrah saal kii umr tak vah sabhi 72 melakarth raagon main maharath hasil kar chuke the or unheen main unhone kritiyon kii rachana kii. janak raag manjari 1952 main prakashit hui thi or sangeeta recording company dwaara 9 khandon kii shrinkhalaa main ise ragaananga rawali ke rup main ricard kiya gaya.
 balamurlikrishna jald hi ek gayak ke rup main kaaphi prasiddh ho gayi. is yuva sangeetkaar ke sangeet kaaryakramon kii sankhya badhane lagi or isliye unhen apni schuli padhai band kerani padi.
 karnataka sangeet gayak ke rup main khyaati milane ke saath-saath, bahut jald balamurli ne kanjira, mrudangam, wila or vaayalin bajaane main apni vishaal bahumukhi pratibha sabit kii. unhone vaayalin vaadan main vibhinn sangeetkaaron ke saath kaarykram pesh kiyo or ekal wila sangeet kaaryakramon ke liye bhi prakhyat hue.
 balamurlikrishna ne bahut hi kam umr main apane kariyar kii shuruyaat kii. ab tak vah duniya bhar main 25000 sangeet kaarykram pesh kar chuke hai.
 sangeet ke sabhi kshetron main unki bahumukhi pratibha, unki sammohit karne vaali aawaaj, rachanaaon ke pratipaadan ke unke anokhe tareeke ne sangeet yug main unhen alag sthaan dilaane main madad kii he. unhone hindustani gharaane main sheersh sangeetkaaron ke saath-saath kaam kiya he or ve sabase pehle jugalbandi kism ke sangeet kaarykram pesh karne ke liye jane jate hai. is tarah kaa pehla kaarykram mumbai main hua, jahaan unke saath pandit bhimsen joshi the. unhone anya logon ke alaava pandit hariprasad chaurasia or kishori amonkar ke saath bhi jugalbandi kaarykram pesh kiye hai. in samarohon ne unhen desh bhar main lokapriy bana diya or sangeet ke madhyam se rashtriya akhandta kaa sandesh dene main madad kii he.
 kavi, sangeetkaar or sangeet vaigyanik balamurlikrishna ne apane sampurna mul main teenon kii rachanaaon ke tatv behaal kiye hai. vah karnataka sangeet ke ek nae yug kaa pratinidhitiv karte hai. apane purvavarti diggajon kii akashganga kii tarah unhone apane tareeke se sangeet kii viraasat ke sangrakshan main madad kii he. unhe shri bhadrachal ramdaas or shri annamacharya kii sangeet rachanaaon ko lokapriy banane ke liye bhi janaa jaataa he.
 balamurlikrishna ke sangeet kaaryakramon main manoranjan mulya ke liye lokapriy maang ke saath parishkrut sur kaushal or shastreey sangeet ke talbaddh pattern kaa mail dekha jaataa he.
 balamurli krishna ko america, canada, britain, italy, france, rus, srilanka, malaysia, singapore, madhya purv or anya sahit kai deshon main sangeet kaarykram ke liye aamantrit kiya gaya he.
 jabaki uski maatrubhaasha telugu he, ve na keval telugu, balki kannada, sanskrit, tamil, malayalam, hindi, bengali, punjabi sahit kai bhashaaon main gaate hai.
 unhone eviem productions ke binar tale "bhakt prahlada" naam kii telugu film main naarad kaa abhinay kiya, jisamen unhone apane geet gaaye. unhone kuch or filmon main bhi kaam kiya.
 ve british puraskaar vijeta gayak mandali ke saath ek ekal kalakaar ke rup main aaye or nobel puraskaar vijeta rabindranath tagore ke geetikavy or britain sthit goa sangeetkaar dow joel ke sangeet ke saath "gitanjali suut" pesh kiya. kai bhashaaon ke unke spasht uccharan se prerit hokar unhen bengali main puure rabindra sangeet kii rachanaaon ko ricard karne kaa aamantran diya gaya, taaki ise bhavi peedi ke liye sangrakshit rakhaa ja sake. unhone french bhashaa main bhi gaaya he or yahan tak ki malaysian rajgaraane ke liye yojit samaaroh main agrani karnataka vaadya shikshak shri tii.ech.subhaashachandran ke saath jaaj fusion main haath aajamaaya.
 haal main sangeet chikitsa ke prati unki ruchi teji se badhi he or ab kabhi-kabhi hi kaarykram pesh karte hai. unhone switzraland main "academy of parfarming arts and research" kii sthapana ke liye es. ram bharti ko adhikrut kiya he or sangeet chikitsa par bhi kaam jari rakhe hue hai. unhone sangeet chikitsa main vyapak anusandhan karne or kala va samskruti ke vikaas ke lakshya ke saath 'emwike trust' kii sthapana kii he. ek nrity or sangeet vidhyalay "vipanchi" unke trust kaa ek hissaa he or uskaa sanchaalan prabandh nyaasi kalimamani saraswati dwaara kiya jaataa he.
 dow balamurlikrishna ne telegu, sanskrit or tamil sahit vibhinn bhashaaon main 400 se bhi zyada sangeet rachanaaen kii hai. unki rachanaaon bhakthi sangeet se lekar varnam, kirthi, javeli or thilan tak hai. unki sabase badi uplabdhi sabhi moolbhoot 72 raagon main kii gayi rachanaaen hai.
 balamurlikrishna kii sangeet yatra kii visheshta unki gaiyr-paramparaagat, prayog karne kii bhaavana or aseem rachanaatmakataa he.
 dow balamurlikrishna ne puure karnataka sangeet pranali ko uski samrudh parampara ko achoota rakhte hue nav pravartit kiya he. ganpati, shravashree, sumukham, laavangi aadi jaise raagon kaa shrey unhen hi jaataa he. unhone jin raagon avishkaar kiya, ve unki nai simaaon kii khoj kaa pratinidhitiv karti hai.
 laavangi jaise raagon main arohan or avarohan paimaane teen yaa chaar note hote hai. unke dwaara banaaye gayi mahathi, laavangi, siddhi, sumukham jaise raagon main keval chaar note he, jabaki uske dwaara rachit sarv shri, omkaari, ganpati, jaise raagon main teen hi note hai.
 unhone taal pranali main bhi kuch nayaa kiya. unhone taal kii vartmaan kidayon ke hisse "sa shabd kriya" main "gati bedam" shaamil kiya or is prakaar taal pranali kii ek nai shrinkhalaa shuru kii. sant arungirinadar apane prasiddh thirupugaj main aisi pranaaliyon ko shaamil kiya karte the, lekin keval sandham ke rup main, jabaki balamurlikrishna ko aise sandhaamon ko angam or paribhaasha ke saath ek taarkik lay main dhaalane main agrani sangitakar ke rup main janaa jaataa he. apni nai taal pranali ke liye unhone tri mukhi, panchmukhi, sapt mukhi or nav mukhi naam diye hai.
 jab unki sangeet rachanaaon kii baat hoti he, to unke thilan khud unke gaurav kii baat karte hai. balamurlikrishna thilan main sangathi kaa pravesh karaane ke kshetra main bhi agrani maane jate hai.
 tyagaraj kruthi nagomomu kii bhavuk vyakhya ke liye unhen kaaphi vaahvahee mili or vah aaj bhi lokapriy he.
 nae raagon ke apane avishkaar ke liye balamurlikrishna kii aalochana kii gayi. ek baar roodhiwaadiyon ne ise apavitra karne vaala kaam mana. lekin phir bhi, kala ke ek samakaleen kaary kaa koi gambhir moolyankan aitihaasik rup se suchit kiya janaa chahie. nae raagon kaa navapravartan tyagaraj kii viraasat ko paribhaashit karne vaali khaasiyat thi. bhautikavidon emvi raman or ve.en. muthukumaar ke anusaar tyagaraj kii ab tak uplabdh 700 se adhik rachanaaen 212 raagon main dhaali gai hai. inamen se 121 kii ek sanrachana thi or tyagaraj vaise pehle vyakti the, jinhone 66 raagon kritiyon kii rachana kii. gauratlab he ki vivddhini or navras kannada raagon- jinka pravartan tyagaraj dwaara kiya gaya - main aaroh par sirf chaar note hote hai. ve 19 veen sadi main apane tarah kii pehle raag the. yakeenan balamurlikrishna ke apane raagon ne hi tyagaraj ke prayaas ko charmotkarsh par le gayi. tyagaraj kii ek or rachana ranjani aaj ek sau se adhik kritiyon par baari he, jinamein balamurlikrishna kii vande maataram, aandi maa taram bhi he.
 sangeet pratibha dow balamurlikrishna ne kai puraskaar jite hai or unhen kaaphi vaahvahee mili he. unamem se kuch: -
 sangeeta kalanidhi, gaan kaustubh, gaanaklabhushan, gaan gandharva, gayak sikamani, gayan chakravarti, gaan padam, naadajyoti, sangeet kala saraswati naad maharishi, gandharva gaan samraat, gyaan sagar, sadi ke sangeetkaar aadi kaa naam liya ja saktaa he. rashtriya ekta ke hit main maharashtra ke rajyapal ne unhen unki sevaaon ke liye sammanit kiya.
 ve ekmaatr karnataka sangeetkaar hai, jinhen teen rashtriya puraskaar -sarvshereshth parshv gayak, sarvshereshth sangeetkaar or sarvshereshth sangeet nirdeshak ke rup main mili hai. unhen pradarshan ke saat vibhinn kshetron main aal india radio kii ore se "top grad" se sammanit kiya gaya he.
 dow em balamurlikrishna ko padmashri, padmabhushan or padam vibhushan jaise rashtriya puraskaar mil chuke hai. ve ekmaatr karnataka sangeetkaar hai, jinhen france sarkaar kii ore se chevillrs of da order des arts at des letters mila he.
 in sab ke alaava, unhen vibhinn pratishthit vishvavidhyalayon kii ore se kai maanad doctoret kii oopaadhiyaan bhi pradaan kii gayi hai.
 balmurlikrishna kuch filmon main kaam kiya he or kuch bhartiya cinema ke kuch chune hue gaanon ke liye awaz diya he.
 
