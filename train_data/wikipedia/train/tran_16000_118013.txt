 salvator kaazimodo  italy ke kavi the. 1959 i0 main sahitya main nobel puraskaar vijeta.
 
 salvator kaazimodo kaa janm 20 agast, 1901 ko sicily dweep ke modika naamak sthaan main hua tha. kaazimodo kii vidhivat shiksha hui thi or ve apane samay kii takneekee pragati se bhaleebhanti avgat prathit hote hai. rome ke ek shilp mahavidhyalay main unhone shiksha praapt kii thi or uske baad italy sarkaar kii seva main ejeeniyar kii haisiyat se kaam karte hue unhone saare italy kii yatra 10 varshon tak kii thi. 1935 main ve milan main bas gayi the or kuch dinon ke baad italian bhashaa ke praachaarya niyukt ho gaye the. italy main musolini kii taanaashaahee ke dinon main vahaan ke sahityakar dabe-se the. taanaashaahee ke patan ke baad hi unki baton ko mahatv mila or unki rachanaaon kii bhi kadra hui, jiskaa adhikansh shrey kaazimodo ko he.
 kaazimodo kavi hone ke saath-saath aalochak or anuvadak bhi the. ve dwitiya vishwayuddh ke baad aadhunik saamaajik samasyaon kaa varnan karne or un par prakaash daalane ke kaaran prasiddh hue. unke vichaar vamapaksheeya the. aarambh main unhone naatakon kii samikshaayen hi vishesh rup se likhi thim jo anek patr patrikaon main prakashit huin. unhone gey kavitaaon kii paramparaagat gayan paddati main naye sudhaar sujhaaye or abhivyakti kii nai shrunkhalaaon kii ore sanket kiye hai. unhone bataaya ki sangeet ke prabhaav main shabd kii apeksha dhwani or lay vishesh kaam karte hai. kaazimodo ne greek, latin or angreji se anuwaad kiye the. shakespeare ke tempest kaa bhi unhone anuwaad kiya tha.
 kaazimodo kii kavitaaon kaa sangrah paanch jildon main prakashit hua he, jinke naam is prakaar hai:
