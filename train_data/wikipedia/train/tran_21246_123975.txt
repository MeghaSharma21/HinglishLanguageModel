 
 1 karod anumaanit jatiyaan
 keet arthopoda sangh kaa ek pramukh varg he. iske 10 lakh se adhik jatiyon kaa namakaran ho chukaa he. prithvi par paye jane vaale sajivon main aadhe se adhik keet hai. aisa anumaan lagaaya gaya he ki keet varg ke 3 karod praani aise hai jinako chinhit hi nahin kiya gaya he atah is grah par jivan ke vibhinn roopon main keet varg kaa yogadan 90% he. ye prithvi par sabhi vaataavaranon main paae jate hai. sirf samudron main inaki sankhya kuch kam he.aarthik rup se mahatvapurn keet hai: apis va bambiks, lacifer ; rog vaahak keet, anafalij, kulex tathaa edies ; yuthpidak tiddi ; tathaa jivit jeevashm limulas aadi.
 keet praaia: koi bhi chota, rengnevaala, khandon main vibhajit sharirawala or bahut si taangonvala praani keet kah diya jaataa hai, kintu vastav main yah naam vishesh lakshanonvale praaniyon ko diya janaa chahie. keet aprishthivanshiyon ke us bade samudaay ke antargat aate he jo sandhipad kehalaate hai. linius ne san 1735 main keet varg main ve sab praani sammilit kiye the jo ab sandhipad samudaay ke antargat rakhe gaye hai. linius ke insect shabd ko sarvapratham em. je. brison ne san 1756 main simit arth main prayukt kiya. tabhi se yah shabd is arth main vyavahrut ho rahaa he. san 1825 main pi. e. latrali ne kiton ke liye shatpad shabd kaa prayog kiya, kyonki is shabd se in praaniyon kaa ek atyant mahatvapurn lakshan vyakt hota he.
 inkaa sharir khandon main vibhajit rahata he jisamen sir main mukh bhaag, ek jodi shringikas, prya: ek jodi sanyukt netra or bahudhaa saral netra bhi paae jate hai. vriksh par teen jodi taangon or do jode paksh hote hai. kuch kiton main ek hi joda paksh hota he or kuchhek pakshaviheen bhi hote he. udar main taangen nahin hoti. inke pichley sire par guda hoti he or guda se thodaa sa aage kii ore jananchhidr hota he. shwasan maheen shwaas naliyon dwaara hota hai. shwaasanlee baahar kii ore shwasaradhran dwaara khulti he. praaia: das jodi shwasadhran sharir main donon ore paae jate hai, kintu kai jatiyon main paraspar bhinnata bhi rahati he. rakt laal kanikaon se viheen hota he or plaza main haemoglobin bhi nahin hota. at: shwasan kii gaisen nahin pahunchati. parivahan tantra khulaa hota hai, hriday prishth kii ore aaharnal ke upar rahata he. rakt dehguha main bahata he, band vahikaaon kii sankhya bahut thodi hoti he. vaastavik shirayen, dhamniyon or keshikas nahin hoti. nisarg nalikaay pashchantra ke agle sire par khulti hai. ek jodi pandur granthiyaan bhi pai jaati hai. andey ke nikalne par parivardhan praaia: sidhe nahin hota, saadharantaya roopantaran dwaara hota he.
 praaniyon main sabase adhik jatiyaan kiton kii hai. kiton kii sankhya anya sab praaniyon kii sammilit sankhya se chah guni adhik he. inaki lagbhag das baarah lakh jatiyaan ab tak gyaat ho chuki hai. prayek varsh lagbhag chah sahastra nai jatiyaan gyaat hoti hai or aisa anumaan he ki kiton kii lagbhag bees lakh jatiyaan sansar main vartmaan hai. itane adhik prachurya kaa kaaran inkaa asaadhaaran anukulan kaa gun hai. ye atyadhik bhinn paristhitiyon main bhi safaltaapurvak jivit rahete hai. pankhons kii upasthiti ke kaaran kiton ko vikiran main bahut sahaayta milti hai. aisa dekhne main aata main he ki paristhitiyon main parivartan ke anusaar kiton main nity naveen sanrachanaon tathaa vrittiyon kaa vikaas hota jaataa he.
 kiton ne apana sthaan kisi ek hi sthaan tak simit nahin rakhaa he. ye jal, sthal, akaash sabhi sthanon main paae jate hai. jal ke bheetar tathaa uske upar tairte hue, prithvi par rahete or akaash main udate hue bhi ye milte hai. anya praaniyon or paudhon par bahya paraseete ke rup me bhi ye jivan vyateet karte hai. ye gharon main bhi rahete hai or wanon main bhi; tathaa jal or vaayu dwaara ek sthaan se duusare sthaan par pahunch jate hai. carbonic athwa acarbonic, kaise bhi padaarth hon, ye sabhi main apane rahane yogya sthaan bana lete hai. uttari dhruvapradesh se lekar dakshini dhruvapradesh tak aisa koi bhi sthaan nahin jahaan jeevadhariyon kaa rahanaa ho ore keet na paae jate hon. vrikshon se ye kisi rup main apana bhojan praapt kar lete hai. sadate hue carbonic padaarth hi na jane kitni sahasr jatiyon ke kiton ko aakrisht karte tathaa unka udarposhan karte hai. yahi nahin ki keet keval anya jeevadhariyon ke hi bahya athwa aantarik parjive ke rup main paae jate hon, varan unki ek badi sankhya kiton ko bhi aakraant karti he. or unase apane liye aashray tathaa bhojan praapt karti hai. atyadhik sheet bhi inke maarg main baadha nahin daalata. kiton kii aisi kai jatiyaan hai jo himank se bhi lagbhag 50 centegrat neeche ke taap par jivit rah sakati hai. duusari ore kiton ke aise varg bhi hai jo garam pani ke un shroton main rahete hen jiskaa taap 40 se adhik he. keet aise marusthalon main bhi paae jate hai jahaan kaa maadhyahki taap 60 celsius tak pahunch jaataa he kuch keet to marusthalon main bhi paaai jate hai. jahaan kaa maadhyanhki taap 60 celsius tak pahunch jaataa he. kuch keet to aise padaarthon main bhi apane liye poshan tathaa awaas dhandh lete hai jiske vishay main kalpana bhi nahin kii ja sakati ki unamem koi jeevadharee rah saktaa he yaa unke praani apane liye bhojan praapt kar saktaa he. udhaaharan ke liye, silosa petaroli naamak keet ke dimbh california ke patroleum ke kuon main rahete paye gayi hai. keet tikshn tathaa vishele padaarthon main rahete tathaa abhijanan karte paae gaye hai. jaise aprishkrut tarter jisame 80 pratishat pauteshium vitarteret hota he.) opium, laal mirch adarak nausadar, kuchlaa piparmint kasturi, madiraa kii botalon ke kaam, rangne vaale brush. kuch keet aise bhi hai jo gahare kuon or gufaaon me rahete hai jahaan prakaash kabhi nahin pahunchataa. adhiktar keet ushn deshon main milte hai or inhen kiton se naanaa prakaar kii akritiyon tathaa rang paae jate hai.
 sahajvruti ke kaaran kiton kaa vyavhaar swabhaavat: aisa hota he jisase unke nijee kaary main nirantar lage rahane kii dridhtaa prakat hoti he. unamem vivek or vichaarshakti kaa abhaav hota he. gharelu mackhiyon ko hi len. barbar kiye jane vaale prahaar se ve na to darati hai or na hatotsahit hi hoti hai. unhen haar maananaa to jaise aata hi nahin. jab tak unke sharir main praan rahete hai tab tak ve apane bhojan kii prapti tathaa santanotpati ke kaary kii purti main baraabar lagi rahati hai.
 kito kaa aakaar praaia chota hota he. apane sookshm aakaar ke kaaran ve vahut labhanvit hue hen. yah laabh anya dirghakaay praaniyo ko praapt nahin hai. prayek keet ko bhojan kii bahut thodi maatra kii aavashyaktaa hoti he. apni sookshm kaaya ke kaaran ve randhro yaa daraaron main bhi saralata se aashray le lete hai. inkaa aakaar inaki raksha main sahaayta karata he. inke chote aakaar ke hote hue bhi unamem adamya shakti hoti he. anek keet apane shaareerik bhaar se das se bees guna tak boj vahan kar sakate hai. ek pissu, jisaki taagen lagbhag ek millimetre lambii hota he, chalis centimetre lambaai main or bees centimetre lambaai main kud saktaa he.
 kuch kalapaksh parjiviyon kii lambaai keval 0.2 millimetre hi hoti he. par kuch trinkit, jaise fimasia seratipus 260 millimetre tak lambey hote hai. yadi pakshon ko failaakar eravis agripina mapa jaae to isaki chaudaai 280 millimetre tak pahunch jaati he. aadhunik kiton main yah sabase bada he, par pracheen kaal kii dregon fli, jinke astitwavshesh milte hai, paksh failaane par maapne par do do foot se bhi adhik lambii pai jaati he.
 manushya or kitvarg main bahut ghanishtha sambandh he. anek jatiyaan hamen atyadhik haani pahunchaati hai, hamaare bhojya padaarthon ko kha daalati hai, hamaare vastron aadi ko nasht kar detii hai or manushyon, pashuon tathaa paudhon main anek rog failaati hai.
 kiton kii asthiyaan nahin hoti. kankal adhiktar bahya hota he. or drin bahyatvak bana rahata he. yahi dehabhitti kaa bahya str hota he. is kankal main guruta adhik hoti he. asthiyon kii tulana main yah halakaa, kintu bahut hi sudrin hota he. saadharantaya vibhinn saamaanya rasinic willianon kaa is str par kuch bhi prabhaav nahin dikhaai pasta. is shariravaran kaa itnaa adhik aprabhavit hona vishesh mahatv rakhata he. is kaaran saadhaaran keetanunashi kiton ko saralata se nasht nahin kar sakate. bahiyatvak sharir ke prayek bhaag ko dhake rahete hai, yahan tak ki netra, shrangikas, nakhar tathaa mukh bhaagon par bhi iskaa aavaran rahata he. aaharnal ke agr or pasch bhaag kii bhitti bheetar kii or tathaa shwasananalikaay bahyatvak ke ek bahut maheen str se dhaki rahati hai. bahyatvak ke bheetar kii ore jivit koshikaon kaa str hota he, jo hypodermis kehalaata he. yahi str bahyatvak kaa utsarjan karata he. hypodermis ke bheetar kii ore ek atyadhik sookshm nimnataleey jhilli hoti he.
 bahyakankal sandhiyon par tathaa anya aise sthanon par jahaan gati hoti he, jhillimay ho jaataa he. in sthanon ke atirikt saare sharir kaa kankal bhinn bhinn bhaagon main vibhakt rahata he. ye bhaag drunak kehalaate hai. or ek duusare se nishchit rekhaon dwaara mili rahete hai. ye rekhaayen saavnibhan kehalaati hai. kintu jab sanlagn drudhk kaa aapas main samekan ho jaataa he to sivaniyaan lupt ho jaati hai. bahyakankal komal peshiyon ke liye ek dhaanche kaa kaary karata he. sharir ke upar vibhinn prakaar ke shalk, bal, kaante aadi vidyaman rahete hai.
 keet khand vaale jeev hai. khand vyavasthit hone ke kaaran ve swatantraaa se chal sakate hai. or unke sharir main shramavibhaajan ho paata he. shramavibhaajan ke falswaroop sharir kaa ek khand bhojan praapt karne ke liye, doosraa pragati ke hetu, teesraa prajnan ke nimitt tathaa chauthaa raksharth hota he. is prakaar bhinn-bhinn khand nijee kaary pruthak pruthak rup se sampadit karte rahete hai. sharir ke prayek khand main prishthiya patt, daane baayein do bhaag parshvak tathaa ek urupatt bhaag hota he. adarsh rup se kiton ke sharir main 20 yaa 21 khand hote hai, kintu yah sankhya in khandon ke samekan or sankuchan ke kaaran bahut kam ho jaati he.
 sir bhojan karne or samvednaa kaa centre he. isame chah khand hote hai, jinka paraspar aisa samekan ho gaya he ki inamen upkarnon ke atirikt khandibhavan kaa koi bhi chinh nahin rah jaataa. saamaanya kiton ke sir ke agrabhag main roman akshar vaai jna ke aakaar kii ek sivani hoti he, jo siropari sivani kehalaati he. is sivani kii donon bhujaaon kaa madhya bhaag lalaat kehalaata he. bhaal ke peeche vaale sir ke bhaag ko siropari bhitti kehete hai. bhaal ke aage kii or vaale sir ke bhaag ko udoshthadhar kehete he. udoshthadhar ke agle kinare par lebram judaa rahata he. lebram kii bhitari bhitti ko epiferigs kehete hai. shiroparibhitti par ek jodi shrangikaayen or ek jodi sanyukt netra sadaa paae jate hai. netron ke neeche vaale sir ke bhaag ko kapaal kehete hai. sir par do yaa teen saral netra, yaa aselai bhi praaia paae jate hai. sir greeva dwaara vaksh se judaa rahata he. sir ke us bhaag main, jo greeva se miltaa he, ek bada randhra hota he jo pashchakapaal chhidr kehalaata he. sir ke chaar avyav hote hai, jo mandible, mexila or lavium kehalaate hai. maindival main khand hote hai, jinaki sankhya vibhinn prajatiyon main bhinn-bhinn hoti he. inaki akruti main bhi vahut bhed rahata he. maadaaon ke mandible praaia vishesh rup se viksit hote hai. maindival dwaara hi kiton ko apane maarg or sankat kaa gyaan hota he. inhen ke dwaara ve apane bhojan va apane saathi kii khoj kar pate hai. chitiyaan inhen ke dwaara ek duusare ko sanket detii hai. mackhiyon main inhen par ghranendriyaan pai jaati hai. nar machhar inhen se sunate hai or koi koi keet apane sangi tathaa apane shikaar ko pakadaney ke liye bhi inase kaam lete hai. mandible bhi pradaan jabade hai. or ye bhi bhojan ko pakadte tathaa kuchalate hai. mexila sahaayak jabada he. isamen kai bhaag hote hai. yah adhovrunt dwaara sir se judaa rahata he. doosraa bhaag udvrunt kehalaata he. iskaa ek shira adhovrunt se juda rahata he or duusare sire par ek ushnov, ek antajihva or ek khandadaar spershini hoti hai. avar oushth do avyavon se milakar bana hota he. dono avyavon kaa samekan apurna hi rahata he isamen vah chaudaa bhaag, jo sir se judaa rahata he, adhashchibrook kehalaata he. iske agle kinare par chibunk judaa rahata he. chibunk ke agr ke kinare par chibunkagra hota he, jo do bhaagon kaa bana hota he or jiske agr kinare par baahar kii ore ek jodi vahirjihva tathaa bheetar kii ore ek jihva hoti he. inaki tulana upasambh ke ushnish or antarjihva se kii ja sakati he. ye chaaron bhaag milakar jihvika banaate hai. chibukagra ke daayen va baayein kinare par ek ek khandadaar spershini hoti hai. mukh vaale avyavon ke madhya jo sthaan ghira rahata he vah pramukhguha kehalaata he. isi sthaan main jihva hoti he. jihva kii jad par, upar kii ore mukh kaa chhidr or neeche kii ore laar nalee kaa chhidr hota he.
 kiton ke bhojan karne kii vidhiyaan vibhinn hai. tadnusaar inke mukh bhaagon kii akruti main parivartan hota he. jo keet mukhbhaag ke chhidr se bhojan chuusate hai, inamen maindival, mexila aadi ke mukhbhaag sui ke samaan hote hai. bhojan kaa avasorana karne vaale kiton ke mukhbhaag kaa adhar oshth shindakaar hota he iske sir par drav padaarth ke avasorana ke liye koshika nalikaay hoti he. bhinn-bhinn prakaar ke mukh bhaag vibhinn samudaay ke kiton ke varnan main batalaaye gayi hai.
 pragati kaa centre he. yah sharir kaa madhyabhaag hone ke kaaran pragati ke liye bahut hi upyukt he. is bhaag main teen khand hote hai, jo agravaksh, madhyavaksh or paschvaksh kehalaate hai. bhinn-bhinn samudaay ke kiton ke teen khandon main atyadhik bhed paaya jaataa he. fudakane vaale kiton kaa agravaksh sabase adhik viksit hota he, kintu madhyavaksh or paschvaksh kaa aakaar pakshon kii paristhiti par nirbhar karata he. jab donon pakshon kaa aakaar lagbhag ek-sa hota he tab donon vakshon kaa aakaar bhi ek-sa paaya jaataa he. dwipakshon main keval ek hi jodi arthath agrapaksh hi hote hai. is kaaran madhyapaksh sabase adhik bada hota he. pakshaviheen kiton main prayek khand kaa prishthiya bhaag saral tathaa avibhajit rahata he pakshavale khandon kaa prishthiya bhaag lakshanik rup se teen bhaagon main vibhajit rahata he, jo ek duusare ke peeche kram se jude rahete hai or pragvarooth, varooth tathaa varuthika kehalaate hai varuthika ke peeche kii ore paschvaruthika bhi judy rahati he. jo antkhandee jhilli ke kade hone se ban jaati he. in sab bhaagon main varuthika hi praaia sabase mukhya hoti he. dono ore ke parshvak bhi do do bhaagon main vibhajit rahata he. agrabhag udarosthi or pashchbhaag parshvakkhand kehalaata he. pratiprishth main basisternam or farcasternam naamak do bhaag hote hai. farcasternam ke peeche kii ore antkhandee jhilli kadi hokar spinasternam banakar jud jaati he.
 vaksh ke prayek khand main ek jodi taang hoti he. prayek taang paanch bhaagon main vibhajit rahati he. taang kaa nearesth bhaag, jo vaksh se judaa hota he, kakshang kehalaata he. doosraa chota sa bhaag urukat, teesraa lanbaa or drin bhaag urvika, chauda lambaa patala bhaag jangha ore paanchava bhaag gulf kehalaata he jo do se lekar paanch khandon main vibhajit ho saktaa he. gulf ke antim khand main nakhar tathaa gaddi judi hoti he. or yah bhaag gulphagr kehalaata he. nakhar praaia ek jodi hote hai. gaddiyon ko palavill, arolia, epedia aadi naam die gaye hai. taangon main upyogitanusaar anek visheshtaayen drushtigochar hoti hai. kheria kii tiviyaan mitti khodne ke liye hangi ke aakaar kii ho jaati hai or iske neeche kii ore teen khandwala gulf judaa hota he. fudakanevaale tiddon kii pasch taagon kii urvika bahut pusht hoti he. shramik madhumakhiyon kii pasch taangen paraag ekatra karne ke liye upyogi hoti hai. inamen gulf main krmanusaar shreneebaddh bal lage hote hai, jinase ve paraag ekatra karte hai or jangha ke kinare par kaante hote hai, jo paraag ko chhatey tak le jane ke liye paraag daliya kaa kaary karte hai. akhetipatang kii taange gaman karne vaali hone ke kaaran urukut do bhaagon main vibhajit ho jaataa he. juun kii taange baalo ko pakadaney ke liye bani hone ke kaaran gulf main keval ek hi khand hota he tathaa usamen ek hi nakhar laga hota he. bal ko pakade rahane ke liye nakhar vishesh akruti kaa hota he. jalawaasi kiton kii taange tairne ke liye bani hoti hai. inamen lambe bal hote hai, jo patavaar kaa kaam karte hai. baddhhast kii agali taange shikaar ko pakadaney ke liye hoti hai. iskaa kakshang bahut lanbaa, urvika or jangha kantedaar hoti he. khate samay vah isi se shikaar ko pakade rahata hai. gharelu makkhi ke gulf main nakhar, upabarhikaaye or bal hote hai, jinke kaaran inkaa adhomukh chalaanaa sambhav hota he.
 chalate samay keet apni agali or pichhali taange ek ore madhya taang duusari ore aage badhaata he. sara sharir kshan bhar ko shesh teen taangon kii bani tipai par ashrith rahata he. agali taang sharir ko aage kii ore khinchati he, pichhali taang usee ore ko dhakka detii he or madhya taang sharir ko sahaara dekar neeche yaa upar karti he. aage kii ore badhate samay keet modadaar maarg kaa anusaran karte hai.
 maheen tathaa do paraton se bane hote hai, jo madhyavaksh or paschvaksh ke prishthiya bhaagon ke kinare se daayen baayein parat kii bhanti viksit hote hai. pakshon main kadi, maheen nalikaaon kaa ek dhaanchaa hota he, jo isko drudh banaata he. ye nalikaay shirayen kehalaati hai. paksh kuch kuch trikonakar hote hai. iskaa aage vaala kinaaraa parshv, baahar kii ore vaala bahari or teesri ore kaa kinaaraa gudiy kehalaata he. parshv kinare kii ore kii shiraayen praaia moti yaa adhik paas hoti hai, kyonki udate samay sabase adhik daab paksh ke isi bhaag par padati hai. shiraaon kii rachana keet ke vargeekaran main bahut mahatv rakhti hai. mukhya shiraaon ke naam is prakaar hai: kausta, sabacosta, radius, medius, cubitas or enel . bhinn-bhinn samudaay ke kiton ke pakshon kii shiraaon kii rachana main bahut bhed paaya jaataa he. inamen se kuch shirayen to lupt ho jaati hai, yaa unki shakhaon kii sankhya bad jaati hai. in shiraaon ke bich-bich main khadi shirayen bhi pai jaati hai.
 kiton ke jivan main pakshon ko atyadhik mahatv he. paksh hone ke kaaran ye apane bhojan kii khoj main dur dur tak ud jate hai. inako apane shatruon se bachakar bhaag nikalne main pakshon se badi sahaayta milti he. pakshon kii upasthiti ke kaaran kiton ko apni parivyapti main, apane sangon ko prapt karne main, anda rakhane ke liye upyukt sthaan khojane main tathaa apana ghonslaa aise sthanon par banane main jahaan unke shatru na pahunch paaen, bahut sahaayta milti he.
 udate samay prayek paksh main peshiyon ke do samoohon dwaara pragati hoti he. ek samooh to un peshiyon kaa he, jinka pratyaksh rup main pakshon se koi sambandh prathit nahin hota. ye peshiyaan vaksh kii bhitti par judi hoti hai. inkaa paksh kii jad se koi sambandh nahin rahata. khadi peshiyaan vaksh ke prishthiya bhaag ko dabaati hai. vaksh ke pakshon kii sandhi vishesh prakaar kii hone ke kaaran is daab kaa yah prabhaav hota he ki paksh upar kii ore uth jate hai. lambaan peshiyaan vaksh ke prishthiya bhaag ko vrittakar bana detii hai, jiske prabhaav se paksh neeche kii ore jhuk jate hai. duusare samooh kii peshiyaan, pakshon kii jad par, yaa pakshon kii jad se nanhen nanhen skilarite par, judi hoti hai, inamen se pakshon ko failaanevaali agr or pasch peshiyaan mukhya hai. udate samay pratham samooh kii peshiyaan jab pakshon ko baari-baari se upar-neeche karti hai tab pakshon ko failaane vaali peshiyaan mukhya he. udte samay pratham samooh kii peshiyaan jab pakshon ko baari-baari se upar-neeche karti he tab pakshon ko failaanevaali peshiyaan pakshon ko aage or peeche kii ore karti he. udate hue keet ke pakshon ke aar paar hawa kaa bahaav is prakaar kaa hota he ki paksh ke upree or nichle tal par daav me antar rahata he. falat ek vayugati kii bal ban jaataa he jo pakshon ko upar kii ore saadhe rahata hai or sharir ko udate samay sahaara detaa he.
 praaia mackhiyon or madhumakhiyon me pakshakampan sabase aghik hota he. gharelu makkhi kaa pakshakampan prati second 180 se 167 baar hota he, madhumakhi main 180 se 203 baar or machhar me 278 se 307 baar. odoneta gana ke kiton kaa paksh kampan 28 baar prati second hota he. atyadhik veg se udne vaale kiton main bazshalabh or odoneta kii ek jati ke keet kii gati 90 prati ghanta tak pahunch jaati he.
 udar upaapachay or janan kaa centre he. praaia isame 10 khand hote he, kintu andhakagan main 12 khand or anya kuch ganon me 11 khand paae jate hai. bahut se ganon me agr or pasch bhaag ke khando me bhed hota he or is kaaran in bhaagon ke khando kii seemaa kathinata se nishchit ho paati he, kitu guda sab kiton me antim khand par hi hoti he. kuch kiton me antim khand par ekajodi khandwali puchhakaayen lagi hoti he. nar main nauvaan khand janan sambandhi hota he. iske thik peeche kii or pratiprisht par janan sambandhi chhidr paaya jaataa he or par janan avashya lage rahete hen. janan avashya yaa bahya jananendriyaan ye hai-ek shishan, ek jodi aantar avyav or ek jodi bahya avyav, jo maithun ke samay maadaa ko thaamne kaa kaam karti he. ye sab avashya nawein khand se viksit hote he. maadaa me aathvaan or nauvaan janan sambandhi khand he or inhen par janan avashya yaa bahya jananendriyaan lagi hoti he. ye indriyaan anda rakhane kaa kaary karti he. isliye inako andsthaapak bhi kehete he. maadaa kaa janan sambandhi chhidr santve pratiprisht ke thik peeche hota hai kintu kuch ganon me yah adhik peeche kii or hat jaataa he. andsthaapak vibhinn samudaayon ke kiton me vibhinn kaary karata he, yatha madhumakhiyon, barron or bahut si chintiyon main dank kaa, saafilise me paudhon main anda rakhane ke liye gaharaa chhed karne kaa tathaa akhetipatang me duusare kiton ke sharir main anda rakhane ke liye chhed karne kaa. kuch kiton main andsthaapak nahin hota. bahut me kanchukapakshon or mackhiyon me sharir ke antim khand doorabeen ke sadrush ho jate hai or anda rakhane kaa kaary karte hai. andsthaapak teen jodi avyavon kaa bana hota he, jo agr, pasch or prishthiya kapaat kehalaate hai. agr kapaat aathven khand se or shesh do jodi kapaat nave khand se viksit hote hai.
 keet teen prakaar ke rangon ke hote hai-rasinic, rachanaatmak or rasinic rachanaatmak. rasinic rangon main nishchit rasinic padaarth paae jate hen jo adhiktar upaapachay kii upaj hote hai. kuch kiton main ye padaarth utsarjit vastu ke samaan hote hai. inamen kuch rang bahyatvak main paae jate hai, jo kaale, bhure or pile hote hai tathaa sthaayee rahete hai. hypodermil vaale rang chote-chote daanon athwa vasakanon ke rup main keet kii koshikaon main vartmaan rahete hai. ye rang laal, pile, naarangi or hare hote hai tathaa keet kii mrityu ke pashchaat sheeghra lupt ho jate hai. kuch rang rakt or vasapindak main bhi paae jate hai. rachanaatmak rang bahyatvak kii rachana ke kaaran prathit hote hai or bahyatvak main parivartan hone se nasht ho jate hai. bahyatvak ke sikudne, phoolne athwa usamen kisi anya dravya ke bhar jane se bhi rang nasht ho jaataa he. rasinic-rachanaatmak rang rasinic or rachanaatmak padaarthon ke milane se banate hai.
 kiton ke aantarik sharir kii rachana is prakaar he :
 pachak tantra teen bhaagon main vibhajit rahata he- agr antra, madhya antra or pasch antra. agr or pashchantra shareerabhitti ke bheetar bhitti bheetar kii ore maheen bahyatvak se dhaki rahati he, kintu madhyantra thili ke samaan pruthak viksit hota he or agrant tathaa pashchantra ko jodta he. agrant main ek sakari grasanalee hoti he, ek thili ke aakaar kaa annagrah or praaia ek peshni bhi hoti he. agrant ke donon ore laar granthiyaan hoti hai. dono hi milakar pramukh guha main khulti hai. madhyantra choti hoti he tathaa isamen se praaia unduk nikle rahete hai. pashchantra do bhaagon main vibhajit rahata he, agr bhaag nalika samaan antra or pasch bhaag thili ke samaan malashay banaata he. madhya or pashchantra ke sandhisthan ke maheen maheen nisarg nalikaay khulti hai.
 keet lagbhag sabhi prakaar ke carbonic padaarth apane bhojan ke kaam main le lete hai. is prakaar saadhaaran prakaar ke lagbhag saare kinvaj kiton ke pachaktantr main paae jate hai. laar granthiyaan amyles kaa utsarjan karti he, jo grasanalee main pravesh karte samay bhojan se mil jaataa he. carbohydrate kaa pachan madhya antra main hi puraa hota he. madhyantra main ye kinvaj paye jate hai-amyles, invartes, maltes, protiyes, lypes or hydrolypes . ye krmanusaar starch, ganne kii sharkara, maltos, protein or charbi ko pachaate hai. ye kinvaj annagrah main pahunch jate hai jahaan adhiktar pachan hota he, keval taral padaarth hi peshni dwaara madhyantra main pahonchte hai jahaan keval avasorana hota he. pashchantra anpachi vastuen guda dwaara baahar nikaal detaa he.
 malepigian nalikaay hi mukhya utsarjan indriyaan hai. ye sharirguha ke rakt main se utsarjit padaarth avasorana kar pashchantra main le jaati he. nitrogen, vishesh karke urik amla yaa iske lavan, jaise ammonium urat, banakar utsarjit hota he. uria keval bahut hi maatra main paaya jaataa he.
 prishthvahika mukhya parivahan indriya he. yah sharir kii prishthbhitti ke neeche madhyarekha main pai jaati he. yah do bhaagon main vibhajit rahati he-hriday or mahadhamani. hriday ke prayek khand main ek jodi kapaatdaar chhidr, mukhikaaye hoti hai. jab hriday main sankochan hota he to ye kapaat rakt ko sharirguha main nahin jane dete. kuch kiton main vishesh prakaar kii spandaneey indriyaan pakshon ke tal par, shrrigikaaon or taangon main, pai jaati hai. prishth madhyachhda jo hriday ke thik neeche kii ore hoti hai, prishthvahika ke baahar raktapravaah par kuch niyantran rakhti he. prishth madhyachhda ke upar kii ore se sharirguha ke bhaag ko parihrid vivar kehete hai. yah donon ore prishthbhitti se judaa rahata he. kuch kiton ke pratiprishth madhyachhda bhi hoti he. yah udar main tantrikatantu ke upar pai jaati hai. us madhyachhda ke nichevale sharirguha ke bhaag kaa paritantriky vivar kehete he. isaki pragati ke kaaran iske neeche ke rakt kaa pravaah peeche kii ore or daane-baayein hota he. prishthvahika me rakt aage kii ore pravaahit hota he or uske dwaara raktasir main pahunch jaataa he. vahaan ke vibhinn indriyon or avyavon main pravesh kar jaataa he. donon madhyachhadaaon kii pragati ke kaaran sharirguha me rakt kaa parivahan hota rahata he. ant main madhyachhda ke chhidro dwaara rakt parihrid vivar main waapas aa jaataa he. vahaan se rakt mukhikaon dwaara phir prishthvahika main bhar jaataa he. rakt main plavika hoti he, jisamen vibhinn prakaar kii kanikas pai jaati hai. rakt dwaara sab prakaar ke rasadravyon kii vibhinn indriyon main paraspar adla-badali hoti rahati he. yahi hormone kii ore aaharanlee se bhojan ko saare sharir main le jaataa he, utsarjit padaarth ko utsarjan indriyon tak pahunchaata he tathaa rakt shwasankriya main bhi kuch bhaag letaa he. parihrid koshikaaye yaa nafresite praaia hriday ke donon ore lagi rahati hai. ye utsarjan yogya padaartho ko rakt se pruthak kar jamaa kar leti he. trinabh koshikaaye praaia halke pile rang kii koshikaaye hoti he, jo vibhinn kiton main vibhinn sthanon par pai jaati hai. kuch kiton main ye shwasaradhran ke paas milti hai. sambhavat inkaa kaary bhi utsarjan or vifaille padaartho ko rakt se pruthak karnaa he. inkaa vruddhi or sambhavat janan se vishisht sambandh rakhata he. vasapindak yaa avyavasthit utak sharirguha main paaya jaataa he. kabhi kabhi inkaa vinyas khandi prathit hota he. vasapindak pattar, yaa deele sutron athwa deele utakon ke samaan hote hai. unka mukhya kaary sanchit padaartho ke rakt se pruthak kar apane main jamaa karnaa he. kuch kiton main yah utsarjan kaa kaary bhi karte hai. panduragranthiyaan ek jodi nishrot granthiyaan hoti hai, jo grasika ke paas, mashtishk ke kuch peeche or corpora cardieka se judi hui pai jaati hai. ye tarunika hormone kaa utsarjan karti hai, jo roopantaran or nirmochan par niyantran rakhata he.
 yah shwasapranal naamak bahut si shakha vaali vayunalikaaon kaa bana hota he. shwasapranal main bheetar kii ore bahyatvak kaa aavaran rahata he, jisamen paintdaar arthath ghumaavdaar sthultaayen hoti hai, jisase shwasapranal sikudne nahin paata. hawa bhari rahane par ye chaandi ke samaan chamakati he. shwasapranal main vibhajit ho jaati he. ye shakhaayen swayan bhi maheen shakhaon main vibhajit ho jaati he. is vibhaajan ke kaaran ant main shwasapranal kii bahut maheen-maheen nalikaay ban jaati hai jinhen shwasanalikaay kehete hai. ye sharir kii vibhinn indriyon main pahunchati hai. kahin-kahin shwasapranal bahut falkar vaayu kii thili ban jaataa he. shareerabhitti main daayen-baayein paae jane vaale jodidaar chhidron dwaar jinhen shwasaradhran kehete hai, vaayu shwasapranal main pahunchati he. shwasaradhran main band karne or kholane kaa bhi saadhan rahata he. praaia aisi rachana bhi pai jaati hai jiske kaaran koi anya vastu inamen pravesh nahin kar paati. lakshanik rup se kul das jodi shwasaradhran hote hai, do jodi vaksh main or aath jodi udar main. kintu praaia yah sankhya kam ho jaati he. shwasangati ke kaaran vaayu sugamawa se shwasaradhran main se hokar shwasapranal main ore vahaan se visaran dwaara shwasanalikaanon main, jahaan se ant main utakon ko oxijan milti he, pahunchati he. carbon daai-oxide kuch to jhillidaar bhaagon se visaran dwaara or kuch shwasardhra dwaara baahar nikal jaataa he. udar kii pratiprishth peshio ke sikudne se sharir chauras ho jaataa he, yaa udar ke kuch khand bheetar ghus jate hai, jisase sharir guha kaa vistaar ghat jaataa he or is prakaar nishwasan ho jaataa he.
 khandon kii pratyasthata ke kaaran sharir apni uttaltaa pun praapt kar letaa he. is prakaar nishwasan hota he. bahut se jalawaasi keet rakt yaa shwasapranali kii jalashvasanikaaon dwaara shwasan karte hai. jin kiton main shwasapranal kaa lop hota he unamem twajeey shwasan hota he.
 tantrikatantr main kendriya tantrikatantr, abhyantrang tantrikatantr or paridhisamvedak tantrikatantr sammilit hai. kendriya tantrikatantr main lakshanik rup se ek mastishk, jo grasika ke upar rahata he or ek pratiprishth tantrikaraju hota he. ye donon aapas main sanyoji dwaara jude rahete hai. donon sanyoji grasika ke daayen-baayein rahete hai. mastishk sir main sthit or teen bhaagon main vibhajit rahata he-protocerebram, dutocerebram or tritocerebram . unamem tantrikas netron or shringikaaon ko jaati hai. pratiprishth tantrikatantu main sharir ke lagbhag prayek khand main ek ek gucchhika pai jaati he. pehali upgrasika gucchhika sir main grasika ke neeche rahati hai. is main se tantrikas mukh bhaagon ko jaati hai. aagaamee teen gucchhikaaye vaksh ke teen khandon main sthit hoti he, jinaki tantrikas pakshon or taagon ko jaati hai. tantrikatantu kii shesh gucchhikaaye udar main sthiti rahati hai. bahut se kiton main inamen se bahut si gucchhikaaon kaa samekan ho jaataa he, jaise gharelu makkhi or gumbaraila main udar or vaksh kii sab gucchhikaaye milakar ek saamaanya kendra ban jaati hai. mashtishk samvednaa or aasanjan kaa mukhya sthaan he tathaa dayee-bain peshiyon ke saamanyat rahanevaali uchit dasha par prabhaav daalata he. udar kii gucchhikaaye vishesh rup se swatantraaa pradarshit karti hai. prayek gucchhika apane khand kaa sthaneey kendra si ban jaati he. yadi uchit reeti se uddipan kiya jaae or antim gucchhika tathaa isaki tantrikaon ko koi haani na pahaunchi to jivit udar, jo vaksh se pruthak kar diya gaya he, andaropan kar saktaa he. abhyantrang tantrikatantr abhyantr ke upar paaya jaataa he or isamen se hriday tathaa agratantr to tatrikas jaati hai. paridhi tantrikatantr integument ke neeche rahata he.
 sanyukt netra or saral netra drushti sambandhi indriyaan hai. lakshanik rup se prodhon or praaia nimpho main donon hi prakaar ke netra paae jate hai; kintu dimbhon main keval saral netra hi paae jate hai jo daayen baayein hote hai. sanyukt netra main bahut se pruthak-pruthak chakshush bhaag hote hai, jinhen netranu
  kehete hai. ye baahar se paardarshak cornia se dhake rahete hen. cornia shatkon lenzon main vibhajit rahati he. lenzon kii sankhya inaki bhitari ometedia kii sankhya se thik baraabar hoti he. saral netra main keval ek hi ubhayottal lenz hota he jo chakshush bhaag ke upar rahata he. din or raat main udanevaale kiton ke /netron main antar hota he. raat main udanevaale kiton netron main antar hota he. raat main udne vaale kiton ke sanyukt netron main ek rachana hoti he, jo tepetum kehalaati he. tepatem netron main pravesh karanevaale prakaash ko paravartit karata he, at: netra andhere main chamakate hai. sanyukt netron main pratibimb do prakaar kaa banataa he. jo netranu chaaron or se kaale ranjak se dhakaa rahata he, usamen keval ve hi kirane pravesh kar paati hai jo netranu ke samaantar hoti hai. shesh sab kirane ranjak dwaara avashoshit ho jaati hai. is prakaar bana hua pratibimb ek kuttam chitra hoga or utane bhaagon kaa bana hoga jitani cornia main mukhikaaye hongi. is rachana ke kaaran keval thodaa-sa hi prakaash upyogi hota he, kintu pratibimb adhik spasht hota he jin netranuon ke keval bhitari bhaag hi ranjak se dhake rahete hai unamem unki mukhikaon ke atirikt pasavali anya mukhikaon kii kirane bhi pravesh kar paati hai. aise pratibimb main lagbhag sabhi kirnon kaa upyog ho jaataa he, kintu pratibimb praaia: kam spasht hota he.
 bahut se kiton main karn hote hai, jo sharir ke vibhinn bhaagon main paae jate hai. bahut se tiddon or tiddiyon main udar ke agrabhag main donon ore karn paae jate hai. kheria ke karn main bahari ore ek jhilli hoti he, jiske bheetar kii ore samvedak koshikaon kaa ek guchha rahata he. shwasapranal kii vayutheliyon kaa karn se samagam rahata he. ye anunadak kaa kaary karte hai. jab dhwanitarange jhilli par takaraati hai to usamen kampan utpann hota he, jo ant main samvedak koshikaon ko prabhavit karata he. keet adhik ucch aavriti kii dhvaniyaan bhi sun sakate hai, jaise lagbhag 45,000 aavriti prati senkad tak kii dhwani. kiton main vaani nahin hoti, kintu ve dhwani utpann kar sakate hai. dhvanyutpaadan kii anek vidhiyaan hai. tittibh apane pasch urvika kaa bhitari kinaaraa, jisapar nanheen keelein sidhi rekha main pai jaati hai. usee ore ke agrapaksh kii radius shira ke mote bhaag par ragadkar dhwani utpann karata he. kheria apane ek agrapaksh ke kuvitus shira kii keelon ke duusare agrapaksh ke kinare ke mote bhaag par ragad kar dhwani utpann karaata.
 ghranedriyaan visheshkar shringikaaon par hi pai jaati he or vibhinn prakaar kii hoti hai. inaki sankhya nar main praaia: adhik hoti he, jaise nar madhumakhi kii shringika par lagbhag 30,000 karmkaar main 6,000 or rani main keval 2,000. swadendriyaan bahut se kiton main epiferings par, kai ek main mukh ke kinare tathaa spershiniyon par pai jaati hai. anya prakaar kaa gyaan sharir ke vibhinn bhaagon par uge hue parivartit baalo yaa vishesh prakaar ke nanhen kaanton dwaara hota he. ye indriyaan bal, rikabi yaa keel aadi ke aakaar kii hoti hai.
 kiton main rekhit peshiyaan pai jaati hai, jo do bhaagon main vibhajit kii ja sakati he: 1. kankal peshiyaan ye feete ke aakaar kii hoti hai, shareerabhitti par judi rahati hai or sharir ke khandon main gati karne kaa kaary karti he: 2. aantarangeey peshiyaan aantarik angon ko dhake rahati he; inke tantu lambaakar or vartulakaar hote hai, jaise antra ke chaaron ore. kiton main peshiyon kii sankhya bahut adhik hoti he, kabhi kabhi lagbhag 4,000 tak peshiyaan hoti hai. kuch keet bahut hi dhime chalate hai, kuch daudte hai or kuch badi chapaltaa se udate hai. anek keet apane shaareerik bhaar se das se bees guna tak boj vahan sakate hai. pissu, jisaki taange 1. 20 inch lambii hoti hai, 8 inch tak kii oonchaai or 13 inch tak kii lambaai kud saktaa he. yah shakti isaki peshiyon ke pariman ke anuroop he. jo peshi jitani adhik choti hogi usamen anupaatik drushti se utani hi adhik kshamta hogi.
 nar or maadaa donon prakaar jananendriyaan kabhi bhi ek hi keet main nahin pai jaatin. nar keet maadaa keet se praaia: chota hota he. nar main ek jodi vrushan hota he or prayek vrushan main shukriy nalikaay hoti hai, jo shukranu kaa utpaadan karti hai. vrushan se shukranu shuukravaahak main pahunch jate hai or ant main skhalaneey nalika main pahonchte hai, jo shishn main khulti he. kabhi-kabhi shuukravaahak kisi nishchit sthaan main fail jate hai or shukranu jamaa karne ke liye shukrashay ban jate hai. kinhin-kinhin main sahaayak granthiyaan bhi pai jaati hai. maadaa main ek jodi andashay hota he, prayek main andnalikaay hoti hai, jinamein viksit hote hue andey paae jate hai. andnalikaaon kii sankhya vibhinn jati ke kiton main bhinn-bhinn ho sakati he. paripakv hokar andey andvahini main aa jate hai or vahaan se saamaanya andvahini main pahunchakar maadaa ke janan sambandhi chhidr dwaara baahar nikal jate hai praaia: ek shukradhani shukranu jamaa karne ke liye or ek yaa do jodi sahaayak granthiyaan bhi upasthit rahati hai. nar kii sahaayak granthiyaan ek drav padaarth utsarjit karti hai jo shukranuon main mishrit ho jaataa he. kabhi kabhi shukranuon ko koshakar packet ban jaataa he, jo shukrakosh kehalaata he maadaa kii sahaayak granthiyaan kaa srav andon ko ek saath jodta he, yaa pattiyon athwa andon ko anya vastuon se chipakaata he. kabhi kabhi is srav se andon ko rakhane ke liye thili bhi ban jaati he, jaise telchatta main. barre kii ye granthiyaan vish utpann karti hai, jo dank maarthe samay shikaar ke sharir main pravisht kar jaataa he. andsansechan donon lingon ke sanyog par nirbhar he. kuch kiton main yah jivan main kai baar ho saktaa he.
 yah saadhaaran rup se maithun or shukran dwaara andey ke sansechan par nirbhar karata he. adhiktar keet andey dete hen, jinase kalantar main bachche nikalate hai, kintu kuch keet andon ke sthaan main dimbh yaa ninf ke janm dete hai. aise kiton ko jarayuj kehete hai, jaise druuka or glocina 
 kuch keet andey kaa shukranu se sansechan nahin karte. is prakaar kaa janan anishekajanan kehalaata he. kuch jatiyon main yah ek anuthi or kabhi kabhi honevaali ghatana hoti he, tathaa kuch shalbhon main asansechit andon se nar or maadaa donon hi utpann hoti hai. saamaajik madhumakhiyon main anishekajanan bahudhaa hota he, kintu asansechit andon se keval nar hi utpann hote hai. kuchhek stick kiton main asansechit andon se adhiktar maadaa hi utpann hoti hai or nar bahut hi kam. safilaies main naron kii utpatti sambhavat: hoti hi nahin, is kaaran sansechan ho hi nahin saktaa. falat: keval anishekajanan hota he. drumayuka main chakree anishekajanan hota he, arthath asansechit or sansechit andon main utpaadan niyamanusaar kram se hota rahata he. kuchhek jatiyon main apapikv keet bhi janan karte hai. is ghatana ko peedogensis kehete hai. miester keet ke dimbh anya dimbhon kaa utpaadan karte hai or is prakaar kai peedi tak utpaadan hota rahata he. iske pashchaat inamen se kuch dimbh parivardhit hokar praudh nar or maadaa ban jate hai, jo paraspar maithun ke pashchaat dimbh utpann karte hai. in dimbhon se pehle kii bhaanti phir utpaadan aarambh ho jaataa he. bahubhrunata kaa arth he. ek andey se ek se adhik kiton kaa utpann hona. is prakaar kaa utpaadan parashrayi kalapakshon main paaya jaataa he. platigastor himelis ke kuch andon main se do dimbh utpann hote hai, kintu kisi kisi parashrayi calcid ke prayek andey se lagbhag ek sahasr tak dimbh utpann ho jate hai.
 kuch kiton main maithun keval ek hi baar hota he. tatpashchaat mrityu ho jaati he, jaisaa affimeroptera gana ke kiton main. madhumakhi kii rani yadhyapi kai varsh tak jivit rahati he, tathaapi maithun keval ek hi baar karti he or ek hi baar main itani paryaapt maatra main shukranu pahunch jate hai ki jivan bhar iske andon kaa sansechan karte rahete hai. maithun ke pashchaat nar kii sheeghra hi mrityu ho jaati he. bahut se kiton ke nar jivan main kai baar pruthak-pruthak maadaaon se maithun karte hai or bahut se kanchukapakshon ke nar or maadaa donon barbar maithun karte hai.
 andey saadharantaya bahut chote hote hai. phir bhi andey ko dekh kar yah batalaana praaia: sambhav hota he ki andey se kis prakaar kaa keet nikalegaa. bahudhaa yah baat bahut mahatv rakhti he, kyonki isse hanikaarak kiton kii hanikaarak dasha ke vishay main bhavishyavaanee kii ja sakati he. isliye andon ke aakaar, rup or rang tathaa andey rakhane ke sthaan or vidhi kaa dhyaan rakhana aavashyak he. andey samtal, shalkyakar, golakaar, shankvakar tathaa chaude ho sakate hai. andey kaa upree aavaran purna rup se chikna yaa vibhinn prakaar ke chinhnonvala hota he. andey pruthak pruthak yaa samudaayon main rakhe jate hai. telchatte ke andey dimbhakoshth ke bheetar rahete hai. jalawaasi kiton ke andey chipchipe lasadaar padaarth se dhake rahete hai. andey main vruddhi karte hue bhrun ke poshan ke liye paryaapt maatra main bhojan, jo yoke kehalaata he, paaya jaataa he.
 andaropan vibhinn prakaar se hota he. andey aise sthanon par rakhe jate hai, jahaan utpann honevaali santan kii tatkaaleen aavashyaktaayen purna ho saken. kuch jatiyon kii maadaaen nichi udaan udati, apane andey aniyamit reeti se giraati chali jaati hai. bahut se shalbhon kii maadaaen, jinke dimbh ghaas yaa uski jad khate he, udate samay apane andey ghaas par giraati chali jaati hai. saadharantaya andey aise paudhon par rakhe, paudhon ke utakon main pravisht kar die jate hai jinako dimbh khate hai, jaise kuch prakaar ke tiddon main. kuch keet apane andey mitti main rakhte hai. parashrayi jatiyon ke keet apane andon ko un poshakon ke upar yaa bheetar rakhte hai, jo unki santanon kaa poshan karte hai.
 vibhinn jatiyon kii maadaaon ke andon kii sankhya vibhinn hoti he. drumayuka kii kuch jatiyon kii maadaaen sheetkaal main keval ek hi bada anda rakhti hai. gharelu makkhi apane jivan main 2,000 se adhik andey rakhti he. dimak kii rani main anda rakhane kii shakti sabase adhik hoti he. yah prati second ek anda de sakati he or apane chah se baarah varsh tak ke jivan main 10,00,000 andey detii he.
 andey ke sansechan ke pashchaat parivardhan aarambh ho jaataa he. prarambh main do staravaala mul patta yaa germ band banataa he, jo anuprastha rekhaon dwaara bees andon main vibhakt ho jaataa he. agle chah khand sir, parvarti teen khand vaksh or shesh khand telson ke saath milakar udar banaate hai. pratham khand or telson ke atirikt prayek khand main ek joda bhruneey avyav viksit ho jaataa he. avyavon ke pratham yugma kaa sambandh dwitiya khand se rahata he or inase shringikas banati hai. dwitiya jodi bahut hi choti or kshanik hoti he. teesri, chauthi or paanchavi jodi ke avyav viksit hokar mandible, mexila or labium ban jate hai. inke peeche vaale teen jodi avyav kuch bade tathaa spasht hote hai. ye taangon ke agravarti he. udar ke avyavon kii antim jodi sarasai ban jaati hai kintu shesh sab jodiyaan dimbh nikalne se purv hi praaia: nasht ho jaati he.
 andey se baccha nikalnaa-bhrun jab purna reeti se viksit ho jaataa he or andey se baahar nikalne ko taiyaar hota he, tab shukti main pehle se bani hui topi ko apane anda phodne vaale kaanton se hataakar baahar nikal aata he. kuch kiton main aarambh main bhrun vaayu nigalkar apana vistaar itnaa badha lete hai ki shukti tut jaati he. bachche ko baahar nikalne main uski peshiyaan sahaayta karti hai.
 andey se nikalne ke pashchaat hi vruddhi aarambh hoti he. janm se praudhata tak keet ke aakaar main jo vruddhi hoti he vah atyadhik aashcharya janak he. praudh keet kii taul janm hone ke samay kii taul se 1,000 se 70,000 guna tak ho sakati he. itani adhik vruddhi aise khol ke bheetar, jiskaa vistaar bad nahin saktaa, nahin ho sakati. at: khol kaa tootna ati aavashyak he. yah kentul ke patan se hi sambhav he. jeern bahyatvak ko kentul kehete hai. jeern bahyatvak ke fatne se purv hi iske bhitaravaale adhicharm kii koshikaaye naveen bahyatvak kaa utsarjan kar detii hai. tatpashchaat inamen se kuch vishesh prakaar kii koshikaon se, jo kentul granthiyaan kehalaati hai, ek drav padaarth nikalataa he. yah drav padaarth puraane bahyatvak ke bhitari str ko villin kar nae bahyatvak se pruthak kar detaa he, isko komal bhi bana detaa he tathaa swayan puraane or nae bahyatvak ke madhya ek maheen jhilli si ban jaati he. aise samay main keet main vruddhi ho jaati he. kentul patan ke pashchaat keet kii akruti ko instar kehete hai. jab keet andey se nikalataa he to pratham instar hota he, pratham kentul patan ke pashchaat keet dwitiya instar hota he, antim inastar purna keet yaa praudh keet kehalaata he.
 adhiktar kiton main andey se jo dimbh nikalataa he uski akruti or rup vayask keet se bahut bhinn hota he. bahut se kiton main dimbh kii akruti or rup main praudh banane tak anek parivartan aa jate hai. is prakaar ke parivartanon ko roopantaran kehete hai. jin kiton main roopantaran nahin hota unhen roopantaranhin kehete hai. iskaa udhaaharan leha he. adhiktar kiton main roopatanran hota he or aise keet metabola kehalaate hai. kiton main do prakaar ke kriyasheel apraudh paae jate hai. ye ninf or dimbh kehalaate hai. ninf us apraudh avasthaa ke keet ko kehete hai jo andey se nikalne par adhik unnat hota he. ninf kaa purna keet se yah bhed hota he ki isamen paksh tathaa bahya jananendriyaan viksit nahin hoti. ye sthal par rahete hai or pakshon kaa vikson bahya rup se hota he. ninf se purna keet tak kii vruddhi kramik hoti he or pupa nahin banataa he. is prakaar ke parivartan kaa apurna roopantaran tathaa keet samudaay ko hemimetabola kehete hai, jaise eekh kii pankhi. dimbh us apraudh avasthaa ke keet se bahut bhinn hota he. isamen pakshon kaa koi bhi bahya chinh nahin paaya jaataa. dimbh ko purna keet banane se pehle pupa bananaa padataa he. is prakaar ke parivartan ko purna roopantaran kehete hai, jaise gharelu makkhi main. atyalp kiton main upariparivardhan hota he. in dambhon main dimbh avasthaa main bhi atyadhik parivartan paaya jaataa he. inamen chaar yaa isse adhik spasht instar hote hai. inke jivan or vyavhaar main bhi bahut bhed paaya jaataa he. is prakaar ke parivartan ko hyper roopantaran kehete hai, jaisaa cantharis main. kiton main roopantaran ke niyaman kaa do hormonon se sambandh hota he- kentul patan kaarak hormone or shishav hormone. kentul-patan-kaarak hormone praaia: vakshiya granthi utsarjit karata he. yah hormone keet kaa kentulapatan karata he. praudh main vakshiya granthi lupt ho jaati he, isaliye kentulapatan bhi samaapt ho jaataa he. yadi ninf kii vakshiya granthi praudh main jamaa di jaae to praudh bhi kentulapatan karne lagegaa. shishav hormone karpora alata utsarjit karte hai. yah hormone praudh ke lakshanon ko dabaae rakhata he or ninfon ke lakshanon ke tivrata se ubhaadne main sahaayta karata he. roopantaran ke samay vakshiya granthi kii kriyasheeltaa bad jaati he or iske hormone kaa prabhaav itnaa paryaapt hota he ki shishav hormonon ke prabhaav ko kuchal detaa he or is prakaar roopantaran ho jaataa he.
 nead jalawaasi or bahut kriyasheel apraudh hote hai. inke shwasaradhran band hote he. shwasan jalashvasanikaaon dwaara hota he. ye campodiiform hote hai, arthath taange bhalee-bhanti viksit or sharir chauras hota he.
 dimbh holometabolas or hypermetabolas kiton kii ek apraudh avasthaa he. dimbh jab andey se nikalate he, tab bhinn-bhinn jatiyon ke anusaar unke parivardhan kii dashaayen bhinn-bhinn ho sakati hai. inaki yah dasha kuch ansh tak yoke kii maatra par, jo inaki vruddhi ke liye andey main upasthit rahata he, nirbhar rahati he. praaia: aisa dekha gaya he ki jab andey main yoke kii maatra kam hoti he, tab andey se nikalate samay dimbh adhik apurna hota he. dimbh chaar prakaar ke hote hai protopod dimbh par jivi kalapakshon main paae jate hai, kyonki inke andon main yoke atyalp maatra main hota he. ye dimbh lagbhag bhruneey avasthaa main hi hote hai. inkaa jivit rahanaa isliye sambhav hota he ki yaa to ye anya kiton ke andon main yaa unke sharir ke bheetar rahete hai, jahaan inako vruddhi karne ke liye atyadhik pushtikar bhojan miltaa he. inke udar main khand yaa kisi prakaar ke avyav nahin paae jate hai. polipod yaa irusiform dimbhon ke sharir main spasht khand or udar par avyav bhi hote hai. shringikas or vidyaman hoti hai, kintu choti hoti hai. ye apane bhojan ke sameep rahete hai or is kaaran aalsee hote hai. aise dimbh illi kehalaate hai or titliyon, shalbhon tathaa safilaise main paae jate hai. oligopod dimbhon ke vakshiya avyav bhalee prakaar viksit hote hai, kintu udar main puchheey avyav ke atirikt anya koi avyav nahin paae jate. ye maansaahaari hote hai or shikaar kii khoj main ghoomte phirte hai. in kriyasheel jivan ke kaaran inke netra tathaa anya indriyaan bhalee prakaar viksit hoti hai. ye dimbh sthal par rahane vaale kanchukapakshon or jaalpakshon main paae jate hai. apods dimbh krimi kii akruti ke hote hai. inaki taange bahut choti hoti hai yaa purnataya lupt ho jaati hai. ye anek samudaay ke kiton main paae jate hai, jaise gharelu makkhi kaa dimbh.
 dimbh avasthaa ke ant ke nikat keet roopaantar kii taiyaari karata he or nishchit roopaantar hone ke purv kii dasha main aa jaataa he. is dasha main keet bhojan karnaa band kar detaa he. sharir bahut sikud jaataa he or uskaa rang nasht ho jaataa he. pripupa dasha ke pashchaat keet ke sharir kii akruti main parivartan aa jate hai. bhavishya main hone vaale praudh ke netra or taangon ke bahya vikson ke chihn pratham baar drushtigochar hote hai. praaia: isi avasthaa main koya banataa he. dwipakshon main isi avasthaa main pupa kaa khol banataa he.
 pupa kii avasthaa main keet vishram karata he. isi avasthaa main paksh tathaa anya avyav apane adhicharm kii theliyon se baahar nikal aate hai or pratyaksh ho jate hai. aantarik indriyon ko bhavishya main bananevaale purnakit kii aavashyaktaaon ke anusaar punarnirmaan ho jaataa he. praathmik prakaar kaa pupa decticas pupa kehalaata he. iske avyav iske sharir se nahin chipke rahete, varan gati kar sakate hai. machhar ke pupa jalawaasi hai or chapaltaa se tairte rahete hai. obtect arthath kavchit pupa ke paksh or taange sharir se chipki rahati hai. inamen pragati nahin hoti. is prakaar ke pun adhiktar shalbhon main paae jate hai. coarctate pupa main dimbh kii antim kentul kaa patan nahin hota he, kintu yahi kentul kadi banakar pupa ke baahar puparium ban jaati he. is prakaar kaa pupa gharelu makkhi main paaya jaataa he.
 puparium se nikalate samay keet apane khol kaa vibhinn prakaar se todate he. chabaakar khaane vaale keet apane jambh se apane puparium ko kutar-kutar kar baahar nikalate hai. chuskar bhojan karanevaale keet ek taral padaarth kaa utsarjan karte hai, jo koya ke resham ko ek ore se komal kar detaa he or is kaaran sahaj main hi tut jaataa he. kuch shalki-pakshon main kaante hote hai, jinase ve puparium main daraar banaate he. kuch dwipakshon ke sir par ek thili hoti hai, jisamen vaayu bharkar ve puparium ke sire ko dabaate hai. is prakaar yah sira tut jaataa he or makkhi nikal aati he. puparium se nikalate samay keet sabase pehle apane avyavon ko baahar nikaalata he. is samay iske pag sikude hote hai, phir rengkar sabase sameep yah jo bhi avlamb paa jaataa he us par isi dasha main vishram karne lagata he. pakshon main sharir ke raktapravaah se or peshiyon ke sikudne tathaa failane se paksh bhi shighrata se fail jate hai. puparium se nikalne ke kuch samay pashchaat hi keet udne kaa praytn karne lagata he.
 purnakit kaa parivardhan apurna roopantaranwale kiton main purnakit ke parivardhan main parivartan kramik or rnivighn hote hai. ye bahya tathaa aantarik donon hote hai. rnif kii indriyaan purnakit kii indriyon main parivartit ho jaati he. iske aakaar main vruddhi ke atirikt bahut hi thodaa anya parivartan aata he. purna roopantaranwale kiton main dimbhon kii indriyaan or utak pupa kii avasthaa main vibhinn maatra main vilay ho jate hai. is vidhi ko hystolysis kehete hai. saath hi saath unke sthaan main praudh kii indriyaan ban jaati hai. naveen utakon kaa yah utpaadan histoginesis kehalaata he. donon prakaar ke parivartan indriyon kii avicchinnata ko nasht kiye bina hi saath-saath hote rahete hai. vastav main purnakit kaa bananaa dimbh main hi aarambh ho jaataa he. sabase pehle purnakit kii kalikas banati hai. ye kalikas bhavishya main hone vaale keet ke un sab bhaagon kaa, jinaki isko aavashyaktaa hogi, punarniman karti hai tathaa un sab indriyon ko bhi banaati hai jo dimbh main nahin pai jaati.
 dypaj arthath vruddhi kii roak-anukool paristhitiyon main bahut se kiton kaa parivardhan rnivighn hota rahata he. is bich yadi koi pratikul paristhiti aa jaati he, jaise nimna taap; to kuch samay ke liye parivardhan ruuk jaataa he, kintu paristhiti sudharte hi parivardhan turant hi phir aarambh ho jaataa he. kintu bahut se aise keet bhi hai jinamein bahya dashaayen to anukool prathit hoti he. kintu kuch nishchit paristhitiyon ke kaaran parivardhan ruuk jaataa he. vruddhi kii yah rukaawat kuch saptahon se lekar kai varshon tak kii ho sakati he. vibhinn jatiyon ke kiton main yah avadhi praaia: bhinn hoti he or is prakaar parivartan main vilamb ho jaataa he. kintu ant main yah rukawat jeev ne itihaas kii kisi ek nishchit avasthaa main hi hoti he. yah avasthaa andey kii, apurna keet kii, yaa vayask kii, kisi kii bhi ho sakati he or keet kii jati par nirbhar rahati he. resham k krimi shalab, bambiks morai jo andey sharad ri tu main detaa he unamem dypose hota he. jab tak garmi dene se pehle inke centegrade par na rakhaa jaay in andon se dimbh nahin nikalate.
 samshitoshna or sheethal deshon ke kiton ke jeevanchakra main sheetkaal main sheetanishkriyata pai jaati he. in dinon keet shithil rahata he. ayanvrutt ke deshon main, jahaan kii jalwaayu sadaa ushn or nam hoti he, kiton ke jeevachakra main sheetanishkriyata praaia: nahin pai jaati or ek peedi ke pashchaat duusari peedi krmanusaar aa jaati he. bhartiya shalbhon main eekh kii jad ko bhedanevaala shalab illi kii avasthaa main disambar ke pratham saptaah main sheetanishkriy ho jaataa he or pupa bananaa march main aarambh karata he. pepilio demoliyas naamak titali pupa avasthaa main or pit barre praudhavastha main sheetanishkriy hote hai. periodical sikeda ke, jo uttari america main paaya jaataa he, jeevanchakra puure hone main teraa se satraa varsh tak lag jate hai, kintu bahut si drameuka aisi hoti hai jinaki ek peedi lagbhag ek saptaah main hi purna ho jaati he. sabase chota jeevanchakra nanhen nanhen calcid naamak kalapaksh ke kiton kaa hota he. in kiton ke dimbh duusare kiton ke andon ke bheetar parashrayi kii bhanti rahete hai or inkaa jeevanchakra keval saat hi din main purna ho jaataa he.
 bahut se keet sangitajna hote hai. keet vanihin hote hai, isliye inkaa sangeet vaadya sangeet hota he. ye keval praudhavastha main hi apana vaadya jaanate he. praaia: nar keet hi sambhavat: maadaa ko aakarshith karne ke liye sangeet utpann karte hai. inke vaadya adhiktar dhol ke aakaar ke hote he, arthath in vaadyon main ek jhilli hoti he jisamen teevr kampan hone se dhwani utpann hoti he. kampan utpann karne kii do vidhiyaan he. ek bhaag ko duusare bhaag par ragadkar jo dhwani utpann kii jaati he. uski bela se utpann hui dhwani se tulana kar sakate hai. duusari vidhi main keet kii peshiyon kaa sankochan vimochan hota he. ye peshiyaan jhilli se judi rahati hai or isliye jhilli main bhi kampan hone lagata he. is prakaar se dhwani utpann karne kaa manushya ke paas koi saadhan nahin he. jheengur, katedid, tidde tathaa sikeda kitsmaj kii gaanevaali prasiddh mandali ke sadsy hai. jheengur, katedid or tidde ek hi gana ke antargat aate hai. jheengur or katedid ke ek agr paksh par reti ke samaan ek falak hota he, jo duusare agrapaksh ke us bhaag ko ragadata he jo kinare kii ore motaa sa ho jaataa he. katedid main reti baayein paksh par hoti he. kuch jheengur apane daayen pakshavali reti se hi kaam lete hai. tidde ke pakshon par daate hote hai or pichhali taangon par bheetar kii ore tej kinaaraa hota he. sikeda kii peeth par donon ore pakshon ke peeche ek ek andakaar chhidr hota he, jisapar ek jhilli bani rahati he. is prakaar ek dhol sa ban jaataa he. is jhilli par bheetar kii ore peshiyaan judi rahati hai, jo isamen kampan utpann karti hai. dhol main tiliyaan hoti he. in tiliyon kii sankhya bhinn-bhinn jatiyon main bhinn hoti he. machhar do prakaar kaa gaan karte hai, jo premgaan or laalsagon kehalaate hai. laalsagon dwaara ek maadaa anya maadaaon ko sandesh detii he ki usne rudhir chusane ke liye shikaar found liya he or ve vahaan pahunchakar rudhir chus sakati hai. premgaan nar ko maithun karne ke liye aakarshith karata he.
 kiton kii ek bahut badi sankhya kaa jivan vanaspatiyon par hi nirbhar he. lagbhag prayek prakaar kaa paudha or uskaa prayek bhaag kisi na kisi jati ke keet kaa bhojan ban jaataa he. aisa anumaan he ki lagbhag pachaas pratishat keet apana nirvaah paudhon se hi karte hai. tiddiyaan or tidde khule main rahakar lagbhag prayek paudha kha jate hai. shalbhon ke dimbh, safilise or kanchukapakshon kii bahut si jatiyaan bhi paudhon ke lagbhag prayek bhaag ko, yaa to khule main rahakar yaa chhipakar, kha jaati hai. ye pattey, stambh, jad tathaa kashtha ke bheetar rahakar bhi apana bhojan paa jaati hai. jhallaripaksh, drumayuka tathaa paudhon ke anya matkun paudhon main chhedakar ras chuusate hai. bahut se shalab, madhumakhiyaan tathaa inke sambandhi pushpasrav chuusate hai. kuch keet paudhon ke oottakon kaa roopaantar kar vicitra prakaar kii rachana bana dete hai, jo drusphot kehalaate hai. in rachanaaon main keet ke dimbhon ko aashray tathaa bhojan miltaa he. prayek paudha kiton kii anek jatiyon kaa poshan karata he. do sau jati ke keet makai par, chaar sau jati ke seb par tathaa ek sau pachaas se adhik jatiyon ke keet chid ke vriksh par nirvaah karte paae gaye hai. praaia: bhinn-bhinn jatiyon ke keet vriksh ke bhinn-bhinn bhaagon par paae jate hai or is prakaar kuch seemaa tak spardhaa se bache rahete hai. bahut se keet apana purna jivan ek hi paudhe par vyateet karte hai. patton ke bheetar rahane vaale, paudhon ke bheetar chhed kar rahanevaale tathaa drusphot banane vaale keet isi prakaar apana jivan vyateet karte hai. inkaa paudhon main pravesh karnaa paudhe kii vishesh dasha par nirbhar rahata he. anek keet anek paudhon par, yaa ek hi varg kii anek jatiyon ke paudhon par, akraman karte hai. saadharantaya prayek jati ke keet kaa paudha nirdhaarit rahata he, tathaa anek keet nirdhaarit jati ke paudhon ke atirikt kisi anya paudhe ko nahin khate, chaahe unki mrityu bhale hi ho jaae.
 bahut se kiton or paudhon kaa sambandh anyonya hota he. aise keet paraag or makrand praapt karne ke liye pushpon par jate hai. in vastuon ko praapt karte samay agyaan main hi ye pushparagan kar dete hai. pushpon se bhojan praapt karne vaale kiton main praaia: vishesh prakaar kii rachanaayen pai jaati hai. ye rachanaayen bahut gaharaai par ke makrandkoshon se makrand chusane main sahaayta karti hai. karmkaari madhumakhiyon main paraag ko ekatra karne ke liye pichhali taangon par paraag daliyaan hoti hai. pushpon main bhi kiton ko aakarshith karne ke liye rang or sugandh hoti he. kuch pushpon kii rachana aisi hoti he ki keet bina paraag ekatra kiye makrand praapt kar hi nahin saktaa or jab vah duusare pushp par jaataa he to pushp kii rachana ke kaaran iske vartikagra par paraag giraae bina makrandkosh tak pahunch hi nahin saktaa. euka pushp or euka shalab iske bahut sundar udhaaharan hai.
 jo keet vanaspati nahin khate, ve ucchhisht vastuon, anya kiton yaa anya jeevon ko apana bhojan banaate hai. safai karne vaale keet kooda karkat aadi isi prakaar kii anya parityakt vastuon par apana jeevananirvaah karte hai. sadi gali vanaspatiyon se bahut se kanchukpaksh, makkhiyaan tathaa anya keet aashray tathaa bhojan pate hai. gobar, jeevon ke sadate hue shav tathaa inke anya avshesh kisi na kisi keet kaa bhojan avashya ban jate hai. kiton kii ye kritiyaan manushya ke liye bahut laabhadaayak hai. apahari vah jeev he jo anya jeevon par nirvaah karata he, maansaahaari hota he, apane shikaar kii khoj main rahata he or paane par usko kha jaataa he. is prakaar kaa vyavhaar vibhinn virgon ke kiton main paaya jaataa he. inkaa shikaar koi anya keet, yaa aprishthvanshi jeev hota he. aise jivan ke kaaran in kiton kii taangon, mukh bhaagon or samvedak indriyon main bahut se parivartan ho jate hai. aise kuch kiton ke vyavhaar main bhi spasht pavirthan drushtigochar hota he. kuch keet apni taangon kaa apane shikaar ko pakadaney tathaa bhakshan karte samay thaamne ke liye upyog karte hai. vyaadh patang apni teenon jodi taange or jalmatkun tathaa mantid keval bagali taangon kaa hi is kaary main upyog karte hai. is kaaran inaki taangon main parivartan paaya jaataa he. disticas ke jambh apane shikaar ko pakadaney ke liye nukile tathaa aage kii ore nikle rahete hai. vyadhapatang ke ninf kaa oshth anya kiton ke pakadaney ke liye vishesh akruti kaa ban jaataa he. in kiton ke sanyukt netra vishesh rup se viksit hote hai. kuch apahari kiton kii taange daudane ke liye upyukt hoti hai or kuch tivrata se ud sakate hai. anek apahari apane andey apane shikaar ke sampark main rakhte hai, jaise ladi-bird bital apane andey drumayuka ke paas rakhata he. anek apahari apane shikaar kii pratiksha main chhipe baithe rahete hai or jaise hi unka shikaar unki pahunch main aata he, us par ekbargi jhapata maarthe hai, jaise mantis main apane ko gupt rakhane ke liye pattee jaisaa rang hota he. jalpaksh ke kuch dimbh apane shikaar, chintiyon, ko pakadaney ke liye gaddha banaate hai.
 paraseete ve keet hai jo anya jeevon par nirvaah to karte hai, kintu unka vadh kiye bina hi unase bhojan praapt karte hai or praaia: ek hi poshak par nirbhar rahete hai. ye apane andey praaia: apane poshak ke sharir par dete hai. paraseete keet do prakaar ke hote hai-ek jo kasheru k dandiyon par or duusare jo anya kiton tathaa unke sambandhiyon par jivit rahete hai. pratham varg ke keet anoplura, mellophayga or cyphonaptera ganon tathaa hippobosidi vansh ke antargat aate hai. ye paraseete apane poshak kii tulana main bahut chote hote hai. poshak main inako sahane karne kii shakti viksit ho jaati he or is kaaran inkaa prabhaav prananashak nahin hota. inamen se adhiktar pahya paraseete hai or poshak ke sharir par rahete hai. cyphonaptera ke atirikt anya kaa sharir upar neeche se chauras hota he or ye poshak ke sharir se chipke rahete hai. inke pairon par poshak ko pakade rahane ke liye hook hote hai tathaa netra ksheen yaa lupt ho jate hai. pakshon kaa bhi praaia: abhaav rahata he or yadi ve hote bhi he to bahut chote hote hai. kiton ke paraseete ine gine hi hai. strepsyptus gana ke atirikt madhumakhi kii juun, breula hi keval inkaa anya udhaaharan he.
 ardh paraseete kaa vyavhaar apahari or paraseete ke madhya kaa sa hota he. aarambh main yah paraseete kii tarah rahata he, arthath poshak kii ati aavashyak indriyon ko nasht nahin karata, kintu baad main iskaa vyavhaar apahari jaisaa ho jaataa he or yah apane poshak kaa bhakshan kar jaataa he. yah praaia: apane andey poshak ke sharir ke upar yaa bheetar rakhata he. iske dimbh poshak se sthaayee rup se chipke rahete he or apana bhojan poshak ke sharir ke bheetar yaa baahar se praapt karte hai. adhiktar ye keet dwipaksh vansh kii texnidi or kalapaksh ke paracitica varg main hi paae jate hai. inke praudh kriyasheel hote hai or parashrayi nahin hote. ardhparasite kaa aakaar poshak ke aakaar kii tulana main bada hota he or yah apane vyavhaar se poshak ko praaia: sadaa hi nasht kar detaa he. poshak adhiktar anya keet hi hote hai, jinke andon yaa anya apraudh avasthaaon par ardhparasite kaa akraman hota he. praudh keet par kabhi bhi akraman nahin hota. texnidi vansh ke keet poshak ke bheetar rahete hai, kintu andey poshak ke upar, yaa poshak se dur, rakhte hai. bahut se parashrayi kalapaksh bahya parashriton kii bhanti rahete hai, kintu adhiktar aantarik parashrayi hai or apane andey poshak kii twachaa ke bheetar pravisht kar dete hai. ardhparajiviyon main sabase adhik mahatv kii baat inke shwasanatantr main pai jati he, vishesh karke aantarik ardhparajiviyon main, jo apane poshak ke rakt main mili hui oxijan kaa shwasan karte hai. kintu kuch aantarik ardhparasite aise bhi hai. jo sidhe vayumandal se oxygen praapt karte hai.
 kuch keet duusare kiton kaa to bhakshan nahin karte, kintu unki ekatra kii hui saamagree ko kha jate hai. aise keet inkvilline kehalaate hai. ye keet saamaajik kiton ke ghoslon main bahutayat se paae jate hai. inkaa bahut prasiddh udhaaharan mom kaa shalab hai, jo madhumakhi ke chhatton main rahata he or chhattein ko nasht kar detaa he. volucila naamak chakkar khaanevaali makkhi bhin-bhinaanevaali mackhiyon or barron ke chhatton main rahakar ucchhisht carbonic makkhi padaarthon ko khaati hai. atelura naamak keet chitiyon ke vivaron main rahata he or jab ek cheentee duusari cheentee ko apana ulti kiya hua bhojan dene lagati he to usko pi letaa he. kuch aise bhi keet hai jo apane poshakon ko, unke saath rahane ke badale main, laabh pahanchaate hai. kuch kanchukpaksh chitiyon ke vivaron main aashray or bhojan pate hai or iske badale main apane sharir se srav nikaal kar dete hai, jisko paane ke liye ye chitiyaan bahut lalayit rahati hai. is sambandh kii antim shrenee yah hai kii chitiyaan srav ke badale main atithi kanchukpaksh ko vastut: bhojan detii hai. paraspar laabh pahunchaane kaa yah ek sundar udhaaharan he .
 adhiktar kiton kii prakruti akele hi rahane kii hoti he, kintu kuch jatiyon ke keet niyat paristhiti main apni mandali bana lete hai. sheetkaal main jab taap bahut neeche gir jaataa he, gharelu makkhiyaan praaia: ek saath ekatra ho jaati hai. kuch illiyaan yuthchari hai or ek saath janmi hui sab illiyaan ek hi jaale main ek saath-saath rahati hai, kintu aisi mandaliyaan bhojan samaapt hote hi teetar bitar ho jaati hai or prayek illi swatantra rahane lagati he. bahut se keet anek paristhitiyon se vivash ho greeshmakaal bitaane, pupa banane or sheet nishkyita ke liye ekatra ho jate hai. inamen se ek paristhiti he surakshit sthaan kii khoj. kiton kii mandali main rahane kii prakruti ke kaaran paraseete or apahari shatruon se tathaa pratikul paristhitiyon se inaki sambhavat: raksha ho jaati he. bhramanakari kanchukapakshon kii jhundon main rahane or kriyasheel hone ke kaaran kuch raksha ho jaati he. tiddiyaan or titiliyaan prvrajan ke samay yuthchara ban jaati hai. helictus naamak ekaaki makshika bhoomi main bani hui surang ke mukh ke chaaron or nanhen-nanhen kamare banaati hai. in kamaron main bhojan or ek ek anda rakh detii he, tatpashchaat inaki raksha karti rahati he. yah us samay tak jivit bhi rah jaati hai jab tak andon se makshikaaye nikal na aaen. vah keet, jo apni santanon kii kam se kam unke jivan ke aarambh main dekhbhaal karata he, saamaajik jivan kii pratham shrenee kaa kaha ja saktaa he. bhinn-bhinn virgon ke samjik kiton main bhinn-bhinn vilakshantaayen drushtigochar hoti hai, kintu inaki prayek mandali kaa sabase mahatvapurn lakshan yah hai ki ek hi kutub hota he, jisamen ek nar, ek maadaa or unki santan, yaa ek ganbhat maadaa or uski santan, arthath kam se kam do peediyaan ek hi sthaan par hi mil julkar rahati hai. vaastavik saamaajik jivan bara, madhumakhiyon, chitiyon or dimakon main paaya jaataa he. .
 ek anya prakaar kaa sahjivan he jisamen ek keet duusare keet ke sharir par chipka rahata he. jin kiton ke sharir par chipakate hai ve praaia: bade hote hai, kintu chota keet unako khaataa nahin hai, arthath koi haani nahin pahunchaata. miloidi vansh ke triangulin dimbh ko saamaajik kalapaksh apane sharir par apane ghonslen main le jate hai. vahaan ye dimbh unki santan ko kha jate he. silionidi vansh ke kuch paraseete, maadaa tiddon kii peeth par, baith jate hai. jab tak tidde andey na rakh den unki peeth par chadhe rahete hai. ant main apane andey tiddon ke andon main pravisht kar dete hai. sabase sundar udhaaharan botfli kaa he. maadaa makshika apane andon ko machhar kii taangon or sharir par chipka detii he or jab machhar rakt chusane manushya ke paas pahunchataa he tab in andon main se dimbh nikalakar apane poshak manushya par akraman kar dete hai.
 kiton kii ek badi sankhya jal main rahati he. ye adhiktar mithe pani main rahete hai, kuch khaare pani or samudr main bhi paae jate hai. in kiton ke bahut se lakshan upyogi hote hai. bahut se kalapakshon kii chikani or chamakati hui deh tairte samay pani kii rukaawat kam kar detii he. bahut se kiton main jalpravaah main bahane se bachane ke liye vishesh prakaar ke saadhan paae jate hai, jaise kaali mackhiyon ke dimbh resham ke dhaagon ko atkaaye rakhte hai. machharon ke dimbhon main shwasaradhran ke chaaron ore pai janevaali grathiyon se tel mila hua srav nikalataa he. iske kaaran in sthanon ke bahyatvak main jalasantrasic gun aa jaataa he or vahaan jal thahar nahin paata. at: shwasan berok tok hota rahata he. kuch kiton, jaise paudura acvatika main aise bal hote hai jinke kaaran bahyatvak jalasantrasic ho jaataa he. is gun ke kaaran shwasapranal main jal nahin pravesh kar paata. inamen bhojan praapt karne ke liye bhi vishesh saadhan hote hai, yatha-odineta ke ninfon main labium kaa ghunghat ek jaal kaa kaary karata he. machharon ke dimbhon ke mukhon main compankaaree burush hote hai jo jal main lehren utpann karte hai or is prakaar bhojan ke sookshmakan inaki grasika main pahanch jate hai. dietiscus kii pichhali taange patavaar ke aakar kii ho jaati hai. notonacta or dietiscus tairte samay apni donon patavaaren ek saath hi chalaate hai, kintu hydrophilas apni pichhali taange pari pari se chalaata he. jirinus naamak kanchukpaksh madhya or pasch taangon se, jinamein bahut parivartan aa jaataa he, tivrata se chakkar lagaate hue ghumta or tairta he. kuch mackhiyon or machharon ke dimbh udar kii peshiyon ke prabal udyog dwaara tairte hai. bahut chote chote polinima naamak kalapaksh, jo jalawaasi kiton ke andon main parashrayi hote hai, apane pakshon kii sahaayta se jal main tairte hai. jalawaasi kiton ke shwasanatantr main bahut se parivartan aa jate hai. ye trekkia, jalashvasanika yaa rakt jalashwasanika dwaara shwasan karte hai. kuch keet vaayu ko apane paas jamaa kar lete hai or jab ve jal main duube hote hai tab uskaa upyog karte hai. dwipakshon ke corthre naamak keet ke paardarshee dimbh kaa trekkia tantra saim ke aakaar kii do jodi thili si ban jaati he. ye theliyaan utplavan indriya kaa kaary karti hai. yah dimbh in theliyon kaa pariman kisi agyaat vidhi se pavirtit k saktaa he or is prakaar jal kii jis gaharaai main chaahe usee ke anusaar aapekshik guru tv utpann kar paata he.
 keet saare sansar main, himachhadit dhruviya bhaagon se lekar bumadhya rekha ke pasavaale, tapate hue bhaagon tak main paae jate hai. inkaa vitaran anya sab sthaliy jeevon kaa tulana main sabase adhik vistrut he. ye lagbhag un sabhi sthanon main paae jate hai jahaan vanaspatiyaan ug sakati hai, arthath jahaan bhi inako bhojan praapt ho saktaa he. kiton or anya jeevon kaa bhojan vanaspatiyaan hai. paksh ek mahaan mahatvavaali rachana he. pakshon ke kaaran kiton main athulit vitaransamarthy aa jaataa he, jo anya sthaliy jeevon main nahin paaya jaataa. vitaran kii shakti kiton kii prayek jati ko teevr spardhaa se or kathor nirvachan ke prabhaav se, jiskaa parinaam parimit kshetra main atyadhik bheed hona hota he, bachane ke liye swatantraaa pradaan karti he, kintu bahut se keet aise bhi hai jinka vitaran simit he. saare sansar main manushyon ke gharon main paae janevaale kiton main telchatta, chaaval kaa suundwala keet, daalon ke keet aadi prasiddh he. inke atirikt aajkal chane kaa shalab, aalu k shalab, shakarkand kaa suundwala keet or bandgobhi kaa shalab, bhi saare sansar main paae jate hai. isi prakaar aise bhi bahut se keet hai jo kisi vishesh pradesh yaa desh main hi paae jate hai. aisa vitaran bahut si paristhitiyon par nirbhar rahata he. bhojanprapti or prakritik dashaaen nihsandeh bahut adhik prabhaavshaalee paristhitiyaan hai. jalawaasi keet vahaan nahin rah sakate jahaan jal nahin he. vrikshon kii chaal main rahane vaale keet un sthanon main nahin paae ja sakate jahaan vriksh hi na ho. prakritik avrodh, jaise unche unche pahaad, samudr tathaa marusthal, kiton kaa vitaran ek desh se duusare desh main nahin hone dete. kuch keet, jaise safilise, bandgobhi kii titali aadi samshitoshna katibandh main hi paae jate hai. falon kii makkhiyaan, dhan ke keet aadi keval ayanvrutt main hi milte hai. kuch kiton main jaise tiddiyon or kuch titliyon main, kabhi-kabhi pravajan kii pravriti hoti he or ye sudur deshon tak pahanch jate hai. kintu bahut se kiton ke aadhunik vitaran kii vyakhya prithvi kii aadhunik dasha or jalwaayu ke aadhaar par nahin kii ja sakati or isliye praaia: bhouvrittiya parivartanon kaa sahaara lenaa padataa he. spring tail naamak keet newjiland or chile main paaya jaataa he. isse yah anumaan lagaaya ja saktaa he ki kisi kaal main in donon deshon ke bich atactic mahadweep failaa hua tha, kyonki yah keet itnaa komal or pakshaheen he ki iskaa anya kisi prakaar se vitaran ho hi nahin saktaa. spring tail kaa anya kiton kii tulana main sabase adhik vistrut vitaran he or is kaaran isane apane ko in vibhinn paristhitiyon ke anukool bana liya he. chitiyon kaa bhi lagbhag isi prakaar vitaran he or inhone bhi apane ko vibhinn paristhitiyon ke anukool kar liya he.
 da biar, ne san 1954-55 main yah batalaaya ki miriapoda ke jo dimbh dimbhavstha main janan kar saken unako hi kiton kaa purvaj maananaa chahie. yah siddh karne ke liye kiton ke praudh or kuch miriapoda ke dimbhon kii, udaahranarth, aiulas kii, jo ek milipid he, tulana karne main mahatpurna hai. aiulas kaa dimbh jab andey se nikalataa he, iskaa sir utane hi khandon kaa bana maaloom hota he jitne khandon kaa kiton kaa sir. sharir ke shesh bhaag main lagbhag 12 khand hote hai, jinamein se pratham teen khandon main prayek par ek jodi taange hoti hai. chauthaa tathaa inke pechhevaale khand bhi bina taangon ke nahin hote. kintu inke parivardhan main rukaawat aa jaati he or ye bahut hi chote rah jate hai. is prakaar yah chah taangon vaala aiulas kaa dimbh ant main lanbaa praudh ban jaataa he, jiske sharir main bahut se khand or bahut si taange hoti he. yadi is dimbh kii pratham teen jodi ke pashchaatwali taangon ke parivardhan main adhik rukaawat ho or dimbh ke sharir ke lagbhag 12 khand praudhavastha main drudh rahen to yah jeev keet ke aakaar kaa hoga, jisamen pratham teen jodi taangon ke pechhevali taange yaa to itani ksheen hongi ki keval unke avshesh hi honge yaa ve sarvatha lupt hongi. yah baat bahut hi rochak he ki vastav main aise keet hai jinamein udar par bhi taangon ke avshesh vartmaan hote hai, jaise campodia, jepix or machilis . in kiton ke paksh nahin hote or inamen ve rachanaaen vartmaan rahati hai jo anya kiton main lupt ho gai hai, jaise janangranthiyon kaa khandibhavan. isliye kiton ke vikaas main in kiton ko miriapoda ke dimbhavstha main janane vaale dimbhon or anya kiton kii madhyavaali dasha kaa samajhnaa chahie. anya anek tarkon se bhi yah anumodith hota he ki miriapoda kii tarah kii akritiyon se hi kiton kii utpatti hui he. atyadhik sambhaavna yah he ki un sab lambey sharir or tongowale jeevon main miriapoda hi kiton ke purvaj hai, kyonki in main kai rachanaayen ek-si hoti hai udaahranarth, malepigian nalikaay or trekial nalikaay. kintu iskaa bhi dhyaan rakhana chahie ki kiton kii utpatti praudh miriapoda se nahin ho sakati thi, kyonki inamen bahut si visheshtaayen or vilakshantaayen hai.
 epterigota upvarg adhiktar vividh prakaar ke kiton kaa ek samooh he or us upvarg kaa keval thisaneura gana hi terrigot kiton kii vikasawali mukhya shrenee ke sambhavat: sameep he. aisa tark dwaara siddh kiya gaya he ki aptarigota ke shesh teen ganon ko keet maananaa hi nahin chahie. kintu aisa koi santoshjanak kaaran prathit nahin hota he, jisase in teenon ganon ko is upvarg se pruthak kar diya jaae, yadhyapi isamen koi andeh nahin ki ye vilakshan rachanaayen pradarshit karte hai, udaahranarth colembola gana ke kiton main keval nau khand hi hote hai. protura gana ke kiton main enamorphosis hota he, diplura, gana ke kiton main alakshanik trekial tantra paaya jaataa he, diplura or colembala kii shringikaaon ke kashabh main peshiyaan hoti hai. upvarg terrigota do bhaagon main vibhajit kiya gaya he-exopterigota or endopterigota . exopterigota ganon ke affimeroptera or odoneta main paraspar nikat sambandh he, kyonki ye donon hi peliapteron, gana hai. yadi aadhunik kiton ke sharir ke siddhant se vichaar kiya jaay to blatteria, mantodia, isoptera, joreptra, gailoblattodia, ri jupaj, phesemida, plicoptera, dermaptra or ambioptra ri jupakshika orthoptred, samudaay ke antargat aate hai. nimnlikhit lakshanon ke kaaran ye sab gun ek samudaay banaate hai-aparivartit mukhbhaag, pashchapaksh main vishaal anelle lob udar ke pasch sire par ek jodi sarasai, aganit mailipagian nalikaayeor pratiprishth tantric  tantu main kai ek pruthak-pruthak gucchhikaayen. in ganon main se blatteria or mantodia main bahut adhik nikat sambandh hone ke kaaran in donon ko saath-saath dicteoptera ke antargat rakhte hai. exopterigota ke shesh gana, jinke naam hai socoptera, mellophayga, simonculeta, matkunagan or jhallaripaksh, matkunaganik samudaay ke antargat aate hai. matkunaganik samudaay ke lakshan is prakaar he: vishesh prakaar ke mandibulate yaa chusanevaale mukhbhaag hote hai, pashchapaksh main anelle lob nahin paaya jaataa, sarasai kaa abhaav hota he. malepigian nalikaaon kii sankhya bahut thodi hoti he or pratiprishth tantriktantu kii gucchhikaaye lagbhag ekatribhoot ho jaati he. ri jupakshik or matkunaganik samudaayon main spasht bhed nahin hai, kyonki joreptra main pakshon kii shirayen kuch ksheen ho jaati he, mailipigiyan nalikaaon kii sankhya bhi kam hoti he or tantrikatantu kii gucchhikaaye bhi kuch kuch ekatribhoot ho jaati he. socoptera or mellophayga main spasht sambandh prathit hota he, kyonki donon main vilakshan prakaar kaa hypofarics hota he. sambhavat: simonculeta mellophayga se nikat sambandh rakhte hai. inase ve keval anek bahya or aantarik rachanaaon tathaa prakruti main hi saadrishy nahin rakhte, apitu shwasaradhran kii rachana or andey se bachche nikalne kii vidhi main bhi saadrishy he. ab prashn yah uthta he ki junon ke donon ganon ko ek hi gana ke antargat kyon nahin mana jaataa. iskaa kaaran yah he ki donon ganon ke mukhbhaagon main itnaa adhik antar hota he. ki inkaa pruthak pruthak ganon main rakhana hi praaia: uchit samajha jaataa he.
 indopterigot kiton ke vishay main dhyaan de to kalapaksh, strepciptera or kanchukpaksh ko anya ganon ke saath rakhane main atyadhik kathinata upasthit hoti he, at: inke atirikt shesh sab gana panorapid samudaay ke antargat rakhe gaye hai. panorapid samudaay jaalpaksh neuroptra ke saath micoptera par kendribhoot he or kuch kuch pruthak kintu sambandhi shakha banaata he. aisa adhik sambhav he ki micoptera ke nimnasth sadasyon se ek ore dwipaksh or duusari ore shalki paksh or lomapaksh kii utpatti hui ho. cyphonaptera ke praudhon kii rachana bahut bhinn hoti hai, kintu iske dimbh dwipaksh ke upagan nimetocera ke kuch dimbhon se bhinn nahin hote or yadi cyphonaptera kii utpatti aadi dwipakshon se na hui ho to kam se kam panorapid samudaay se to hui hi hogi. kalapaksh, kanchukpaksh or strepciptera ke vishay main bhi kuch kathinata prathit hoti he. kalapaksh ke upagan simphyta ke dimbh or panorapid kiton ke dimbhon main sadashya he, saath hi saath simphyta ke pakshon kii shira kii utpatti bina kisi kathinata ke, megacoptaran pattern se prathit hoti he. in do kaarnon se aisa bhi kaha jaataa he ki kalapaksh ke purvaj tathaa jaalpaksh or anya panorapid ganon ke purvaj ek hi the. kanchuk paksh ke vishay main aisa vichaar he ki inaki utpatti anya indopterigot se bhinn rup main hui. kintu kuch lekhakon kaa aisa anumaan he ki kanchukpaksh kii utpatti jaalpaksheeya akritiwale purvajon se hui. strepciptera praaia: kanchukpaksh se sambandhit samajhe jate hai, kintu kuch lekhak inkaa sambandh kalapaksh ke nirdhaarit karte hai.
 keet
 keet
 keet
 keet
 keet
 keet
