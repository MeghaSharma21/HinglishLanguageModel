 raaj shrikant thakare maharashtra navnirmaan sena ke sthaapak adhyaksh hai, jo bharat ke maharashtra rajya kii ek kshetreey party he. ve shivasena ke purv pramukh bal thakare ke bhattije or shivasena ke varttman kaaryakari adhyaksh uddhav thakare ke chachere bhai hai.
 14 june 1968 ko raaj thakare kaa janm ek marathi kysth parivaar main ko pita shrikant keshav thakare or mata kunda thakare ke yahaan hua tha or inkaa naam swarraj thakare rakhaa gaya tha. shrikant thakare shivasena pramukh balasaheb ke chote bhai or raaj kii mata kunda thakare balasaheb thakare kii patni minaa thakare kii choti bahan hai. raaj thakare ke pita shrikant ek sangeetkaar, cartoonist or urdu bhashaa kii shero shaayari main nipun the. unhone kuch marathi filmein bhi banaai thi. raaj kii patni sharmila, prasiddh marathi rangamanch/film abhinayta, nirmaataa or nirdeshak mohan vaagh kii beti hai. unka ek betaa amit thakare or ek beti urvashi thakare he.
 raaj thakare kii schuli shiksha bal mohan vidya mandir skool main hui jo unke ghar shivaji park ke najadik madhya mumbai ke upnagar dadar main tha or baad main snaatak ek pratishthit kalege sar je je college of art se kiya tha. apane pita or chachaa kii tarah raaj ek pratibhashali chitrakaar or cartoonist bhi he. unhone walt digni studio ke liye kaam karne kii ichha vyakt kii thi. jab raaj thakare se poocha gaya ki ve raajnneeti main na hote to kya karte to unhone kaha "college ke dinon main, main walt digni studio ke saath kaam karnaa chahta tha. raajnneeti main pravesh se pehle main cartoon bhi banaata tha. film banane kaa bhi ek junun rahaa he. main yahi sab kar rahaa hota." raaj apane chachere bhai uddhav thakare kii tarah ek utsuk photographer bhi hai. raaj ne apane chachaa par 'keshav bal thakare' sheershak se ek photo-jeevani bhi prakashit kii.
 kabhi shivasena ke bhavi netaa ke rup main dekhe janevaale thakare ne maharashtra main bal thakare kii shivasena party ke saath apana raajnneetik jivan shuru kar diya. 'kathith taur par bal thakare ke bete uddhav thakare dwaara darkinar kiye jane par 9 march 2006 ko raaj thakare ne maharashtra navnirmaan sena kaa gathan kiya. shivasainikon, jinhone raaj ke chachere bhai uddhav thakare ke khilaaf unke netritv kaa samarthan kiya tha, em en es main shaamil ho gaye. party ne sthaneey marathi bhashi ke hit main ek chhadam vichaardhaara ko sthapit kiya. isaki sthapana ke baad se party dwaara maharashtra main uttar bharatiyon par raajnneetik or shaareerik taur par hamale kiye gaye. raaj ne khule taur par paryaavaran ke samarthan main pune ke vibhinn pahari kshetron main nae shahari vikaas kaaryakramon kii aalochana kii. 2003 main raaj ne puure maharashtra main 76 lakh ped lagane kii ek pariyojna shuru kii, lekin ise kabhi nahin puraa kiya gaya. 2009 main hue chunaav main unki party ne shivasena ke bahut bade marathi voton ko nigal liya, isse congress - en si pi gathbandhan satta main ai.
 maharashtra main audyogic or gramin vikaas ke liye, 14 june 1996 ko raaj thakare ne aadhikarik taur par shiv udyog sena kaa gathan kiya or iske liye kaaryakari samiti bhi niyukti kii. unhone marathi yuvakon ko "swarozgaar" ke liye karj bhi die. isi varsh unhone bharat main pehali baar mumbai ke andheri sports complex main maaikel jackson sangeet kaarykram kaa aayojan kiya. sangeet samaaroh kaa uddeshy sanghathan ke liye dhan jutanaa tha. 
 farvari 2008 main raaj thakare ne kathith uttar pradesh or bihari 'dadagiri' ke khilaaf em en es ke andolan kaa netritv kiya. shivaji park kii ek raily main raaj ne chetavanee di, agar mumbai or maharashtra main in logon kii dadagiri jari rahi to unhen mahanagar chhodane ke liye majaboor kar diya jayega. ascharyajanak rup se desh kii dono rashtriya partiyon ne congress or bhartiya janata party uski is gundgardee par mook bani raheen sapa netaa abu aazmi, lekin media ke anusaar, bahut saare logon ke jakhmi hone or karodon rupye mulya kii sampatti ke nuksaan ke baavjood mahaj 15,000 rupaye jurmaana adaa karne ke baad unhen chhod diya gaya.
 july 1996 main pune ke ek cinema theatre main ramesh kini mara paaya gaya tha. kini madhya mumbai main lakshmikant shah ke ek khastahal makaan main kiraayedaar tha, makaan maalik use ghar se baahar nikaalane kii koshish kar rahaa tha. yah shah raaj thakare ke bachapan kaa dost hua karata tha. aarope he raaj or unke aadamiyon ne ramesh kaa katl ghar khaali karwaane ke liye kiya tha. baad main is maamle kii jaanch si.bi.ai. se karai gayi thi, lekin si.bi.ai. ne is maamle ko aatmahatya bataa kar khaarij kar diya.
 21 july 2005 ko ek paanch acre ke jameen par kohinoor mil number 3 mumbai ke dadar main shivasena ke party mukhyalay, sena bhawan, ke kareeb sadak ke paar sthit he, ise raaj or unmesh joshi ne 421 karod rupee main kharida tha. raakaanpa netaa sachin ahir ne kohinoor mil kii jameen kii bikri ko lekar yah kah kar aapatti kii ki iske liye chalis companiyon ne boli lagaayee thi, lekin unamem se abhi tak keval teen ko soochibaddh kiya gaya. paardarshita kaa abhaav hone kii baat kah kar unhone phir se boli kii maang kii thi.
 raaj thakare ne film star amitabh bachchan ko maharashtra main unki filmon ke relies par pratibandh lagane kii dhamkee di thi. 
