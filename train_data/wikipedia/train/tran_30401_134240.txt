 acedemi puraskaar main dhooma machaane vaali film 'slamdog milionair' ke lekhak vikaas swaroop bhartiya videsh seva ke 1986 batch ke adhikari hai. britain, america or turki main kaam kar chuke vikaas swaroop vartmaan main dakshin africa main bhartiya up ucchayukta hai.
 vikaas swaroop kaa janm elahabaad main hua tha. unki shuruaati shiksha-diksha elahabaad ke bvoize hai skool main hui. ucch shiksha ke liye unhone elahabaad vishvavidhyalay main daakhila liya, jahaan se unhone manovigyaan, darshanashastra or itihaas vishyon ke saath snaatak kii oopaadhi praapt kii.
 mulat: elahabaad ke rahane vaale vikaas swaroop ne 2003 main landan main apni posting ke dauraan apana upanyaas 'kyuu and e' likhaa tha. us vakt hindustan main koun banegaa karodpati kii behad charchaa thi or unhone mahaj do maheene ke bheetar apane upanyaas ko puraa kar liya. swaroop ke is pehle hi upanyaas 'kyuu and e' kaa duniya kii 36 bhashaaon main anuwaad hua. bibisi ne is par ek radio drama bhi banaaya tha. 
 vikaas kaa doosraa upanyaas 'sicks suspects' pichley saal prakashit ho chukaa he. bibisi is upanyaas par bhi film bana rahi he. philhal ve apni teesri kitaab par kaam kar rahe hai lekin isaki prishthbhumi main bharat nahin hoga.
 unke upanyaas 'kyuu and e ek kaaphi charchit kitaab rahi he or film banane se pehle hi use kaaphi saraahna mil chuki thi. baad main kitaab kaa sheershak badalakar 'slamdog milionair' kar diya gaya or kitaab ke cover par film kii tasviir bhi laga di gai. vikaas apni kitaab kaa sheershak badale jane se khush nahin hai or yah baat unhone saarvajanik rup se bhi kahi he.
 auskar main slamdog milionair kii gunj
