 kawalam madhav panikkar bharat ke vidwaan, patrkaar, itihaaskaar, prashaasak tathaa rajanyajna the. ve sardaar ke em panikkar ke naam se adhik prasiddh hai.
 bharat ke aadhunik rajanyagnon main sardaar ke0em0 panikkar ke naam kaa ullekh avashya kiya jaataa he. panikkar china main lambe samay tak bharat ke rajdoot rahe. unka maananaa tha ki rajnay kaa janm europe main aadhunik rajyon ke janm se sambandhit he. rajnay kii paribhaasha dete hue panikkar ne kaha, ”anterrashtriya raajnneeti main prayukt rajnay apane hiton ko duusare deshon se agrim rakhane kii ek kala he.“ rajnay ek kala he jise apanaakar vishwa ke rajya apane parsparik sambandhon ko badhaate hue apane hit sadhana karte hai.
 panikkar ke anusaar rajanyajna ”ek desh kaa duusare desh main sthit aankh or kaan he.“ koi bhi desh apane rajanyagnon ke madhyam se duusare desh kii ghatnaon, nitiyon or drushtikon ke bare main jaankaree praapt kar apni videsh niti ko aavashyak mode detaa rahata he. bahut se vichaarkon ne chaaturya, kushalta, kapat aadi ko rajanyik gun mana he jabaki panikkar ke anusaar dhoortta, kapat aadi se purna rajnay apane desh ke prati duusare deshon kii shubh kaamana praapt karne kii drushti se prerit hota he or kapat aadi is uddeshy ke maarg main khatarnaak saadhan he. duusare desh kii shubhakamanaa, prapti ke lakshya kii purti chaar prakaar se adhik acchhee tarah ho sakati he-duusare desh us desh kii nitiyon ko thik prakaar se samajhen or uske prati sammaan kii bhaavana rakhen, vah desh duusare deshon kii janata ke nyyochit hiton ko samajhe evam sarvopari maane tathaa vah eemaandaaree se vyavhaar kare. aap bahut se logon ko sadaa ke liye dhokhe main nahin rakh sakate. jab desh kii niti kii asaliyat jaahir ho jaayegi to vishwa-samaaj main us desh ke str ko dhakka pahonchega. panikkar kaa mat he ki vyaktigat jivan kii bhanti anterrashtriya jivan main bhi eemaandaaree sabase acchhee niti he.
 panikkar ne rajya ke prati swamibhakti ko ek rajanyajna kaa aavashyak gun mana he. unheen ke shabdon main, ”rajdoot ko us niti ko kriyanvit karnaa hota he, jo uski sarkaar nirdhaarit karti he. ye uske swayan ke paramarshon se bhinn ho sakati he kyonki kisi desh kii sarkaar hi puri sthiti se parichit hoti he jabaki rajdoot keval apane vishisht lakshyon ko hi jaanata he. isliye jab use un anudeshon ko kriyanvit karnaa padataa he jo aadharbhoot rup se uske vichaaron ke viruddh ho to use bhaavana, pakshpaat athwa maitribhav se prabhavit nahin hona chaiye or kisi bhi sthiti main use sambandhit sarkaar ko apane netra timatimaane ke dwaara bhi yah prakat nahin karnaa chaiye ki uske swayan ke vichaar bhinn nahin he. adarsh rajdoot ko kisi bhi paristhiti main apane desh se aae kade nirdeshon ko mridu banaakar apni sarkaar ke vyavhaar kaa galat anumaan nahin dena chaiye bhale hi uske desh kii videsh niti sweekaari rajya ko pasand na ho.
 panikkar jo swayan ek safal rajanyigya the, striyon ke sanidhya va sampark ko rajnay kaa sahaayak maanate hai. san 1926 main francisi rajdoot jules camban ne, ek lekh main likhaa tha ki sammanneey striyon kaa sansarg rajdoot ke liye laabhadaayak hoga. prasiddh bhartiya vidwaan chanakya rajdooton kii striyon se sampark kaa virdohi tha. sabhi deshon main striyon kaa prayog rashtriya hit vruddhi ke liye ati prachinkaal se kiya jaataa he. bhartiya itihaas ke ati prachinkaal kii vish kanyaon kaa aisa hi prayog tha. pratham vishwayuddh ke kaal main matahari, vikhyath stri jasoos thi. dwitiya vishwa yuddh kaal main ek america sanket lipic ne ek roosi pravasi ladki ke prem main funskar roosevelt or churchill ke madhya aadan-pradaan hue kai patr dikhaa diye the. vah ladki vastav main german jasoos thi. is clerk ko is aparaadh ke kaaran saat varsh kii sajaa mili thi. panikkar ke anusaar ek adarsh rajdoot ko apni safalataa par garv or asafalataa par niraashaa nahin hona chaiye. panikkar ne rajdoot ke do mul kaaryon se sahmati vyakti kii hai- pratham, apni sarkaar ko sthaneey paristhitiyon tathaa vahaan kii nitiyon se avgat karaae rakhana. doosraa apane desh kii videsh-niti ke kriyanvayan ke liye desh se ai aajnaaon kaa safaltaapurvak paalan karnaa. kisi bhi rajdoot kii safalataa athwa asafalataa kaa uttardaayitv us desh kii apni videsh niti par honi chaiye, na ki rajanyik par, kyonki rajdoot videsh niti kaa nirmaan nahin karte, yah to uske videsh vibhaag kaa kaary he. panikkar kaa vichaar he ki vaartaon ke peeche dabaav kaa sabase bhayanak va antim tarika yuddh kaa he. jab samjhaute kii sambhaavna samaapt praayah ho athwa vaarta ke safal parinaam nikalne kii aashaa hi ksheen prathit ho to yuddh dwaara samaadhaan nikaala jaataa he.
 angreji main unki ullekhneey kritiyaan ye hai-
