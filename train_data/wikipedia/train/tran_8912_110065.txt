 2 x 40mi.me boforce AA top
 30 tak saamanytah 28 yaan, 
  ienes vikrant · ienes viraat · ienes vikramaditya · 
 bhartiya nausena pot viraat bhartiya nausena main sentaur shrenee kaa ek vayuyan vaahak pot he. bhartiya sena kii agrim pankti kaa yah pot lambey samay se sena kii seva main he. 1997 main bhartiya nausena pot vikrant ke sevamukt kar die jane ke baad isi ne vikrant ke rikt sthaan kii purti kii thi. is samay yah hind mahaasaagar main upasthit do vayuyan vaahak poton main se ek he.
 is pot ne san 1959 royal navy ke liye kaary karnaa shuru kiya evam 1985 tak vahaan sakriy rahaa. is kaa pratham naam ech em es harmas tha. tadpashchaat 1986 me bhartiya nausena ne kai desho ke yuddh poton kii samiksha karne ke baad ise royal navy se kharid liya. is saude ke baad is pot me kai takneekee sudhaar kiye gaye jisase ise agle ek dashak tak kaaryshil rakhaa ja sake. ye takneekee sudhaar evam rakrakhaav devenport dockyard par hue. 12 may 1987 ko ise bhartiya nausena main aadhikarik rup se sammalit kar liya gaya.
 viraat par 12 degree kone vaala ek ski jump laga he jo si herryer shrenee ke ladaku vayuyanon ke udaan bharne main kargar hota he. is pot par ek saath 18 ladaaku vayuyan rakhe ja sakate he. pot ke bahari aavaran, mashiinon evam megajeenon ko 1.2 inch mote kavach se bakhtar band kiya gaya he. yah megajine 80 se bhi adhik halke torpeado kaa ek baar me bhandar kar sakati he. pot par 750 logon ke rahane kii jagah to he hi, chaar choti naaven bhi he jo pot se tat tak sainikon ko le ja sakati hai. pandubbi kii khabar rakhane ke liye ise si king helicopter se las kiya jaayegaa. is pot kaa adhiktam jal visthaapan kshamta 28,500 ton he tathaa iske bhaar ko khinchne ke liye 76,000 harse power kshamta vaali bhaap se chalane vali tarabin lagaayi gai he. bhartiya nausena kaa nayaa vayuyan vaahak pot vikramaditya, viraat kaa uttaradhikari he. ise 2012 se seva main le liya gaya he. haal me huye rakrakhaav ko dekhte hue viraat kaa seva kaal 2019 tak badha diya gaya he jo pehle 2012 tak tay kiya gaya tha.
