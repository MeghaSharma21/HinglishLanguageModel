  nai dilli main dharmik or aadhyatmik yuvathan dwaara shuru kiya gaya ek abhiyaan he. is yatra kaa makasad khud kii bechaini ko dur karnaa he. kis liye baichaiyn hai ham? purnataa hasil karne ke liye. is sristi ke sookshm raj kan se lekar vishalkay parvat or chhudra ek koshkeey jeev se lekar sarvaadhik budhimaan samajhe jane vaali manushya jati tak sabhi sirf or sirf purnataa hasil karne ke liye hi sangharsh kar rahe hai. arabon varshon se ek avirat yatra jari he. chahen wo maykhaane main baitha sharaabi ho yaa kisi mandir main baitha pujari. sabhi kii jaddojahad kaa makasad ek he. sirf avasthaa vishesh kaa antar he. koi aage hai or koi peeche.ab sawaal yah he ki kya ham adhure hai? arabon arab manushyon kii bechaini bataati he ki 'haa ham apurna hai. adhure hai.' mrityu jo hamaare jivan kaa atal satya he, hamen baar-baar yaad dilaati he ki 'hamaara bas to khud hamaare jivan par bhi nahin he.' ham tay nahin kar sakate hai ki thik agle chan hamaare jivan kii disha kya hogi. to kya niyati ke das ke atirikt ham kuch bhi nahin hai? kya hamamen or keet paryant chhudra jeev main koi antar nahin he? or tabhi hamaari chetan baghawat kar uthati he. vaidic manishiyon se lekar aadhunik yug main swami vivekanand tak kii aawaaj hamaare dilo-dimag ko jhakzor kar rakh detii he.nahin, mrityu hamaari niyati nahin ho sakati he. sirf shwetashwar upanishad hi nahin balki hamaare antaraman se nikali aawaaj bhi hamase kahati he ki vaymen amritasya putrah. ham amrit ke putr hai. ahmen brahmasmi. main swayan saakshaat braham hum. or yakeen jaaniye ki jab tak purnataa na mil jaae, hamamen se koi bhi chaiyn se nahin baithne vaala he.ab ek sawaal or he. ye purna avasthaa he kya? aakhir is purnataa ke myne kya hai? iskaa jawaab aasaan hai. jab hamen us avasthaa kaa pratyaksh gyaan ho jaae, jiskaa ullekh aadi jagat guru shankaracharya ne nirvana shatakam main kiya he. jaraa dekhie to aadi jagat guru nirvana shatakam main kya kah rahe hai- manobudhyahankaar chitaane naahan. na c shrotjive na c ghrananetre.na c vyombhumi na teju na vaayu. chidanandrup shivohan shivohan . 1 .
 is shloke kii pehali teen panktiyon main ham kya nahi he yah bataaya gaya he. shankaracharya ji kehete he ki main man, buddhi, ahankaar, naak, kaan, jubaan, twachaa, ankhe, prithvi, aap, tej, vaiu, akaash in main se kuch bhi nahin. baaki rahaa praan, aatma vahi main hum. or yah aatma kaisaa he? to vah bhagwantroop shivaroop, sat chit aanandarup, shivaroop he.avirat yatra
