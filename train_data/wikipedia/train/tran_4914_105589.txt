 kohima kaa yuddh dwitiya vishwayuddh ke samay 1944 main britani bhartiya sena tathaa subhash chandra bose ke netritv main aaazaad hind fouj evam japan kii sanyukt sena ke bich kohima ke aasapaas main ladaa gaya ek bhayankar yuddh tha. is yuddh main japani sena ko peeche hatana padaa tha or yah ek mahatvapurn mode siddh hua. yah yuddh 4 april 1944 se 22 june 1944 tak teen charnon main ladaa gaya tha. is yuddh ko british sena se judi ab tak kii sabase badi ladaai ghoshit kiya gaya he. is nirnaayak yuddh main azaad hind fouz dwaara maare gayi sainikon kii smriti main british samrajya dwaara ek yuddh smarak bana diya gaya he jisaki dekharekh kaamanwealth karata he.
 yuddh smarak par lagi pattica par jon maxwell edmand ke ye shabd angreji main ankit hai-
 "When you go home, tell them of us and say-For their tomorrow, we gave our today" 
 "jab tum ghar jaao to hamaare bare main sabko bataanaa or yah kahana ki unke bhavishya ke liye hamane apana vartmaan balidaan kar diya."
 kohima ke nivaasiyon ke anusaar dwitiya vishwayuddh ke dauraan japaniyon ne nagaland par bhayankar hamalaa kiya tha jisamen bahut badi sankhya main sainik or adhikari maare gayi the. hamale main maare gayi in sabhi sainikon ko garrison hill par dafna diya gaya tha. baad main unki smriti main 1421 samaadhiyon kaa nirmaan kar diya gaya. sthaneey nivasee un shahid sainikon ko apni shradhanjali dene aate hai. kohima aane vaale paryatakon ko bhi ye samadhiyaan dikhaayi jaati hai.
