 mukt strot kisi bhi saamagree ke utpaadan, vistaar evam vikaas kii vah prakriya he jisamen utpaadan kii prakriya puri tarah se khuli vyavastha hoti he. isamen strot ko prakashit kiya evam badhaava diya jaataa he. is vichaardhaara ke aarambh ke samay yah keval computer software tak hi simit thi, jiske antargat vibhinn software ke sorce code ko nickshulk vitarit kiya jaataa tha or is prakaar upayokta kii pahunch software ke sorce code tak hoti thi. iske antargat upayoktaaon ko kisi bhi anuprayog ke vikaas kii prakriya main bhaag lene, ise badalane va isamen kisi bhi prakaar kaa sudhaar kar phir swayan vitarit karne kaa adhikaar bhi miltaa tha. is prakaar use koi bhi vyakti apni suvidhanusaar naye or parivartit software ko banane ke liye prayog karne hetu mukt hota tha. iske kisi prakaar ke prayog par koi nishedh nahin hota he. is tarah se open sorce keval software tak simit na rahakar har prakaar kii rachana tak pahunch gaya he, jaise lekh, chitra, sangeet or chalchitr aadi. 
 software udyog main mukt strot kaa vichaar sarvapratham 1990 ke dashak main aayaa tha, jab kai companiyon ne apane software, prachaalan tantra aadi mukt strot rup main jari kiye the. iskaa aarambh linex se hua tha. pehali baar vrahat str par 1998 main dikhaa jab nevigator kaa sorce code jari kiya. iske kai str hote hai. kai companiyaan mukt strot ko jari karte samay uske saath kuch kuch pratibandh yaa sharten aadi laga detii hai taaki uskaa durupyog na ho sake. mukt strot kaa mukhya laabh hota he ki upabhokta ke paas iskaa sorce cord uplabdh hone ke kaaran vah iskaa prayog apni ichha or aavashyaktaanusaar kar saktaa he. appal aadi kai companiyaan apni takneekon ko mukt strot license ke dwaara jari karti hai jiske aivaj main upabhoktaaon se wo paise leti hai. lagbhag ek varsh purv bazaar main google phone aayaa tha jisamen android oparating system kaa prayog kiya gaya tha. iskaa prachaalan tantra bhi mukt strot hi tha or jisamen develper parivartan karke iske prakaaryon or kuch suvidhaon ko ko badha or gata bhi sakate the, jaise phone ke media player main icchaanusaar parivartan karnaa sambhav tha. 
 mukt strot ke peeche kaa uddeshy he, ki kisi bhi utpaada ke bare main vikaas or usamen nihit trutiyaan or kamiyaan jitani adhik or jaldi upayokta bataa sakate hai, utana adhik uske nirmaataa nahin kar sakate hai. nirmaatagan maatr simit disha main hi soch sakate hai, kintu badi sankhya main upayokta aseemit ayaamon sahit vikaas kar sakate hai, jinako adhyayan kar baad main nirmaataaon kaa vikaas anubhag nayaa or utkrisht varjan nikaal sakate hai. linaks, vikipedia, fedora, fyrafox aadi kii safalataa ne mukt strot kii vichaardhaara ko mukhyadhara main laa diya he.vartmaan yug main ye pranali softwaron ke alaava bahut jagah prayog kii jane lagi he. iskaa ek jeevant udhaaharan he vikipedia. ise koi bhi kabhi or kahin bhi sampadit kar saktaa he. jiskaa adhyayan kar prabandhakvarg sanshodhit sanskaran nikaalte rahete hai or dhwanskaari badlaav waapas karte rahete hai. 
