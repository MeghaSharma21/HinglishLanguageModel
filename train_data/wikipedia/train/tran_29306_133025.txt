 sansar ke anekanek vidwaanon ne jivan upyogi bate kahi hai jinhen ham saadhaaran bhashaa main anmol vachan' kehete hai arthath aisi baaten jo anmol hai or jinke dwaara ham apane jivan main nai umg evam utsaah kaa sanchaar kar sakate hai. ine sookhti' yaa subhashit bhi kehete hai.
 in baton ko anmol isliye bhi kaha jaataa hai kyonki yadi ham in baton kaa saar samajhegen to ham paayenge kii in batoo kaa koi mol nahin laga saktaa, keval in batoo ko apane jivan main apanaakar apane jivan kii disha ko badal sakate hai or jivan kii disha badalane vaali baton kaa bhi kabhi koi mol laga saktaa hai ye baaten to anmol hoti hai.
 subah-subah ek anmol vachan aapaki manodasha ko kuch aise sanvaar saktaa he ke aapkaa puraa din acchhee anubhuti main guzar jaae. hindi jagat main anmol vachan bahut pracheen samay se maujuud hai. ye bharat kii samskruti kii jhalak prastut karte hai or anmol vachanon ke astitv se aap ye andaaza bhi laga sakate hai ke pracheen samay se bharat raashtra main mahaan or bujurg logon kii baat kaa atyadhik sammaan kiya jaataa tha.
