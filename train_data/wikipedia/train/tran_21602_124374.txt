 zaan pyaaze switzraland ke ek chikitsa manovigyaani the jo bal vikaas par kiye gayi apane kaaryon ke kaaran prasiddh hai.
 piyaaje, vikasaatmak manovigyaan ke kshetra main ek badi hasti hai. anek paandityapurna avadharanaon ke liye ham piyaaje ke rini hai jinamein aaj bhi tike rahane kii kshamta or aakarshan he, jaise samaayojan/aatmsatkaran, anukulan vastu sthayitv, aatmakenndrikaran, sangrakshan, tathaa parikaalpanik-nigamit soch . bacchon ke sakriy, rachanaatmak vichaarak hone kii vartmaan drushti ke liye bhi ham, wiliam james tathaa jon dui ke saath-saath, piyaaje ke rini hai.
 bacchon kaa nirikshan karne kii piyaaje main vilakshan pratibha thi. uske saavdhaneepurvak kiye gayi prekshanon ne hamen yah khojane ke sooyeeboojh bhare tareeke dikhaaye ki bachche kaise apane sansar ke saath kriya karte hai or talmail bithaate hai. piyaaje ne hamen sangyanatmak vikaas main kuch khaas chijen khojna sikhaaya, jaise purvasankriyaatmak soch se moort sankriyaatmak soch main hone vaala badlaav. usne hamen yah bhi dikhaaya ki kaise bacchon ko apane anubhavon kii sangat apni yojanaon, sangyanatmak dhaanchon or saath hi saath apni yojanaon kii sangat apane anubhavon se bithaane kii jarurat hoti he. piyaaje ne yah bhi dikhalaayaa ki yadi parivesh kii sanrachana aisi ho jisamen ek str se duusare str tak dhire-dhire badhane kii suvidha ho to, sangyanatmak vikaas hone kii sambhaavna rahati he.ham ab is prachlit manyata ke liye bhi uske rini hai ki avadharanaen achaanak apane puure swaroop main prakat nahin ho jaatin, balki ve aisi choti-choti aanshik uplabdhiyon kii shrinkhalaa se hoti hui viksit hoti hai jinke parinaam swaroop kramshah adhik paripurna samaj paidaa hoti he.
 shiksha par piyaaje kaa bahut prabhaav padaa he, vishesh rup se praarambhik or madhya bachapan ke dauraan shiksha par. uski mimasaa se nikle teen siddhanton kaa aaj bhi shikshakon ke prashikshan par or kaksha ke bheetar apanaaye jane vaale taur tareekon par vyapak asar hota he.
 piyaaje kaa anusaran karne vaali kaksha main bacchon ko parivesh ke saath swatah sfoort/sahaj rup se kriya karte hue chizon ko khud se khojane ke liye protsaahit kiya jaataa he. pehle se taiyaar gyaan ko shabdic rup se prastut karne ke bajaay, shikshak aisi vividh gatividhiyon kii suvidha pradaan karte hai jo khojane ko badhaava detii hai- jaise kala, pahelion, mej vaale khel, vibhinn paridhaan, chijen banane vaale guttey, kitaaben, naapane ke aujaar, sangeet, vaadya tathaa or bhi bahut kuch.
 piyaaje vaali kaksha vikaas kii gati ko badhaane kii koshish nahin karti. piyaaje maanata tha ki bacchon ke seekhney ke upyukt anubhav unki taatkaalik soch se hi viksit hote hai. shikshak bacchon ko dhyanpurvak dekhte hai, unki baaten sunate hai, or unhen aise anubhav sulabh karaate hai, jinamein ve nai khoji gai yojanaon kaa abhyaas kar saken or jo unke sansar ko dekhne ke galat tareekon ko chunauti de saken. lekin shikshak bacchon par koi naye kaushal nahin thopate jab tak ve unamem ruchi or unke liye taiyaari nahin dikhaate, kyonki aisa karne se ve vayaskon ke sutron ko satahi dhang se sweekaar kar lete hai, par usase sachhee samaj paidaa nahin hoti.
 piyaaje kaa siddhant yah maanakar chalata he ki sabhi bachche vikaas ke samaan anukram se guzarate hai, lekin unki gati/raftaar alag-alag hoti he. isliye shikshakon ko alag-alag vidhyaarthiyon ke liye or chote-chote samoohon ke liye gatividhiyon kii yojana bananaa chahie, naa ki ek saath puri kaksha ke liye. iske atirikt shikshak shaikshanik pragati kaa moolyankan karte samay har bachche kii tulana usee kii pichhali sthiti se karte hai. unki ruchi is baat main kam hoti he ki bachche kinhin maanak staron ke saapeksh yaa ki samaan umr ke bacchon ke ausat pradarshan ke saapeksh kaisaa pradarshan karte hai.
 piyaaje kaa siddhanth chunautiyon se mukt nahin rah paaya. uske in kshetron par prashn uthaaye gayi hai :
 bachche naitik muddon ke bare main kis tarah sochate hai; iske bare main pyaaje ne ruchi jaagrit kii thi. unhone bahut adhik gaharaai se chaar se baarah saal ke umr ke bacchon kaa avlokan or saakshaatkaar kiya. piyaaje ne bacchon ko kanche khelte hue dekha taaki ve yah jaan saken ki bacchon ne khel ke niyam par kis tarah se vichaar kiya. unhone bacchon se naitik muddon ke bare main bhi baat kii. piyaaje ne paaya ki jab bachche naitikta ke bare main sochate hai, to ve do alag-alag avasthaaon se hokar guzarate he.
 chunki chote bachche bahari satta vaali naitikta ke str par hote he, ve kisi ke vyavhaar ke bare main sahi yaa galat kaa nirnay us vyavhaar se hone vaale parinaamon ko dekhakar lete hai, na ki vyavhaar kartta ke uddeshyon ke aadhaar par. jaise ki unke ke liye jaanboojh kar tode gaye ek cap kii tulana main haadase main 12 cap tuutane kii ghatana zyada buree he. jaise bachche swatantra avasthaa par aane lagate hai, vaise-vaise kisi kaam ko karne vaale kaa uddeshy/iraadaa unke naitik chintan kaa ek aavashyak bindu banane lagata he.
 bahari satta ke adhar par naitik chintan karne vaale bachche yah bhi maanate hai ki niyam na badalane vaali cheez he or yah niyam kisi shaktishaalee satta ke dwaara banaae gaye hai. pyaaje ne chote bacchon ko sujhaayaa ki vah kanche ke khel ke nae niyam banaaen, to chote bacchon ne manaa kar diya. duusari taraf bade bacchon ne parivartan ko sweekaara or pahachaanaa ki niyam sirf hamaari suvidha ke liye banaae gaye hai, jinhen badla ja saktaa he.
 bahari satta ke aadhaar par naitik chintan karne vaale bachche 'turant nyaay' kii dharna main bhi vishwaas rakhte hai. yani ki agar ek niyam todaa jaataa he to sajaa bhi milani chahie. chote bachche maanate hai ki agar kisi cheez ko khandit kiya yaa todaa gaya he tab yah kaam apane aap sajaa se jud jaataa he. isiilie chote bachche jab bhi koi galat kaam karte hai tab chintaa se apane aasapaas dekhne lagate hai, yah sochakar ki unhen sajaa to milegi. turant nyaay kaa siddhanth yah bhi kahata he ki agar kisi ke saath kuch durbhagyapurna hua ho to us vyakti ne jarur pehle kuch kiya hoga, jiske parinaswaroop aisa hua. bade bachche jo naitikta kii swatantrata rakhane lagate he, yah pahachaanate he ki sajaa tabhi milti he jab kisi ne kuch galat hote dekh liya ho or uske baad bhi jaruri nahin ki sajaa mili hi.
 naitik tark ko lekar is tarah ke parivartan kaise aate hai? piyaaje maanate hai ki jaise-jaise bachche bade hote he unki soch saamaajik muddon ke bare main gahari hoti chali jaati he. pyaaje kaa maananaa he ki saamaajik samaj saathiyon ke saath aapasi len-dein se aati he. jin saathiyon ke paas ek jaisi shakti or ohada hota he vahaan yojanaon ke bich samjhauta kiya jaataa he or sahamat na hone par tark diya jaataa he or aakhir main sab kuch thik ho jaataa he. abhibhavak or bachche ke rishton main jahaan abhibhavak ke paas shakti hoti he lekin bacchon ke paas nahin, vahaan naitik tark kii samaj ko viksit karne kii sambhaavna kam rahati he kyonki adhiktar niyam aadeshaatmak tareeke se die jate hai.
