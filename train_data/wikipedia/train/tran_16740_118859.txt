 ramanavami kaa tyohaar caitra maas ke shukla paksh kii navami manaaya jaataa he. hindu dharamshastron ke anusaar is din bhagwaan shri ram ji kaa janm hua tha. 
 hindu dharm shastron ke anusaar tretayug main ravan ke atyaacharon ko samaapt karne tathaa dharm kii pun: sthapana ke liye bhagwaan vishnu ne mrityu lok main shri ram ke rup main avatar liya tha. shriram chandra ji kaa janm caitra shukla kii navami ke din punarvasu nakshatra tathaa kark lagn main rani kaushalya kii kokh se, raja dasharath ke ghar main hua tha.
 ramanavami ke tyohaar kaa mahatv hindu dharm sabhyataa main mahatvapurn rahaa he. is parv ke saath hi maan durga ke navaratri kaa samaapan bhi hota he. hindu dharm main ramanavami ke din puja kii jaati he. ramanavami kii puja main pehle devataaon par jal, roli or lepan chadhaaya jaataa he, iske baad murtiyon par mutthi bharke chaaval chadhaaye jate hai. puja ke baad aarti kii jaati he.
 yah parv bharat main shraddha or aasthaa ke saath manaaya jaataa he. ramanavami ke din hi caitra navaratri kii samaapti bhi ho jaati he. hindu dharm shastron ke anusaar is din bhagwaan shri ram ji kaa janm hua tha at: is shubh tithi ko bhakt log ramanavami ke rup main manaate hai evam pavitra nadiyon main snaan karke punya ke bhagidaar hote he. 
 ram navami kaa tyohaar har saal march - april maheene main manaaya jaataa he. lekin kya aap jaanate hai ki ram navami kaa itihaas kya he? ram navami kaa tyohaar pichley kai hajaar saalon se manaaya ja rahaa he. ram navami kaa tyohaar bhagwaan vishnu ke saatven avatar bhagwaan ram ke janm diwas ke rup main manaaya jaataa he.
 mahakavy ramayana ke anusaar ayodhya ke raja dasharath kii teen patniyaan thim lekin bahut samay tak koi bhi raja dasharath ko santan kaa sukh nahin de paayi thi. jisase raja dasharath bahut pareshaan rahete the. putr prapti ke liye raja dasharath ko rishi vashishtha ne cameshti yajna karaane ko vichaar diya. iske pashchaat raja dasarath ne maharishi rushaya sharunga se yajna karaayaa.
 yajna samaapti ke baad maharishi ne dasharath kii teenon patniyon ko ek-ek katori kheer khaane ko di. kheer khaane ke kuch maheenon baad hi teenon raniyaan garbhvatee ho gayin. thik 9 maheenon baad raja dasharath kii sabase badi rani kaushalya ne ram ko jo bhagwaan vishnu ke saatven avatar the, kaikayi ne bharat ko or sumitra ne judwa bacchon lakshmana or shatrughna ko janm diya. bhagwaan ram kaa janm dharti par dusht praaniyon ko khatm karne ke liye hua tha.
