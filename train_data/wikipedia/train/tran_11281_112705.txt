 richard philips finemen beesvi shatabdi ke antim bhaag ke sabase charchit vaigyanik the. ve 1966 me nobel puraskaar se sammanit hue. beesvin shatabdi ke bich me achche vishvavidhyalayon me bhautik shaastra ko padhaaye jane ke tareeke par vivaad chal rahaa tha.
 is vivaad ko finemen jaisaa hi vyakti anjaam de saktaa tha kyonki unka rutaba sabhi maanate the. unka sammaan isaliye nahin tha ki vah cyle tech me the par cyle tech duniya kaa sabase achachhaa bhautik shaastra kaa vishvavidhyalay isaliye mana jaataa tha kyonki finemen vahaan the.
 finemen ne 1961-63 me cyle-tech me snaatak ke vidhyaarthiyon ko bhautik shaastra padhaayaa. in teen saal ne bhautik shaastra ko padhaane kii nayi disha di or bhautik shaastra nayi tarah se naye vishyon ke saath padhaayaa jane laga. in lekcharon ko teen kitabon ne badla gaya. yah laal bainding me thim or 'Lectures on Physics by Richard P Feynman ke naam se mashhoor huin.
 richard philips finemen, kaa janm 11 may 1918 main hua tha or mrityu 1988 main cancer se ho gayi. chhutpan main finemen aksar sochaa karte the ki vah bade hokar kya bane: vidooshak yaa vaigyanik. bade hokar unhone in dono bhoomikaaon ko ek saath bakhubi nibhaayaa. log kehete hai ki vah itane mashhoor kyon huye par unke bare main vaigyanik thik hi kehete hai: 
 ' finemen to aitihaasik vyakti hai unako jitna sammaan mila ve us sab ke adhikari hai.'
 	finemen ke pita kaa baton ko bataane kaa apana hi dhang tha. ek baar kaa kissa he ki pita or putr park me gum rahe the pita ne ek chidiya kii taraf vah ishaara karke bataaya ki yah chidiya duniya main alag-alag naamo se jaani jaati he. yah jaruri nahin he ki aap un sab naamo ko jane, na hi mahatvapurn he. par mahatvapurn yah he ki vah kya or kaise karti he. ve bachche ke man me jigyaasa jagaane kii koshish karte the yah bataane kii jarurat nahin he ki finemen bachapan se jigyaasu tathaa kutuhali the.
 	skool main vah ganit main sabase achche or ganit team ke hero the. par unhone ganit ko chhod diya. unhe laga ki ganit me ucch shiksha praapt karke ve dusron ko ganit padhaane ke alaava or kuch nahin kar sakate. vah kuch vyavhaarik karne kaa soch kar, pehle electrical ingeneering kii taraf gayi par baad main bhautik shaastra kii padhai kii. 
 	finemen ne snaatak kii shiksha masachuset institute of technology se puri kii. vah vahiin par shodh kaary karnaa chaahate the par phir prinkton me shodh kaary karne ke liye chale gayi. baad main ve kaha karte the, 
 'yah thik hi tha. maine vahaan janaa ki duniya bahut badi he or kaam karne ke liye bahut si acchhee jagahen hai.'
 	prinkton me yuva finemen ko whealer ke saath shodh karne kaa mauka mila. us samay tak whealer ko nobel purushkaar to nahin mila tha par ve vah kaam kar chuke the jis par unhe baad me nobel purushkaar mila. ve kuch aadambar priy the kuch apni ahmiyat bhi jataate the. unhone finemen ko saptaah main ek din kaa kuch nishchit samay milane kaa diya. pehle din mulaakaat ke samay vah suut pahane the unhone apni jeb se apni sone kii viraam ghadi nikaal kar mej par rakh di taaki finemen ko pataa chal sake ki kab uskaa samay samaapt ho gaya he. finemen us samay vidhyaarthee the. unhone ek bazaar se ek sasti viraam ghadi kharidi - unke paas manhagi ghadi kharidne ke liye paise nahin the. agali meeting par unhone apni sasti ghadi us sone kii ghadi ke paas rakh di. whealer ko bhi pataa chalanaa chaiye ki unka samay bhi mahatvapurn he. whealer ko majaak samaj main aayaa or dono dil khol kar hanse. donon ne ghadiyaan hataa lee. unka rishta aupchaarik nahin rahaa, ve mitra ban gayi, unki baaten hansi majaak main badal gayin or hansi-majaak naye moulik vichaaron me.
 	isi bich doosraa mahayuddh shuru ho gaya. germany me parmaanu bam banane kaa kaam ho rahaa tha, yadi pehle vahaan ban jaataa to hitler ajey tha. america kii los elmos laboretary me duniya ke vaigyanik ikkatha hokar parmaanu bam banane ke liye ekajute ho gayi. finemen ko bhi vahaan bulaayaa gaya or unhone vahaan kaam kiya.
 	los elmos me suraksha kaa jimmaa sena kaa tha jinke apane niyam apane kanoon the. yah niyam finemen ko aksar samaj me nahin aate the. finemen taale kholane me maahir the. ve sena ke adhikariyon ko tang karne ke liye kii leboratory kii tijoriyon khol kar usame kaagaj par guess who likh kar chhod dete the par tijoriyon se kuch nikaalte nahin the. yah vah keval, sena ke adhikariyon ko bataane ke liye karte the ki unki suraksha pranali kitni galat he.
 	skool ke dinon main finemen kaa apni sahpaathini arlin se prem ho gaya. unhone shaadi tab karne kii sochi jab finemen ko koi naukari mil jaay. jab finemen shodh kaary kar rahe the tab arlin ko tii.bi. ho gayi uske paas keval chand saalon kaa samay tha. un dinon tii.bi. kaa koi ilaaj nahin tha. arlin ko tii.bi. ho jane ke kaaran, finemen use chuum bhi nahin sakate the. unhe malum tha ki arlin ke saath uske sambandh keval aadhyatmik hi rahengen. in sab ke baavjood, finemen arlin se shaadi karnaa chaahate the. unke parivaar vaale or mitra is shaadi ke khilaaf the. is bare me unki apane pita se anban bhi ho gayi. iske baavjood finemen ne arlin ke saath shaadi kii.
 	finemen, jab los elmos main kaam kar rahe the to vahaan ke nideshak raubart openhaimar ne arlin ko paas hi ke seniterium main bharti karvaa diya taaki finemen usase mil sake. finemen ke los elmos rahane ke dauraan hi arlin kii mrityu ho gayi. is ghatana chakra par ek pikchar bhi bani he jiskaa naam infinity ) he ise matheyu bordwik ne nirdeshit kiya he.
 	finemen jivant the or aksar mouj masti ke liye kaam karte the. mouj masti me hi unhone us vishay par kaam kiya jis par unhe nobel puruskaar mila. yah bhi ek rochak kissa he.
 	duusare mahayuddh ke dauraan los elmos laboretary main finemen kii mitrataa beth se hui jinase unki kaaphi patati thi. beth kauranal main the, isaliye finemen bhi kauranal chale gayi. ek din ve kauranal ke alpaahar grih main baithe the. vahaan ek vidhyaarthee ne ek plate ko phenkaa. plate safed rang kii thi or usamen bich main kauranal kaa laal rang kaa chinh tha. plate dagamagaa bhi rahi thi or gum bhi rahi thi. yah ajeeb nazaaraa tha. finemen iske dagamagane or ghoomane or ke bich main sambandh dhudhane lage. isame kaaphi mushkil ganit ke sameekaran lagate the. isame unka bahut samay laga. unhone paaya ki dono me 2:1 kaa sambandh he. unke saathiyon ne unase kaha ki vah isame samay kyon bekaar kar rahe hai. unka jawaab tha, 
 'iskaa koi mahatv nahin he main yah sab mouj masti ke liye kar rahaa hum.' 
 par vah iske mahatv ke bare me thik nahin the. ve jab electron ke ghoomane ke bare main shodh karne lage to unhen kauranal kii dagamagaati or gumti plate main lagi ganit phir se yaad aane lagi. isi ne us siddhanth ko janm diya jiske kaaran unhen nobel purushkaar mila. sach he jivan main bahut kuch vah bhi aavashyak he jo keval mouj masti ke liye ho, chaahe uskaa koi or mahatv ho yaa na ho - mouj masti hi apane aap me ek mahatv kii baat he. yadi aap mouj masti main hi apni jeevika dhurh sake to kya baat he, yadi yah nahin ho saktaa to shaayad jeevika main hi mouj masti dhurh paanaa duusari acchhee baat he.
 	finemen na hi ek mahaan vaigyanik the par ek mahaan adhyaaapak bhi the. unhe malum tha ki apni baat duusare tak kaise pahunchaayi jaay. vyaakhyaanshaala unke liye rangashaala thi, jisamen naatak bhi tha or aatishbaajee bhi.
 	finemen ke dwaara bhautik shaastra par cyle-tech ke lekcharon kaa zikr maine is lekh ko shuruwat me kiya he. in lekcharon ko unhone sitambar 1961-may 1963 me diya tha. yah lacture khaas the isaliye inhen hameshaa ke liye surakshit rakhaa gaya or baad me ye teen laal kitabon ke rup main chaape gayi. finemen saptaah main keval do lacture dete the baaki samay vah in lekcharon ko taiyaar karne main lagaate the. lacture kii har line, har majaak ko pehle se soch vichaar kar rakhte the. kabhi bhi unke saath lacture ke notus nahin hote the. bas keval ek chota sa kaagaj rahata tha jisamen aage bataane ke liye kuch khaas shabd keval sanket dene ke liye rahete the. yah teen saal, sansar me kisi bhi vishvavidhyalay ke, kisi bhi vishay par ke lekcharon me adwitiya hai. na kabhi aise huye na shaayad phir kabhi honge. kyonki malum nahin ki phir kabhi aisa vyakti aayegaa ki nahin.
 	finemen ke liye angreji - bekaar or darshan shaastra - tiraskrit vishay tha. Religion se unka koi vaasta nahin tha. chakkaron par baat karnaa unki phiza main nahin tha. vah hameshaa sidhi baat karte the. unka matlab vahi hota tha jo ve kehete the. ve is baat se bhramit ho jate the yadi unki sidhi baat duusare ko pareshaan kar detii thi.
 	finemen ko log alag alag tarah se yaad rakhte hai - kuch log, 
 sambhavat: sabase zyada log unhen us vyakti kii tarah se yaad karte hai jisane tivi ke saamne saarvajanik rup se bataaya ki chalanger-durghatana kyon hui.
  28 janvari 1986 main chalanger spesship kaa visphot akaash main ho gaya tha, isaki jaanch karne ke liye ek kamishan baitha. finemen usamen vaigyanik kii haisiyat se the. yah visphot, spesship main kuch ghatiya kism kaa saamaan lagane ke kaaran hua tha. nasa kaa prashasan ise dabaanaa chahta tha par vaigyanik ise ujagar karnaa chaahate the. kamishan ne apane nishkarsh ko tivi ke saamne sidhe prasaaran me bataanaa shuru kiya . us samay tivi par hi, sabake saamne finemen ne ekadam thande pani ke andar ghatiya saamaan ko daal kar dikhaaya ki vastav main visphot kyon hua tha. yah sidhaa prasaaran tha isaliye finemen kaa pradarshan roka nahin ja sakaa or yah do minute kii clip kuch ghanto ke andar duniya kii tivi par sabase zyada dikhaayi jane vaali news clip ban gayi.
 finemen pisadina main aksar vahiin ke ek restaraan me jate the, jahaan par toplace pariveshikaayen rahati thim. us restaraan main ve uske maalik ko bhautik shaastra bataate the or vah unhe chitrakaari. ek baar police waalon ko laga ki us restaraan main kuch gadabad- sadabad hota he or restaraan ke maalik par ashleelata kaa mukadmaa chalaaya. vastav main vahaan par is tarah kaa koi kaary nahin hota tha. us restaraan main kai pratishthit vyakti aate the restaraan ke maalik ne un sabase gavaahi dene kii prarthana kii. sabane chuppe se kanni kaat lee, par finemen ne nahin. unhone restaraan maalik ke paksh main gavaahi di or agle din akhabaaron ke pehle panne par sabase mukhya khabar ke rup main chhapi. 
 'Caltech's Feynman tells lewd case jury, he watched the girls while doing his equations' 
 yah sab padhane yogya hai.
 unmukt - richard philips finemen
 rotjan · lorange / jimaan · bakerala / pi curi / em cury · rele · lenard · thomson · mikelson · lipman · marconi / braun · vaan dar vals · viyen · delen · kamralingh ons · lo · dablyoo el brag / dablyoo ech brag · barkla · plank · stark · guillome · oinstin · en bor · millican · em sigabon · frank / hertz 
 parin · compton / si wilson · richardsan	 · broai · raman · hisenberg · shrodinger / dirak · chadvik · hes / si di anderson · dawisan / thomson · fermi · larence · stern · rabi · pauli · brijmaan · applaton · blocket · uakava · pavel 
 cockroft / walton · blakh / parcel · xernike · born / bote · lamb / kush · shokle / barden / brattan · yang / tii di lee · cherancove / frank / tam · segar / chemberlain · glacer · hophstadter / mosbeur · lendau · vignar / goport-meyar / jensen · touns / basov / prokhoroph · tomonaga / shwinger / finemen · kastler · bethe · alvarez · gailman · alpven / nil · gabar · barden / kupar / shrifer · esaki / jiyaver / josephson · ril / havish · e bor / motalson / renwater 
 richter / ting · pi e anderson / mott / vaan valek · kapitsa / pengius / aar wilson · glashau / salaam / vanburg · chronin / fich · blombergen / scolove / ke sibaan · ke wilson · chandrasekhar / foller · rubia / vaan dar mir · won clitzing · ruska / binnig / rohrer · bednorz / mular · leaderman / shwartz / steenburger · raimase / dehmelt / paul · fridman / candal / tailor · di geness · charpaak · halse / je tailor · brokehos / shul · parl / raeens · di lee / osheroph / aar richardsan · chu / kohen-tanuji / philips · laughlin / stormar / si sui · tii hooft / veltman · alpherov / croamer / kilbi 
 cornell / ketterle / viyaman · davis / koshiba / giyakoni · abricosov / ginzaberg / legat · gros / pulitzer / vilchek · glouber / haul / hainsh · mather / smut · fort / grounberg · nambu / cobaiashi / moskva · kaav / boil / smith · jim / novocelove parlmator / ris / shmit harosh / wineland angaleia / higgs akasaki / amaano / naakamura .takaaki kajita/arthur bi. mcdonald
