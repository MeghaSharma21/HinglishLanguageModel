 nechar ' - yah british kii ek pramukh vaigyanik patrika he jo pehali baar 4 navambar 1869 ko prakashit kii gayi thi. duniya kii antarvishay vaigyanik patrikaon main is patrika kaa ullekh sabase ucch sthaan par kiya jaataa he. ab to adhikansh vaigyanik patrikaayen ati-vishisht ho gayin hai or nechar un gini-chuni patrikaon main se he jo aaj bhi, vaigyanik kshetra kii vishaal shrenee ke mul anusandhan lekh prakashit karti he. vaigyanik anusandhan ke aise anek kshetra hai jinamein kiye jane vaale nae va mahatvapurn vikaason kii jaankaree tathaa shodh-sambandhi mul-lekh yaa patr nechar ' main prakashit kiye jate hai. 
 haalanki is patrika ke pramukh pathakagan anusandhan karne vaale vaigyanik hai, par aam janata or anya kshetra ke vaigyanikon ko bhi adhikansh mahatvapurn lekhon ke saransh or up-lekhan aasaani se samaj aate hai. har ank ke armbh main sampadakeey, vaigyanikon kii saamaanya dilchaspee vaale muddon par lekh va samachar, tazaa khabaron sahit vigyaan-nidhikaran, vyapaar, vaigyanik naitikta or anusandhanon main hue nae-nae shodh sambandhi lekh chaape jate hai. pustakon or kala sambandhi lekhon ke liye bhi alag-alag vibhaag hai. patrika ke shesh bhaag main zyaadaatar anusandhan-sambandhi lekh chaape jate hai, jo aksar kaafii gahare or takneekee hote hai. chunki lekhon kii lambaai par ek seemaa nirdhaarit he, atah patrika main aksar anek lekhon kaa saransh hi chapa jaataa he or anya vivaranon ko patrika ke website par supplementary material ke tahat prakashit kiya jaataa he.
 2007 main, nechar ' or siance ' - donon patrikaon ko sanchaar va maanavtaa ke liye prince of asturiyas award pradaan kiya gaya.
 unnisvin shatabdi main, khaas kar sadi ke uttarardh main, anekanek vaigyanik vikaas ke liye britain sabase pramukh centre tha. uske baad britain main biihat paimaane par takneekee or audyogic parivartan hue or bahut unnati hui. is sadi kii atyadhik jaani-maani patrikaayen thim - royal sosayadi dwaara prakashit nirnit -patrikaayen jinamein charles darwin se lekar ijak newton or maaikel farade jaise mahaan vaigyanikon ke anusandhan-lekh chaape gaye the. iske alaava, is avadhi ke dauraan, lokapriy vaigyanik patrikaon kii sankhya -1850 ke dashak se 1860 ke dashak kii tulana main - duguni ho gayi. in lokapriy patrikaon ke sampadakon ke anusaar, in prakashnon kii pariklpana isliye kii gayi taaki ye "vigyaan ke mukh-patr" banakar aam janata ko vaigyanik duniya se jodne kaa kaam kar saken.
 haalanki nechar ' kaa janm 1869 main hua, par apane khaas dhang kii yah pehali patrika nahin thi. nechar ' se pehle bhi Recreative Science: A Record and Remembrancer of Intellectual Observation naamak ek patrika prakashit hua karti thi, jisaki shuruyaat 1859 main hui thi - ek saamaanya aitihaasik patrika ke rup main, lekin aage chalakar usamen bhautikeey prekshan vigyaan or takneekee vishyon kaa samavesh hua or lekh kam hue. patrika ke mul naam main kai baar parivartan hue - pehle intlectual obzarwar, a rivyuu of natural history, microscopy research, and ricreative siance or aakhir main student and intlectual obzarwar of siance, litarechar, and art . ricreative siance ' main zyaadaatar khagol shaastra or puraatatv-vigyaan jaise bhautikee vigyaan vishyon kaa samavesh hota tha, par intlectual obzarwar ' main sahitya or kala-sambandhi vishyon kaa bhi samavesh karke patrika kaa vistaar kiya gaya. ricreative siance ' se milti-julati ek or vaigyanik patrika thi - popyular siance rivyuu ', jiskaa janm hua 1862 main or jisamen vigyaan ke vividh vishyon kaa samavesh alag-alag sheershakon - jaise: 'siantific samari' yaa 'quarterli retrospect' - ke tahat kiya gaya, saath hi pustak-samiksha or naveenatam vaigyanik kaaryon va prakashnon sambandhi vivaran va tippaniyon ko bhi sammilit kiya gaya. nechar ' se pehle england main do anya patrikaayen prakashit hoti thim, jinke naam the - quarterli jarnal of siance ' or siantific opinian â€™ or jinaki sthapana kramash: 1864 va 1868 main hui thi. jo patrika nechar ' ke sampadakeey or pariklpana se sabase zyaada milti-julati thi, vah thi - da reader ' - jiskaa janm hua tha 1864 main or jisamen -popyular siance rivyuu ' kii hi tarah - vigyaan ke saath-saath sahitya va kala-sambandhi vishyon kaa bhi samavesh kiya gaya taaki vaigyanik-samudaay ke alaava anya pathakagan bhi faaydaa uthaa saken.
 ye sabhi ek jaisi patrikaayen akhirkaar asafal huin. sirf popyular siance rivyuu ' hi sabase zyaada - arthath 20 varshon tak chali or aakhir 1881 main uskaa prakaashan bhi band ho gaya. ricreative siance ' or student and intlectual obzarwar ' -in donon kaa prakaashan to 1871 main pehle hi band ho chukaa tha. ye sabhi ek jaisi patrikaayen akhirkaar asafal huin. sirf 'popyular siance rivyuu' hi sabase zyaada - yani 20 varshon tak chali or aakhir 1881 main uskaa prakaashan bhi band ho gaya. quarterli jarnal ' ke sampadakeey vibhaag main anekanek badlaav hue or aakhir 1885 main yah patrika bhi band ho gayi. da reader ' patrika band hui 1867 main or sabase ant main siantific opinian ' - sirf 2 saal tak chalane ke baad, june 1870 main band ho gayi.
 da reader ' ke band hone ke baad, bahut jald hi, uske ek purv sampadak - norman loukyar ne ek nayi vaigyanik patrika kii rachana kii, jiskaa naam nechar ' rakhaa gaya, jo prakhyat kavi wiliam vardsaworth kii ek kavita kii pankti se lee gayi thi. yah pankti thi - "tu da saulid ground of nechar trusts da mind dait builds for aay" . prapratham maalik va prakaashak eleggender macmillan dwaara prakashit nechar ' kaa prayaas bhi apni purvaj patrikaon kii tarah hi tha, arthath -"parishkrut pathakon ko vaigyanik pragati sambandhi jaankaree padhane ke liye ek sulabh manch pradaan karnaa". janet brown kaa kahana he, "'nechar ' kii rachana, uskaa janm or vikaas kiya gaya keval ek vivaadaatmak uddeshy ko puraa karne ke liye, jo us samay kii kisi bhi anya vigyaan patrika se kahin badhkar tha." nechar ' ke praarambhik sanskarnon main, X club naamak ek samooh ke sadasyon dwaara likhit lekh prakashit hote the. yah un vaigyanikon kaa samooh tha jo unmukt, pragatisheel or kuch had tak, us samay ke, vivaadaaspad vaigyanik manyataon main vishwaas rakhte the. thomas henry haksli dwaara shuru kiye is samooh main joseph hookar, herbert spencer or jon tindal jaise mahatvapurn vaigyanikon ke alaava anya paanch vaigyanik tathaa ganitagya bhi shaamil the or ye sabhi vaigyanik darwin ke aam-peedi ke vikasaatmak siddhant ke utsuk samarthakon main se the. 19 veen sadi ke uttarardh main, roodhiwaadee vaigyanikon ke samooh ne is siddhant kii kadi aalochana kii. vaigyanik unmuktata kii vajah se hi shaayad nechar ' ko, kuch hisson main, apni purvaj-patrikaon se kahin zyaada safalataa hasil hui. 1966 se 1973 tak or 1980 se 1995 tak, nechar ' patrika ke sampadak rah chuke jon madox ne, patrika ke saunven sanskaran ke bhojan-samaaroh main suzav diya ki "shaayad 'nechar' kii patrakarita kii gunvattta ne hi 'jarnalizam' ke pathakon ko aakarshith kiya. madox ne kaha ki "yahi wo tarika he jisase logon main - jo anyathaa ek duusare se alag-alag rahete hai - ek samudaay main hone kii bhaavana ko jagaaya ja saktaa he. isi kaam ko loukyar kii patrika ne shuru se kiya." iske alaava, madox kaa ullekh he ki patrika ko apane praarambhik varshon main macmillan parivaar dwaara mili aarthik-sahaayta kii vajah se bhi patrika ko, apni poorvagat patrikaon se kahin zyaada khulkar panpane or viksit hone kii takat mili.
 20veen sadi main, khaskar 90 ke dashak ke uttarardh main, 'nechar ' patrika main anekanek vikaas or vistaar hue. 
 imperial college ke professor'norman loukyar nechar ' ke sansthaapak the. unke baad, duusare number par the - richard gregory jinhone 1919 main patrika ke sampaadan kii bagdor sanbhali. nechar ' ko antarrashtriya vaigyanik samudaay main sthapit karne main gregory kaa bahut bada haath rahaa. royal sosayadi ne unki nidhan-soochna main likhaa, "gregory hameshaa vigyaan ke antarrashtriya samparkon main bahut dilchaspee rakhte the or unhone hameshaa antarrashtriya vaigyanik sanghon kii gatividhiyon se sambandhit lekhon ko nechar ' main badi udaartaa se chapa." 1945 se 1973 ke dauraan, nechar ' ke sampadakatv main teen baar parivartan hue - pehle 1945 main e.je.ve.gail va el.je.eff. brimbal, phir 1965 main jon medocs or akhirkaar 1973 main david davis. 1980 main, medocs ek baar phir sampadak bane or 1995 tak bane rahe. uske baad se, philip campbell ne nechar ' ke sabhi prakashnon ke 'editor-in-chif' kii padavi sambhaal rakhi he.
 1970 main, nechar ' ne washington main apana pehla karyaalay kholaa or phir uski shakhaaen khuleen - 1985 main new york main, 1987 main tokyo va munich main, 1989 main paris main, 2001 main san francisco main, 2004 main bost main or 2005 main hong kong main. patrika ke biihat vistaar kii shuruyaat hui 1980 dashak main, jab das se bhi adhik nayi patrikaayen prastut kii gayin. in nayi patrikaon main shaamil hai: 'nechar publicing group' - jisaki rachana 1999 main kii gayi or jisamen nechar ', 'nechar research jarnals', 'stowton press specialist jarnals' or 'macmillan reference' bhi shaamil he.
 1997 main, nechar ' ne khud apni website -www.nature.com - banaayi or 1991 main, nechar publicing group ne nechar rivyoos ' kii shrunkhlaa shuru kii. nechar ke website par kuch lekh va niabandh muft uplabdh hai. anya lekhon ke liye website par adhishulk bharkar sweekruti paanaa aavashyak he.
 'nechar' kaa daawa he ki 300,000 se bhi adhik varisht vaigyanikon va adhikariyon ko milakar, uske kul pathakon kii sankhya aaj 600,000 se bhi adhik he. haalanki patrika kii lagbhag 65,000 pratiyon kaa vitaran hota he, par adhyayanon ke anusaar, ausatan, ek prati ko lagbhag 10 log padhate hai.
 30 oktober 2008 ko, 'nechar ' ne pehali baar kisi amareeki raashtrapati pad ke ummidavaar kaa anumodan kiya - america ke 2008 ke raashtrapati pad ke chunaav main, baraak obama ko unke prachaar-abhiyaan ke dauraan samarthan diya.
 nechar ' main kisi lekh kaa prakashit hona bade gaurav kii baat maani jaati he or in lekhanon ko aksar utkrisht mana jaataa he jisase padonnati, anudaan se aarthik-sahaayta or pramukh madhyamon main mahatvapurn sthaan kaa laabh praapt hota he. in sakaaratmak pratikriyaaon ke parinamswaroop, nechar ' or isaki nikatatam pratiyogi patrika siance ' main apane lekh chhapavane ke liye vaigyanikon main ek jabardast hode lagi rahati he. nechar' kii is prabhavakaari pratishtha kaa kaaran ek maapdand tha ki koi patrika anya kaamon ke liye kitne prashansa-patr hasil karti he or 2008 main, 'nechar' ke khate main isaki sankhya 31,434 thi jo kisi bhi vigyaan-patrika ke liye sabase adhik thi. 
 anya, adhikansh vaigyanik patrikaon kii tarah, lekhanon ko pehle sampadak dwaara praathmik jaanch-parakh se guzaranaa padataa he, uske baad sahyogiyon kii samiksha ke baad hi lekh chaape jate hai.
 jiske tahat, sampadak dwaara chune gaye vKZAsa, 'nechar ' ke maamle main, lekhanon ko sirf samiksha ke liye bheja jaataa he or wo bhi tab jab lekh kisi samayik yaa aadhunik vishay par ho or us vishay main kaafii sari nayi baton par roshni daali gayi ho. parinamswaroop, vichararth ke liye prastut adhikansh lekh bina samiksha ke hi asweekrut kiye jate hai.
 'nechar' ke mul 'mishan statement'  ke anusaar:stat
 2000 main isko sanshodhit kiya gaya:
 aadhunik itihaas ke kai ati mahatvapurn vaigyanik khoj-sambandhi lekh sabase pehle nechar ' main chape. neeche di gayi suchi main, kuch aise hi chuninda vishay hai jinpar likhe lekh nechar ' main chape or in sabhi kaa parinaam bhi kaafii vyapak rahaa or in lekhanon ko prashansa-patr bhi mili.
 2000-2001 kii avadhi main, jain hendrick shaun dwaara chhalpurna likhit paanch lekhon kii shrunkhlaa 'nechar ' main chhapi. 'superkandkativity' vishay par likhe lekh main di jaankariyaan vaigyanik taur par galat paayin gayin. 2003 main, nechar ' ne in lekhanon ko lautaa diya. shaun kaa yah chhalpurna cond sirf nechar ' tak hi simit nahin tha. siance ' or physical rivyuu â€™ jaisi anya pramukh patrikaon ne bhi shaun ke lekhanon ko lautaa diya.
 watson or crik dwaara 1953 main likhit, DNA kii sanrachana kii prasiddh khoj-sambandhi lekh ko chhapane se pehle, nechar ' ne lekh ko sahyogi-samiksha ke liye bheja hi nahin. nechar' ke sampadak jon madox kii tipanni thi, "'nechar' ne watson or crik ke lekh kii sahyogi-samiksha hi nahin hui thi...is lekh ko kisi anya nirnaayak ke paas bhi nahin bheja ja saktaa tha...is lekh kii satyata to swayansiddh he. is kshetra main karyrat koi bhi nirnaayak... is lekh kii rachana ko dekhne ke baad chup nahin baith saktaa tha." 
 ek galati to pehle hi ho chuki thi jab enrico farmi ne, 'beta'-kshay ke kamazor prabhaav sambandhi apana khoj-lekh prakaashan ke liye bheja tha. 'nechar ' ne is lekh ko, vaastaviktaa se koson dur maanate hue, naamanzoor kar diya. phir, 1934 main, jaitshrift far fijic ' patrika ne fermi kaa lekh chapa or 5 saal baad, jab farmi ke lekh ko vyapak rup se sweekruti mil chuki thi, akhirkaar nechar ' ne bhi farmi kaa lekh chapa.
 jab paul lautarbar or peter minsfield ko shodh ke liye sharir-vigyaan yaa aushadhi main nobel puraskaar mila, to nechar ' ne bhi is lekh ko, jise usne pehle asweekrut kiya tha, lautarbar dwaara asweekruti ke liye apil karne ke baad, chapa. nechar ' ne apane sampadakeey - "saathiyon kii asweekruti kaa saamana"- main, lekhanon kii asweekruti ke maamle main galat kadam uthaane kii apni galati ko qabool kiya.
 'nechar ' kaa sampaadan or prakaashan united kingdom main, macmillan publishars kii up-company nechar publicing group dwaara kiya jaataa he. jeeyorg won haulatjbrink publicing group ke paas macmillan publishars kaa swaamitv he. 'nechar' ke karyaalay landan, neuyork city, san francisco, washington, D.C., boston, tokyo, hong kong, paris, munich or basingstoke main hai. nechar publicing group, anya visisth patrikaayen bhi prakashit karti he - jinamein nechar neurosiance ', nechar biotechnolaujee ', nechar methds ', nechar clinical practice ' kii shrunkhlaa, nechar strectural and moulikular bayolaujee or nechar rivyoos ' shrunkhlaa kii patrikaayen shaamil hai.
 vartmaan main, nechar ' ke har ank ke saath nechar paudcast ' naamak ek up-patrika hoti he jisamen ank main chape lekhon ke lekhakon se or anusandhan kaa prachaar karne vaale patrakaron se kii gayi baatcheet ke mukhya ansh chaape jate hai. iske prastutakarta hai - adam radarford or kerri smith or isamen naveenatam anusandhanon ke vishay main vaigyanikon se kii gayi baatcheet or 'nechar' ke sampadakon va patrakartaaon dwaara die samachar chaape jate hai. saath hi isamen, niyamit rup se, 'podium' naam kaa ek saptahik vibhaag hota he jisamen 60 seconds ke liye raay-mashvira diya ja saktaa he or 'sound of siance' main vigyaan se sambandhit sangeet yaa anya vaigyanik audio recordings kii jaankariyaan paayi ja saktin hai. inase pehle isko cambridge uniwarsity or 'da neced siantists' ke kris smith ne prastut kiya tha.
 2007 main, nechar publicing group ne 'clinical farmecoloji and therapeutics ', "di oficial jarnal of di american sosayadi of clinical farmecoloji and therapeutics", moulikular therapy ', sarkari manyata praapt 'di american sosayadi of jin therapy' or international sosayadi for maycrobile icoloji jarnal ' ke prakaashan kaa prarambh kiya. nechar publicing group ne 2007 main nechar photonix or 2008 main nechar jiyosiance ke prakaashan ke shuruyaat kii. april 2009 main nechar chemistry ke pratham ank kaa prakaashan hua.
 nechar publicing group sakriy rup se swa-sangrah prakriya kaa samarthan karata he or 2002 main yah un pehle prakashkon main tha jisane lekhakon ko apane lekh yaa yogadan ko apane nijee website par prakat karne kii anumati di, jiske liye ek visisth laicence praapt kiya taaki lekhakon ko apane lekh-adhikaar kaa hastantaran na karnaa pade. disambar 2007 main, nechar publicing group ne, nechar patrikaon main kisi jinom ke praathmik anukram sambandhi, pehali baar prakashit hone vaale lekhon ke liye, jo gunaropan, gaiyr-vanijyik, jaisaa - 'creative comons' kaa anported lisans jari kiya. 2008 main, jon es. parting ne, 'nechar ' main chape ek lekh-sangrah kaa sampandan kiya jiskaa sheershak tha - ech. ji. wales in nechar, 1893-1946: a resepshan reader or jise peter laing dwaara prakashit kiya gaya.
 nechar ' ke alaava or bhi teen pariwaron kii patrikaayen hai jinka naam nechar ' se judaa he or jinka prakaashan nechar publicing group dwaara kiya jaataa he.
 saanchaa:Georg von Holtzbrinck Publishing Group
