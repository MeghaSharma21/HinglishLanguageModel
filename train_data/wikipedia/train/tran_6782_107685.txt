 creole bhashaa yaa sirf creole aisi sthai bhashaa ko kehete hai jo do yaa do se adhik bhashaaon ke mishran se paidaa hui ho. is kaaran se inhen kabhi-kabhi khichdi bhashaayen bhi kah diya jaataa he, haalaanki yah kisi aam mishran se bani boli se bhinn hoti hai kyonki criyolon ke bolne vaale inhen apni maatrubhaasha ke rup main apana lete hai or inamen prakritik bhashaaon ke lakshan upasthit hote hai. yah pigin se alag hoti hai kyonki pigin boliyaan kai bhashaa-samudaayon ke ek saath sampark hone par bhashaa-mishran se apsi talmail main prayog hone lagati hai unhen koi bhi samudaay apni maatrubhaasha ke liye prayog nahin karata.
 creole bhashaaon ke shabd unki janani bhashaaon se aate hai, jinamein aksar ek yaa do pramukh hoti hai, masalan morishas main boli jane vaali kriol main adhiktar francisi or bhojpuri ke shabd hai. dekha gaya he ki bahut se shabdon ke uccharan va arth mul bhashaaon se badal jate hai. isi tarah creole bhashaaon ke vyakaran main bhi aksar kai naveentaayen hoti hai jo janani bhashaaon se alag hoti hai.
