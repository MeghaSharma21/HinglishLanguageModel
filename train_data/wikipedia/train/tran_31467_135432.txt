 rajbhavan kohima bharat ke nagaland rajya ke rajyapal kaa aadhikarik awaas he. yah rajya kii rajdhani kohima main sthit he or nikhil kumaar yahan ke vartmaan rajyapal hai jinhone 15 oktober 2009 ko rajyapal kaa padbhaar grahan kiya tha.
 nagaland rajya 1 disambar 1963 ko bharat ke solahaven rajya ke rup main astitv main aayaa tha. jab nagaland astitv main aayaa tha to us samay assam ke rajyapal hi nagaland ke rajyapal ke rup main kaary karte rahe. yah vyavastha, kuch parivartanon ke saath, 1989 tak chalati rahi.
 kamishnar house jiskaa nirmaan 1957 main kiya gaya tha ko rajbhavan nirdisht kiya gaya jab vishnu sahay assam or nagaland ke rajyapal the. kamishnar house ek chota paharinuma bhawan tha jisaki deevaaren baans kii thi jinpar cement se plstar kiya gaya tha or jo lakdi ke dhaanche par tikaa hua tha. dow gopal singh jab 1989 main rajya ke vishisht rajyapal bane tab unhone rajbhavan kaa navinikaran karavaaya. deevaaron ko lakdi main panel karavaaya gaya or kuch suvidhaayen jodi gayi.
 
