 puri kaa shri jagannatha mandir ek hindu mandir he, jo bhagwaan jagannatha ko samarpit he. yah bharat ke odisha rajya ke tatavarti shahar puri main sthit he. jagannatha shabd kaa arth jagat ke swami hota he. inaki nagari hi jagannathpuri yaa puri kehalaati he. is mandir ko hinduon ke chaar dham main se ek gina jaataa he. yah vaishnav sampradaay kaa mandir he, jo bhagwaan vishnu ke avatar shri krishna ko samarpit he. is mandir kaa vaarshik rath yatra utsav prasiddh he. isamen mandir ke teenon mukhya devtaa, bhagwaan jagannatha, unke bade bhrata balbhadra or bhagini subhadra teenon, teen alag-alag bhavy or susajjit rathon main virajman hokar nagar kii yatra ko nikalate hai. madhya-kaal se hi yah utsav ativ harshollas ke saath manaaya jaataa he. iske saath hi yah utsav bharat ke dheron vaishnav krishna mandiron main manaaya jaataa he, evam yatra nikaali jaati he. yah mandir vaishnav paramparaon or sant ramanand se judaa hua he. yah gaudeey vaishnav sampradaay ke liye khaas mahatv rakhata he. is panth ke sansthaapak shri chaitanya mahaprabhu bhagwaan kii ore aakarshith hue the or kai varshon tak puri main rahe bhi the.
 gang vansh ke haal hi main anveshit tamra patron se yah gyaat hua he, ki vartmaan mandir ke nirmaan kaary ko kaling raja ananthavarman chodgang dev ne armbh karaayaa tha.. mandir ke jagmohan or vimaan bhaag inke shashan kaal main bane the. phir san 1197 main jaakar odia shaasha anang bhim dev ne is mandir ko vartmaan rup diya tha..
 mandir main jagannatha archana san 1558 tak hoti rahi. is varsh afgaan general kaala pahaad ne odisha par hamalaa kiya or murtiyon tathaa mandir ke bhaag dhwans kiye or puja band kara di, tathaa vigraho ko gupt me chilika jhil me sthit ek dweep me rakhaagaya. baad main, ramchandra deb ke khurda main swatantra rajya sthapit karne par, mandir or isaki murtiyon kii punarsthapana hui..
 is mandir ke udgam se judi paramparaagat katha ke anusaar, bhagwaan jagannatha kii indranil yaa neelmani se nirmit mul murti, ek agru vriksh ke neeche mili thi. yah itani chakchaundh karne vaali thi, ki dharm ne ise prithvi ke neeche chupaana chaha. malwa naresh indradyumna ko swapn main yahi murti dikhaai di thi. tab usne kadi tapasya kii or tab bhagwaan vishnu ne use bataaya ki vah puri ke samudr tat par jaye or use ek daaru kaa laththa milegaa. usee lakdi se vah murti kaa nirmaan karaaye. raja ne aisa hi kiya or use lakdi kaa laththa mil bhi gaya. uske baad raja ko vishnu or vishwakarma badhai karigar or murtikar ke rup main uske saamne upasthit hue. kintu unhone yah shart rakhi, ki ve ek maah main murti taiyaar kar denge, parantu tab tak vah ek kamare main band rahenge or raja yaa koi bhi us kamare ke andar nahin aaye. maah ke antim din jab kai dinon tak koi bhi aawaaj nahin aayi, to utsukata vash raja ne kamare main jhaanka or vah vruddh karigar dwaar kholkar baahar aa gaya or raja se kaha, ki murtiyon abhi apurna hai, unke haath abhi nahin bane the. raja ke afsos karne par, murtikar ne bataaya, ki yah sab daivavash hua he or yah murtiyon aise hi sthapit hokar puji jaayengin. tab vahi teenon jagannatha, balbhadra or subhadra kii murtiyon mandir main sthapit kii gayin. .
 kuch itihaaskaaron kaa vichaar he ki is mandir ke sthaan par purv main ek buddha stupa hota tha. us stupa main gautam buddha kaa ek daant rakhaa tha. baad main ise isaki vartmaan sthiti, candi, srilanka pahunchaa diya gaya. is kaal main buddha dharm ko vaishnav sampradaay ne aatmsaat kar liya tha or tabhi jagannatha archana ne lokapriyata pai. yah dasvin shatabdi ke lagbhag hua, jab urisa main somvanshi rajya chal rahaa tha.
 maharaja ranjit singh, mahaan sikh samraat ne is mandir ko prachur maatra main swarna daan kiya tha, jo ki unke dwaara swarna mandir, amritsar ko diye gayi swarna se kahin adhik tha. unhone apane antim dinon main yah vasiyat bhi kii thi, ki vishwa prasiddh kohinoor hira, jo vishwa main ab tak sabase moolyawaan or sabase bada hira he, is mandir ko daan kar diya jaye. lekin yah sambhav naa ho sakaa, kyoki us samay tak, british ne punjab par apana adhikaar karke, unki sabhi shahi sampatti jabt kar lee thi. varna kohinoor hira, bhagwaan jagannatha ke mukut kii shaan hota.
 mandir kaa vrahat kshetra 400,000 varg foot main failaa he or chaharadivari se ghira he. kaling style ke mandir sthapatyakala or shilp ke ascharyajanak prayog se paripurna, yah mandir, bharat ke bhavyatam smarak sthalon main se ek he. 
 mukhya mandir vakrarekhiy aakaar kaa he, jiske shikhar par vishnu kaa shri sudarshan chakra mandit he. ise nilchakra bhi kehete hai. yah ashtadhaatu se nirmit he or ati paavan or pavitra mana jaataa he. mandir kaa mukhya dhaancha ek 214 feet oonche pashaan chabutare par bana he. iske bheetar aantarik garbhagrih main mukhya devataaon kii murtiyon sthapit hai. yah bhaag ise ghere hue anya bhaagon kii apeksha adhik varchasv vaala he. isse lage gherdaar mandir kii pyramidakaar chat or lage hue mandap, attalikarupi mukhya mandir ke nikat hote hue oonche hote gayi hai. yah ek parvat ko gher hue anya chote pahadiyon, phir chote tilon ke samooh rupi bana he.
 mukhya madhi ek 20 feet oonchi diwaar se ghira hua he tathaa duusari diwaar mukhya mandir ko gherti he. ek bhavy solah kinaaron vaala ekashm stambh, mukhya dwaar ke thik saamne sthit he. iskaa dwaar do singhon dwaara rakshit hai.
 bhagwaan jagannatha, balbhadra or subhadra, is mandir ke mukhya dev hai. inaki murtiyon, ek ratna mandit pashaan chabutare par garbh grih main sthapit hai. itihaas anusaar in murtiyon kii archana mandir nirmaan se kahin pehle se kii jaati rahi he. sambhav he, ki yah pracheen janajatiyon dwaara bhi poojit rahi ho.
 yahaan vistrut dainik puja-archanaaen hoti hai. yahaan kai vaarshik tyohaar bhi yojit hote hai, jinamein sahasron log bhaag lete hai. inamen sarvaadhik mahatv kaa tyohaar he, rath yatra, jo asarh shukla paksh kii dwitiya ko, tadnusaar lagbhag june yaa july maah main yojit hota he. is utsav main teenon murtiyon ko ati bhavy or vishaal rathon main susajjit hokar, yatra par nikaalte hai.
 aadhunik kaal main, yah mandir kaaphi vyast or saamaajik evam dharmik aayojanon or prakaaryon main vyast he. jagannatha mandir kaa ek bada aakarshan yahaan kii rasoi he. yah rasoi bharat kii sabase badi rasoi ke rup main jaani jaati he. is vishaal rasoi main bhagwaan ko chadhaane vaale mahaprasad ko taiyaar karne ke liye 500 rasoie tathaa unke 300 sahyogi kaam karte hai.
 is mandir main pravishti pratibandhit he. isamen gaiyr-hindu logon kaa pravesh sarvatha varjit he. paryatakon kii pravishti bhi varjit he. ve mandir ke ahaate or anya aayojanon kaa drishy, nikatavarti raghunandan pustkaalay kii oonchi chat se avlokan kar sakate hai. iske kai pramaan hai, ki yah pratibandh, kai videshiyon dwaara mandir or nikatavarti kshetron main ghuspaith or shrenigat hamalon ke kaaran lagaaye gayi hai. buddha evam jain log mandir praangan main aa sakate hai, basharte ki ve apni bhartiya vanshavali kaa pramaan, mul pramaan de paayen. mandir ne dhire-dhire, gaiyr-bhartiya mul ke lekin hindu logon kaa pravesh kshetra main sweekaar karnaa armbh kiya he. ek baar teen bali ke hindu logon ko pravesh varjit kar diya gaya tha, jabaki bali kii 90% jansankhya hindu he. tab nivedan karne par bhavishya ke liye main sweekaarya ho gaya.
 jagannatha mandir, hauj khaas, dilli
 jagannatha mandir, tyagarajanagar, dilli
 prasiddh rath yatra kaa ek drishy.
 jagannatha, balbhadra evam subhadra
 
