 hydrochloric amla ek pramukh acarbonic amla he. vastutah hydrogen chloride gas ke jaleey vilyan ko hi hydrochloric amla kehete hai.
 is amla kaa ullekh gloubar ne 1648 i. main pehle pahal kiya tha. joseph pristli ne 1772 main pehle pahal taiyaar kiya or sar hanferi davy ne 1810 i. main siddh kiya ki hydrogen or chlorine kaa yogic he. isse pehle logon kii galat dharna thi ki isamen oxigen bhi rahata he. tab iskaa naam 'mureatic amla' padaa yaa jo aaj bhi kahin kahin prayog main aata he.
 hydrochloric amla jwalamukhi gaison main paaya jaataa he. maanav jathar main isaki alp maatra rahati he or aahaar pachan main sahaayak hoti he.
 hydrogen or chlorine ke sidhe sangyojan se yah ban saktaa he. kahin kahin vyapaar kaa hydrochloric amla isi vidhi se taiyaar hota he. yah kriya saamaanya taap par nahin hoti. suryaprakash main athwa 250 degree sein. par garam karne se sangyojan visphot ke saath hota he. saadharantaya namak par gandhakaml kii kriya se iskaa nirmaan hota he. saamaanya taap par hydrogen chloride or sodium biselphate banate hai or ucch taap par hydrogen chloride ore sodium sulphate banate hai.
 NaCl + H2SO4 = Na H S O4 + 2HCl
 2 NaCl + H2SO4 = Na2SO4 + 2HCl
 l block vidhi se dhavan soda ke nirmaan main yahi ucch tapawali vidhi prayukt hoti he or yahan hydrogen chloride sah-utpaada ke rup main praapt hota he.
 hydrogen chloride ke nirmaan main parsilan yaa kaanch ke paatr suvidhajanak hote hai kyonki saamaanya dhaatuen is amla se aakraant ho jaati hai. parantu ab kuch aisi dhaatuen yaa mishra dhaatuen praapt hui hai, jaise tentalam, histelay, durichlor jinke paatro kaa upyog ho saktaa he kyonki ye amla kaa atyadhik pratirodh karti he.
 shuddh hydrochloric amla varnheen hota he par vyapaar kaa amla lohe or anya apdravyon ke kaaran pile rang kaa hota he. vilyan main 28% se 36% amla rahata he. vyapaar kaa amla pradhanthya teen shreniyon kaa hota he, 18 bomeka, 20 bomeka or 22 bomeka .
 hydrogen chloride varnheen, teevr gandhvali gas he. 0 degree sein. or 1 vayumandaleey dabaav par ek litre gas kaa bhaar 1.639 gram hota he. drav kaa kvathanank -85degree se. or himank -114 degree, kranthik taap 52 degree se. or kranthik dabaav 90 vayumandaleey he. yah jal main ativiley he. shunya degree se. par ek aaytan jal 506 aaytan gas or 20 degree se. par 477 aaytan kaa ghulata he. gas ke ghulne se ooshmaa nikalati he. ardra vaayu main yah dhooma detii he. iskaa vilyan sthaayee kvathanank vaala drav, kvathanank 110degree, banataa he. aise drav main hydrogen chloride 20.24 pratishat rahata he.
 rasayan kii drushti se yah ek prabal amla he. anek dhaatuon, jaise sodium, loha, jasta, bang aadi ko aakraant kar chloride banaata or hydrogen unmukt karata he. dhaatuon ke oxidon or hydraxidon ko aakraant kar dhaatuon kaa chloride banaata or jal unmukt karata he. yah saralata se oxykrut ho chlorine mukt karata he. mangneej diaksaide par hydrogenchloride kii kriya se chlorine nikalataa he.
 sandra hydrochloric amla chamade ko jalaata or shoth utpann karata he. tanu amla apekshaya nirdosh hota he.
 nitric amla ke saath milakar yah amlaraj banataa he jisamen nitrosil chloride rahata he jo anya dhaatuon ke saath saath platinum or swarna ko bhi aakraant karata he. ye donon utkrisht dhaatuen anya kisi ek amla se aakraant nahin hoti hai.
 hydrochloric amla rasayanashala kaa ek bahumoolya abhikaarak he. iske upyog anek udyog dhandhon main bhi hote hai. lohe par jaste yaa bang kaa lep chadhaane ke pehle isi amla se sataha ko saaf karte hai. anek padaarthon, jaise sares, gelatin, asthikoyala, ranjakon ke madhyam, carbonic yogicon adi ke nirmaan, main yah kaam aata he. iske anek lavan bhi bade audyogic mahatv ke hai. yah dvigun lavan bhi banaata he jiske mahatv rasinic vishleshan main adhik hai. petroleum kupon ke upachaar, binaule se karpasika nikaalane or roganunashi ke rup main bhi yah kaam aata he.
