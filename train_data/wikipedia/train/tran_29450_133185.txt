 narak ke myth
 pracheen puraakathaon kaa tatva jo naveen sthitiyon main naye arth kaa vahan kare myth kehalaata he. mithkon kaa janm hi isliye hua tha ki ve pragaitihaasik manushya ke us aghat or aatank ko kam kar saken, jo use prakruti se sahasaa alag hone par mahasoos hua tha-or myth yah kaam keval ek tarah se hi kar sakate the-swayan prakruti or devataaon kaa maanvikaran karke. is arth main myth ek hi samay main manushya ke algaav ko pratibimbit karte hai or us algaav se jo pidaa utpann hoti he, usase mukti bhi dilaate hai. prakruti se abhinn hone kaa nostalgia, praathmik smriti kii kaundh, shaashvat or chirantan se punah judane kaa swapn ye bhavanaayen myth ko sambhav banane main sabase shashakt bhoomika adaa karti hai. sach puuchhen, to myth or kuch nahin pragaitihaasik manushya kaa ek samuhik swapn he jo vyakti ke swapn kii tarah kaaphi aspasht, sangatiheen or sanshlisht bhi he. kaalaantar main puraatan ateet kii ye aspasht goonjen, ye dhundli aakankshaayen ek tarksangat pratikatmak dhaanche main dhal jaati hai or praathmik yatharth kii pehali, kshanbhangur, phisalati yaaden mahakavyon kii sunishchit sanrachana main gathit hoti hai. myth or itihaas ke bich mahakavy ek sethu he, jo puraatan swapnon ko kaavyatmak dhaanche main avatarit karata he.
 aisa bhi mana gaya he ki jitne myth hai, sab pariklpana par aadhaarit hai. phir bhi yah mulya aadhaarit pariklpana thi jiskaa uddeshy saamaajik vyavastha ko majboot karnaa tha. pracheen mithkon kii khaasiyat yahi thi ki vah moolyaheen or adarshavihin nahin the. mithkon kaa janm samaaj vyavastha ko kaayam rakhane ke liye hua. myth lok vishwaas se janmate hai. puraatankaal main sthapit kiye gayi dharmik mithkon kaa mantavya swarg tathaa narak kaa lobh, bhay dikhaakar logon ko visangatiyon se dur rakhana tha. myth or myth bhinn he. myth asaty nahin he.
 is shabd kaa prayog sahitya se itar jhooth yaa kaalpanik kathaon ke liye bhi kiya jaataa he. 
