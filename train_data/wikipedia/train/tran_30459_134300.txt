 moti yaa 'mukta' ek kathor padaarth he jo mulaayam utakon vaale jeevon dwaara paidaa kiya jataa he. rasinic rup se moti sookshm kritalia rup main calcium carbonate he jo jeevon dwaara sankendriya staron main nikshep karke banaaya jaataa he. adarsh moti use maanate hai jo purnatah gol or chikna ho, kintu anya aakaar ke moti bhi paye jate hai. acchhee gunvattta vaale prakritik moti pracheen kaal se hi bahut moolyawaan rahe hai. inkaa ratna ke rup main yaa soundarya prashaadhan ke rup main upyog hota rahaa he.
 moti teen prakaar ke hote hai-
 ghongha naam kaa ek jantu, jise molsk kehete hai, apane sharir se nikalne vaale ek chikne taral padaarth dwaara apane ghar kaa nirmaan karata he. ghonghe ke ghar ko seepi kehete hai. iske andar vah apane shatruon se bhi surakshit rahata he. ghonghon kii hajaaron kismein hai or unke shell bhi vibhinn rangon jaise gulabi, laal, pile, naarangi, bhure tathaa anya or bhi rangon ke hote hai tathaa ye ati aakarshak bhi hote hai. ghonghon kii moti banane vaali kism bivalvaj kehalaati he isamen se bhi oester ghongha sarvaadhik moti banaata he. moti bananaa bhi ek mjedaar prakriya he. vaayu, jal va bhojan kii aavashyaktaa purti ke liye kabhi-kabhi ghonghe jab apane shell ke dwaar kholte hai to kuch vijaateey padaarth jaise ret kan keede-makode aadi us khule munh main pravesh kar jate hai. ghongha apni twachaa se nikalne vaale chikne taral padaarth dwaara us vijaateey padaarth par paraten chadhaane lagata he.
 bharat samet anek deshon main motiyon kii maang badhati ja rahi he, lekin dohan or pradooshan se inkaa utpaadan ghatata ja rahaa he. apni gharelu maang ko puraa karne ke liye bharat antarrashtriya bazaar se har saal motiyon kaa badi maatra main aayaat karata he. mere desh kii dharti, sona ugale, ugale heere-moti. vastav main hamaare desh main vishaal samundriya taton ke saath dheron sadanira nadiyaan, jharne or talab maujuud he. inamen machhlee paalan alaava hamaare berozegaar yuva evam kisaan ab moti paalan kar acha munafa kama sakate he.
 moti kii kheti ke liye sabase anukool mausam sharad ritu yani oktober se disambar tak kaa samay mana jaataa he. kam se kam 10 guna 10 feet yaa bade aakaar ke talab main motiyon kii kheti kii ja sakati he. moti sanvardhan ke liye 0.4 hectare jaise chote talab main adhiktam 25000 sip se moti utpaadan kiya ja saktaa he. kheti shuru karne ke liye kisaan ko pehle talab, nadi aadi se sipon ko ikattha karnaa hota he yaa phir inhe kharida bhi ja saktaa he. iske baad prayek sip main choti-si shalya kriya ke uparant iske bheetar 4 se 6 mili meter vyas vaale saadhaaran yaa dijayandaar bid jaise ganesh, buddha, pushp akruti aadi daale jate he. phir sip ko band kiya jaataa he. in sipon ko nylon bag main 10 dinon tak anti-biotic or prakritik chaare par rakhaa jaataa he. rojaanaa inkaa nirikshan kiya jaataa he or mrit sipon ko hataa liya jaataa he. ab in sipon ko talabon main daal diya jaataa he. iske liye inhen nylon baigon main rakhkar baans yaa pivisi kii pipe se lataka diya jaataa he or talab main ek meter kii gaharaai par chhod diya jaataa he. prati hectaresyar 20 hajaar se 30 hajaar sip kii dar se inkaa paalan kiya ja saktaa he. andar se nikalne vaala padaarth nabhik ke chaaron ore jamane lagata he jo ant main moti kaa rup letaa he. lagbhag 8-10 maah baad sip ko cheer kar moti nikaal liya jaataa he.
 ek sip lagbhag 8 se 12 rupye kii aati he. bazaar main 1 mimi se 20 mimi sip ke moti kaa daam kareeb 300 rupaye se lekar 1500 rupaye hota he. aajkal dijainer motiyon ko khaasaa pasand kiya ja rahaa he jinaki bazaar main acchhee keemat milti he. bhartiya bazaar kii apeksha videshi bazaar main motio kaa niryaat kar kaaphi acha paisa kamaaya ja saktaa he. tathaa sip se moti nikaal lene ke baad sip ko bhi bazaar main bencha ja saktaa he. sip dwaara kai sajaavati saamaan taiyaar kiye jate he. jaise ki siling jhumar, arkshak jhaalar, guladaste aadi vahi vartmaan samay main sipon se kannauj main itr kaa tel nikaalane kaa kaam bhi bade paimaane par kiya jaataa he. jisase sip ko bhi sthaneey bazaar main tatkaal bechaa ja saktaa he. sipon se nadeen or talabon ke jal kaa shuddhikaran bhi hota rahata he jisase jal pradooshan kii samasya se kaaphi had tak nipta ja saktaa he.
 moti paalan ke phaayde -
 moti paalan ek aisa vyavsaay he jo aapako anya logo se alag karata he .vahi log is vyavsaay ko kar sakate he. .jinaki soch kuch alag karne kii ho. .
  ek acre main paaramparik kheti se 50000/- kaa munafa ho saktaa he or moti paalan se 8-10 lakh 
  ek talab main bahuudeshiy yojanao kaa laabh leki 8-10 prakaar ke vyaper karke aay me briddhi 
  jameen main jal str ko badhaakar sarkaar kii madad  
  bache hue saamaan se hastkala udyog ko badhaava dena 
  yadi mahila varg is vyavsaay main aate he to zyada phaayde he kyoki moti ke aabhushan ke saath saath madar of parl kaa bhi phayda le sakate he 
  aasapaas ke logo ko rojgaar 
 central institute of fresh water equaculture, bhubaneshwar main moti kii kheti kaa 5 din kaa sashulk prashikshan diya jaataa he lekin yah saal me 20-30 logon ko hi prashikshit kar paa rahaa he . kuchhek naushikhiya iskaa phayda uthaane hai or galat salat jaankaree dekar moti rakam basul rahe hai, inase prashikshan lekar yuva motiki kheti nahin kar pate hai .
 moti kii kheti kii sahi jaankaree tathaa prashikshan ke liye central institute of fresh water equaculture, bhubaneshwar ke baad indian parl farm and training institute khurja jo greater noida ke paas he, ek behtareen or vishwasaneey sanstha he jo moti paalan kaa prashikshan bhi detii he. yah sanstha kaam start karaane main treni yuvaaon kii puri madad karti he yahan tak ki yah sip or romaterial tak kii vyavastha karaati he .
 indian parl farm and training institute
 arnia mansurpur, jankshan rod, khurja
 jila bulandashahar -203131
 mo - 9540883888, 9717443729, 7310743426
 bahari kadiyaan
