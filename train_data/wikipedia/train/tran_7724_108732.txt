 acharya vinoba bhaave bharat ke swatantraaa sangram senaanee, saamaajik kaaryakarta tathaa prasiddh gandhivadi netaa the. unka mul naam vinayak narhari bhaave tha. unhe bharat kaa rashtriya aadhyaapak or mahatma gandhi kaa aadhyaatamik uttaradhikari samajha jaataa he. unhone apane jivan ke aakhri varsh ponar, maharashtra ke ashram main gujaarey. unhone bhudaan aandolan chalaaya. indira gandhi dwaara ghoshit apatkaal ko 'anushaasan parv' kehane ke kaaran ve vivaad main bhi the.
 vinoba bhaave kaa mul naam vinayak narhari bhaave tha. maharashtra ke konkan kshetra main ek gaanv he, gagoda. yahaan ke chitapaavan brahman the, narhari bhaave. ganit ke premi or vaigyanik sooyeeboojh vaale. rasayan vigyaan main unki ruchi thi. un dinon rangon ko baahar se aayaat karnaa padataa tha. narhari bhaave raat-din rangon kii khoj main lage rahete. bas ek dhun thi unki ki bharat ko is maamle main aatmanirbhar banaaya ja sake. unki mata rukmini bai vidhushi mahila thim. udaar-chitt, aathon yam bhakthi-bhav main dubi rahati. iskaa asar unke dainik kaary par bhi padataa tha. man kahin ore rama hota to kabhi sabji main namak kam pad jaataa, kabhi zyada. kabhi daal ke baghaar main hing daalana bhul jaatin to kabhi baghaar die bina hi daal paros di jaati. puraa ghar bhakthi ras se sarabor rahata tha. isliye in choti-moti baton kii ore kisi kaa dhyaan hi nahin jaataa tha. usee satvik vaataavaran main 11 sitambar 1895 ko vinoba kaa janm hua. unka bachapan kaa naam tha vinayak. maa unhen pyaar se vinya kahkar bulaatin. vinoba ke alaava rukmini bai ke do or bete the: valcoba or shivaji. vinayak se chote valcoba. shivaji sabase chote. vinoba naam gandhi ji ne diya tha. maharashtra main naam ke peeche ‘ba’ lagane kaa jo chalan he, uske anusaar. tucoba, vithoba or vinoba. 
 maa kaa swabhaav vinayak ne bhi paaya tha. unka man bhi hameshaa aadhyatm chintan main leen rahata. na unhen khaane-pine kii sud rahati thi. na swaad kii khaas pahchaan thim. maa jaisaa paros deteen, chupchaap kha lete. rukmini bai kaa galaa bada hi madhur tha. bhajan sunate hue ve usamen dub jaatin. gaatin to bhav-vibhor hokar, puure vaataavaran main bhakthi-salila pravaahit hone lagati. ramayana kii chapaaiyaan ve madhur bhav se gaatin. aisa lagata jaise maa sharada gunaguna rahi ho. vinoba ko aadhyatm ke sanskaar dene, unhen bhakthi-vedant kii ore le jane main, bachapan main unke man main sanyas or vairaygy kii prerana jagaane main unki maa rukmini bai kaa bada yogadan tha. balak vinayak ko mata-pita donon ke sanskaar mili. ganit kii sujh-boojh or tark-samathrya, vigyaan ke prati gahan anuraag, parampara ke prati vaigyanik drushtikon or tamaam tarah ke purvagrahon se alag hatakar sochane kii kala unhen pita kii ore se praapt hui. jabaki maa kii ore se mili dharm or samskruti ke prati gahan anuraag, pranimaatr ke kalyaan kii bhaavana. jivan ke prati sakaaratmak drushtikon, sarvadharm sambhaav, sashastitv or sasamman kii kala. aage chalakar vinoba ko gandhi ji kaa aadhyatmik uttaradhikari mana gaya. aaj bhi kuch log yahi kehete hai. magar yah vinoba ke charitra kaa ekangi or ekatarfa vishleshan he. ve gandhi ji ke ‘aadhyatmik uttaradhikari’ se bahut aage, swatantra soch ke swami the. mukhya baat yah he ki gandhi ji ke prakhar prabhamandal ke aage unke vyaktitv kaa swatantra moolyankan ho hi nahin paaya. 
 mahatma gandhi raajnneetik jeev the. unki aadhyatmik chetana subah-shaam kii aarti or puja-paath tak simit thi. jabaki unki dharmik-chetana unke raajnneetik kaaryakramon ke anukool or samanvyatmak thi. usamen aalochana-samiksha bhav ke liye koi sthaan nahin tha. dharm-darshan ke maamle main yun to vinoba bhi samarpan or sweekaarya-bhav rakhte the. magar unhen jab bhi avasar mila dharm-granthon kii vyakhya unhone li se hatakar kii. chaahe vah ‘gita pravachan’ hon yaa sant tukaraam ke abhangon par likhi gai pustak ‘santaprasad’. isse usamen paryaapt moulikta or sahajata he. yah kaary vahi kar saktaa tha jo kisi ke bhi bauddhik prabhamandal se mukt ho. ek baat yah bhi mahatma gandhi ke sanndhyi main aane se pehle hi vinoba aadhyatmik oonchai praapt kar chuke the. ashram main aanane ke baad bhi ve adhyayan-chintan ke liye niyamit samay nikaalte the. vinoba se pehali hi mulaakaat main prabhavit hone par gandhi ji ne sahaj-man se kaha tha—
 darshanashastra unka priy vishay tha. ashram main daakhil hone ke kuch mahinon ke bheetar hi darshanashastra kii aage kii padhai ke liye unhone ek varsh kaa adhyayan avkaash liya tha.
 vinoba ke yun to do chote bhai or bhi the, magar maa kaa sarvaadhik vatsalya vinayak ko hi mila. bhaavnaatmak str par vinoba bhi khud ko apane pita kii apeksha maa ke adhik kareeb pate the. yahi haal rukmini bai kaa tha, teenon beton main ‘vinya’ unke dil ke sarvaadhik kareeb tha. ve bhajan-pujan ko samarpit rahati. maa ke sanskaron kaa prabhaav. bhautik sukh-suvidhaon ke prati udaseenta or tyaag kii bhaavana kishoravastha main hi vinoba ke charitra kaa hissaa ban chuki thi. ghar kaa nirjan konaa unhen zyada sukun detaa. maun unke antarman ko mukhar bana detaa. ve ghar main rahete, parivaar main sabake bich, magar aise ki sabake saath rahete hue bhi jaise unase alag, nisprih or nirpeksh hon. nahin to maa ke paas, unke sanndhyi main. ‘vinya’ unke dil, unki aadhyatmik man-rachana ke adhik kareeb tha. man ko koi uljhan ho to vahi sulajhane main madad karata. koi aadhyatmik samasya ho to bhi vinya hi kaam aata. yahaan tak ki yadi pati narhari bhaave bhi kuch kahen to usamen vinya kaa nirnay hi mahatvapurn hota tha. aisa nahin he ki vinya ekadam mukt yaa niyantran se pare tha. parivaar kii aachaar samhita vinoba par bhi puri tarah lagu hoti thi. balki vinoba ke bachapan kii ek ghatana he. rukmini bai ne bacchon ke liye ek niyam banaaya hua tha ki bhojan tulsi ke paughe ko pani dene ke baad hi milegaa. vinya baahar se khelkar ghar pahunchate, bhukh se aakul-vyakul. maa ke paas pahunchate hi kehete:
 rukmini sone se pehle samarth guru ramdaas kii pustak ‘das bodh’ kaa pratidin adhyayan karatin. uske baad hi ve charpai par jaatin. balak vinya par is asar padana swaabhaavik hi tha. ve use sant gyaneshwar, tukaraam, namdev or shankaracharya kii kathaayen sunaatin. ramayana, mahabharat kii kahaniyaan, upanishdon ke tatv gyaan ke bare main samajhaatin. sanyas unki bhaawanaaon par savaar rahata. lekin duniya se bhaagane ke bajaay logon se judane par ve jor deteen. sansar se bhaagane ke bajaay usko badalane kaa aagrah karatin. aksar kahatee—‘vinya, grihasthashram kaa bhalee-bhaanti paalan karne se pitaron ko mukti milti he.’ lekin vinya par to guru ramdaas, sant gyaneshwar or shankaracharya kaa bhoot savaar rahata. in sabhi mahatmaon ne apni aadhyatmik tripti ke liye bahut kam aayu main apane mata-pita or ghar-parivaar kaa bahishkaar kiya tha. ve kehete—
 aise main koi or maa hoti to hill jaati. vichaarmaatr se ro-rokar aasmaan sir par uthaa leti. kyonki logon kii saamaanya-si pravriti ban chuki he ki tyaagi, vairaagi hona acchhee baat, mahanata kii baat, magar tabhi tak jab tyaagi or vairaagi duusare ke ghar main hon. apane ghar main sab saadhaaran sansaarik jivan jeena chaahate hai. magar rukmini bai to jaise kisi or hi mitti kii bani thim. ve bade pyaar se bete ko samajhaatin—
 betaa maa ke kahe ko aatmsaat karne kaa prayaas kar hi rahaa hota ki ve aage jod deteen-
 bachapan main bahut kushagra buddhi the vinoba. ganit unka priy vishay tha. kavita or aadhyatm chetana ke sanskaar maa se mili. unheen se jad or chetan donon ko samaan drushti se dekhne kaa bodh jaagaa. maa bahut kam padhi-likhi thim. par unhone kii vinya ko aparigrah, astey ke bare main apane aacharan se bataaya. sansar main rahete hue bhi usase nisprih-nirlypt rahanaa sikhaaya. maa kaa hi asar tha ki vinya kavita rachate or or unhen aag ke hawaale kar dete. duniya main jab sab kuch asthai or kshanbhangur he, kuch bhi saath nahin janaa to apni rachana se hi moh kyon paala jaae. unki maa yah sab dekhti, sochatin, magar kuch na kahatee. maano vinya ko bade se bade tyaag ke liye taiyaar kar rahi hon. vinoba kii ganit kii praveenta or uske tark unke aadhyatmik vishwaas ke aade nahin aate the. yadi kabhi donon ke bich spardhaa hoti bhi to jeet aadhyatmik vishwaas kii hi hoti. aaj ve ghatnaayen maa-bete ke aapasi sneh-anuraag or vishwaas kaa aitihaasik dastavej hai.
 rukmini bai har maheene chaaval ke ek lakh dane daan karti thim. ek lakh kii ginati karnaa bhi aasaan na tha, so ve puure maheene ek-ek chaaval ginati rahati. narhari bhaave patni ko chaaval ginate main shram karte dekh muskaraate. kam umr main hi aankh kamjor pad jane se dar sataane lagata. unki ganit buddhi kuch or hi kahati. so ek din unhone rukmini bai ko tok hi diya—‘is tarah ek-ek chaaval ginaney main samay jaaya karne kii jarurat hi kya he. ek pav chaaval lo. unki ginati kar lo. phir usee se ek lakh chawlon kaa vajan nikaalkar taul lo. kami na rahe, isliye ekaadh mutthi upar se daal lo.’ baat tark kii thi. loukik samajhadaari bhi isi main thi ki jab bhi sambhav ho, duusare jaruri kaaryon ke liye samay kii bachat kii jaae. rukmini bai ko pati kaa tark samaj to aata. par man na maanata. ek din unhone apni duvidha vinya ke saamne prakat karne ke baad poocha—
 bete ne sabakuch suna, sochaa. bolaa, ‘maa, pita ji ke tark main dam he. ganit yahi kahata he. kintu daan ke liye chaaval ginana sirf ginati karnaa nahin he. ginati karte samay har chaaval ke saath ham na keval ishwar kaa naam lete jate hai, balki hamaara man bhi usee se judaa rahata he.’ ishwar ke naam par daan ke liye chaaval ginana bhi ek sadhana he, rukmini bai ne aisa pehle kahaan sochaa tha. aadhyatmaras main puri tarah dubi rahane vaali rukmini bai ko ‘vinya’ kii baaten khub bhaatin. bete par garv ho aata tha unhen. unhone aage bhi chawlon kii ginati karnaa na choda. na hi is kaam se unke man kabhi nirarthakta bodh jaagaa.
 aisi hi ek or ghatana he. jo darshaati he ki vinoba kori ganitiya gananaaon main aadhyatmik tatv kaise khoj lete the. ghatana us samay kii he jab ve gandhi ji ke ashram main pravesh kar chuke the tathaa unke rachanaatmak kaaryon main bad-chadhakar hissaa le rahe the. ashram main subah-shaam prarthana sabhaayen hotin. unamem upasthit hone vaale ashramavaasiyon kii niyamit ginati kii jaati. yah jimmedaari ek kaaryakarta thi. prasang yah he ki ek din prarthana sabha ke baad jab us kaaryakarta ne prarthana main upasthit hue aagantukon kii sankhya bataai to vinoba jhat se pratwaad karte hue bole—
 kaaryakarta ko apni ginati par vishwaas tha, isliye vah bhi apni baat par ad gaya. karm man vishwaas rakhane vaale vinoba aamtaur par bahes main padane se bachate the. magar us din ve bhi apni baat par ad gaye. ashram main vivaadon kaa niptaan baapu kii adaalat main hota tha. gandhi ji ko apane kaaryakarta par vishwaas tha. magar jaanate the ki vinoba yun hi bahes main nahin padane vaale. vaastaviktaa jaanane ke liye unhone vinoba kii ore dekha. tab vinoba ne kaha—‘prarthana main sammilit shraddhaluon kii sankhya jitani inhone bataai usase ek kam hi thi.’	‘vah kaise?’	‘isliye ki ek aadmi kaa to puraa dhyaan vahaan upasthit sajjanon kii ginati karne main laga tha.’	gandhiji vinoba kaa tark samaj gaye. prarthana ke kaam main hisaab-kitaab or dikhaave kii jarurat hi kya. aage se prarthana sabha main aae logon kii ginati kaa kaam roak diya gaya.	yuvavastha ke praarambhik daur main hi vinoba aajanm brahmacharee rahane kii thaan chuke the. vahi mahapurush unke adarsh the jinhone satya kii khoj ke liye bachapan main hi vairaygy odh liya tha. or jab sanyas dhaaran kar brahmacharee bananaa he, grihasth jivan se naata hi todna he to kyon na man ko usee ke anuroop taiyaar kiya jaae. kyon ulajhaa jaae sambandhon kii mithi door, sansaarik pralobhanon main. brahmacharya kii to pehali shart yahi he ki man ko bhatakane se roka jaae. vaasanaon par niyantran rahe. kishor vinayak se kisi ne kah diya tha ki brahmacharee ko kisi vivaah ke bhoj main sammilit nahin hona chahie. ve aise kaaryakramon main jane se aksar bachate bhi the. pita narhari bhaave to the hi, yadi kisi or ko hi janaa hua to chote bhai chale jate. vinoba kaa tan durbal tha. bachapan se hi koi na koi vyaadhi lagi rahati. magar man-mastishk puri tarah chaitanya. maano sharir kii sari shaktiyaan simatakar dimag main samaa gai haa. smriti vilakshan thi. kishor vinayak ne veda, upanishad ke saath-saath sant gyaneshwar, tukaraam, namdev ke saikadon pad acchhee tarah yaad kar liye the. gita unhen bachapan se hi kanthsth thi. aage chalakar chalis hajaar shloke bhi unke maanas main acchhee tarah ram gaye.
 vinayak kii badi bahan kaa vivaah tay hua to maano pariksha kii ghadi bhi kareeb aa gai. unhone tay kar liya ki vivaah ke avasar par bhoj se dur rahenge. koi tokaa-taaki na kare, isliye unhone us din upwas rakhane kii ghoshnaa kar di. bahan ke vivaah main bhai upwas rakhe, yah bhi uchit na tha. pita to sunate hi naaraaz ho gaye. magar maa ne baat sambhaal lee. unhone bete ko saadhaaran ‘daal-bhaat’ khaane ke liye raji kar liya. yahi nahin apane haathon se alag pakaakar bhi diya. dhooma-dham se vivaah hua. vinayak ne khushi-khushi usamen hissaa liya. lekin apane liye maa dwaara khaas taur par banaae daal-bhaat se hi guzaara kiya. maa-bete kaa yah prem aage bhi bana rahaa. aage chalakar jab sanyas ke liye ghar choda to maa kii ek laal kinari vaali dhoti or unke puujaghar se ek muti saath le gaye. murti to unhone duusare ko bhent kar di thi. magar maa kii dhoti jahaan bhi ve jate, apane saath rakhte. sote to sirahaane rakhkar. jaise maa kaa aashirwad saath liye phirte hon. sanyasi man bhi maa kii smritiyon se peechha nahin chhuta paaya tha. maa ke sanskaar hi vinoba kii aadhyatmik chetana kii neenv bane. unheen par unka jeevandarshan viksit hua. aage chalakar unhone rachanaatmakataa or aadhyatm ke kshetra main jo khyaati arjeet kii uske mul main bhi maa kii hi preranaayen thim.
 rukmini bai kam padhi-likhin thim. sanskrit samaj nahin aati thim. lekin man tha ki gita-gyaan ke liye tarasata rahata. ek din maa ne apni kathinaayee putr ke samaksh rakh hi di—
 vinoba dharmik sanskaron main paakhand ke virdohi the. maa ke nidhan ke samay bhi vinoba kaa apane pita or bhaaiyon se matbhed hua. vinoba brahmanon ke haath se paramparaagat tareeke se dah-sanskaar kaa virodh kar rahe the. lekin parivaar waalon kii jid ke aage unki ek na chali. vinoba bhi apane siddhanton par adig the. nateeja yah ki jis maa ko ve sabase adhik chaahate the, jo unki aadhyatmik guru thim, unke antim sanskaar se ve dur hi rahe. maa ko unhone bhigi ankhon se maun vidaai di. aage chalakar 29 oktober 1947 ko vinoba ke pita kaa nidhan hua to unhone vedon ke nirdesh ki ‘mitti par mitti kaa hi adhikaar he’ kaa paalan karte hue unki deh ko agni-samarpit karne ke bajaay, mitti main dabaane jor diya. tab tak vinoba sant vinoba ho chuke the. gandhi ji kaa unhen aashirwad tha. isliye is baar unheen kii chali.
 maa kii gita main aasthaa thi. ve vinoba ko gita kaa marathi main anuwaad karne kaa daayitv saunpkar gai thim. vinoba us kaary main manoyog se lage the. aakhir anuwaad karm puraa hua. pustak kaa naam rakhaa gaya- gitai. gita+ai = gitai. maharashtra main ‘ai’ kaa abhipraay ‘maa ke prati’ se he; yani maa kii smriti uske neh se judi-rachi gita. putr kii kriti ko dekhne ke liye to rukmini bai jivit nahin thim. magar unki yaad or abhilaashaa se judi gitai, maharashtra ke ghar-ghar main maataaon or bahanon ke kanth-swar main dhalane lagi. unki aadhyatm chetana kaa aabhushan ban gai. gandhi ji ne suna to anuwaad karm kii bhuri-bhuri prashansa kii. jo mahilaayein sanskrit nahin jaanati thim, jinhen apni bhashaa kaa bhi aadha-adhuraa gyaan tha, unke liye sahaj-saral bhashaa main rachi gai ‘gitai’, gita kii aadhyatmikta main doobane ke liye vardaan ban gai.
 vinoba ko bachapan main maa se mili sanskaar yuvavastha main or bhi gadhe hote chale gaye. yuvavastha kii ore badhate hue vinoba na to sant gyaneshwar ko bhula paae the, na tukaraam ko. vahi unke adarsh the. sant tukaraam ke abhang to ve bade hi manoyog se gaate. unka apane aradhy se ladanaa-jhagadna, naaraaz hokar gaali dena, ruuthana-manaanaa unhen bahut acha lagata. sant ramdaas kaa jivan bhi unhen prerana detaa. ve na shankaracharya ko vismrit kar paae the, na unke sanyas ko. darshan unka priy vishay tha. himalay jab se hosh sambhala tha, tabhi se unki sapanom main aata tha or ve kalpana main swayan ko satya kii khoj main gahan kandaraon main tap-sadhana karte hue pate. vahaan kii nirjan, varf se dhaki deergh-gahan kandaraon main unhen paramasatya kii khoj main leen ho jane ke liye uksaatin.
 1915 main unhone hai skool kii pariksha paas kii. ab aage kya padhaa jaae. vaigyanik pravriti ke pita or aadhyatm main dubi rahane vaali maa kaa vaicharik dwandv vahaan bhi alag-alag dhaaraon main prakat hua. pita ne kahaµ‘french padho.’ maa boleen—‘brahman kaa betaa sanskrit na padhe, yah kaise sambhav he!’ vinoba ne un donon kaa man rakhaa. inter main french ko chunaa. sanskrit kaa adhyayan unhone nijee str par jari rakhaa. un dinon french gyaan-vigyaan ke kshetra main ho rahi kranti kii bhashaa thi. sara parivartankami sahitya usamen rachaa ja rahaa tha. duusari ore baroda kaa pustkaalay durlabh pustakon, pandulipiyon ke khajaane ke liye puure desh main prasiddh tha. vinoba ne us pustkaalay ko apana doosraa thikaana bana diya. vidhyalay se jaise hi chuttee milti, ve pustkaalay main jaakar adhyayan main dub jate. francisi sahitya ne vinoba kaa parichay pashchimi deshon main ho rahi vaicharik kranti se karaayaa. sanskrit ke gyaan ne unhen vedon or upanishdon main gaharaai se paithne kii yogyata di. gyaan kaa str badha, to uski lalak bhi badi. magar man se himalay kaa aakarshan, sanyas kii saadh, vairagyabodh na gaya.
 un dinon inter kii pariksha ke liye mumbai janaa padataa tha. vinoba bhi tay kaarykram ke anusaar 25 march 1916 ko mumbai jane vaali railgadee main savaar hue. us samay unka man dawandol tha. puraa vishwaas tha ki hiskool kii tarah inter kii pariksha bhi paas kar hi lenge. magar uske baad kya? kya yahi unke jivan kaa lakshya he? vinoba ko lag rahaa tha ki apane jivan main ve jo chaahate hai, vah aupchaarik adhyayan dwaara sambhav nahin. vidhyalay ke praaanpatr or kaliz kii digriyaan unka abhishth nahin hai. railgadee apni gati se bhaag rahi thi. usase sahasr guna tej bhaag rahaa tha vinoba kaa man. aakhir jeet man kii hui. jaise hi gaadi surat pahunchi, vinoba usase neeche utar aae. gaadi aage badi par vinoba kaa man duusari ore khinchataa chalaa gaya. duusare platform par purv kii ore jane vaali railgadee maujuud thi. vinoba ko laga ki himalay ek baar phir unhen aamantrit kar rahaa he. grihasth jivan yaa sanyas. man main kuch der tak sangharsh chalaa. uhapoh se guzarate hue unhone unhone nirnay liya or usee gaadi main savaar ho gaye. sanyasi apni pasandida yatra par nikal padaa. is hakeekat se anjaan ki is baar bhi jis yatra ke liye ve thaan kar nikle hai, vah unki asli yatra nahin, sirf ek padaav he. jivan se palaayan unki niyati nahin. unhen to lakhon-karodon bharatiyon ke jivan kii saadh, unke liye ek ummid banakar ubharna he.
 brahm kii khoj, satya kii khoj, sanyas lene kii saadh main vinoba bhatak rahe the. usee lakshya ke saath unhone ghar choda tha. himalay kii ore yatra jari thi. bich main kaashi kaa padaav aayaa. mithkon ke anusaar bhagwaan shankar kii nagari. hajaaron varshon tak dharm-darshan kaa centre rahi kaashi. sadhu-santon or vichaarkon kaa kumbh. jigyaasuon or gyaan-pipaasuon ko apni ore aakarshith karne vaali pavitra dharmasthali. shankaracharya tak khud ko kaashi-yatra ke pralobhan se nahin roak paae the. kaashi ke ganga ghat par jahaan nae vichaar panape to vitanda bhi anginat rache jate rahe. usee ganga tat par vinoba bhatak rahe the. apane liye manzil kii talash main. guru kii talash main jo unhen aage kaa rasta dikhaa sake. jis lakshya ke liye unhone ghar choda tha, us lakshya tak pahunchane kaa maarg bataa sake. bhatakate hue ve ek sthaan par pahunche jahaan kuch satya-sadhak shastrarth kar rahe the. vishay tha advait or dwait main koun sahi. prashn kaaphi purana tha. lagbhag baarah sau varsh pehle bhi is par nirnaayak bahes ho chuki thi. shankaracharya or mandan mishra ke bich. us aitihaasik bahes main dwaitvaadi mandan mishra or unki patni ko shankaracharya ne parajeet kiya tha. vahi vishay phir un satya-saadhakon ke bich aa fansaa tha. yaa kaho ki vakt kaatane ke liye donon paksh apane-apane tarkon ke saath vitanda rach rahe the. or phir bahes ko samaapan kii ore le jate hue achaanak ghoshnaa kar di gai ki advaitavaadi kii jeet hui he. vinoba chanke. unki hansi chhot gai—
 ek ore vinoba sanyas kii saadh main, satyanveshan kii lalak liye kaashi kii galiyon main, ghaaton par bhatak rahe the. vahiin duusari ore ek or jigyaasu bharat ko jaanane, uske hridaypradesh kii dhadakanon ko pahchaanane, usase atmiyata bharaa rishta kaayam karne ke liye bharat-bhraman par niklaa hua hua tha. vah kuch hi maheene pehle dakshin africa se beshumaar khyaati batorkar lautaa tha. aage uski yojana bhartiya raajnneeti main dakhal dene kii thi. us sadhak kaa naam tha—mohandas karamchand gandhi. apane raajnneetik guru govind ballab pant ke kehane par vah bharat kii aatma ko jaanane ke uddeshy se ek varsh ke bharat-bhraman par niklaa hua tha. aage chalakar bhartiya raajnneeti par chaa jane, karodon bharatiyon ke dil kii dhadkan, bhartiya swadhinata andolan kaa pramukh sutaradhar, ahimsak senaanee ban jane vaale gandhi un dinon aprasiddh hi the. ‘mahatma’ kii oopaadhi bhi unase dur thi. sirf dakshin africa main chhede gaye andolan kii puunji hi unke saath thi. usee ke kaaran ve puure bharat main jane jate the. un dinon unka padaav bhi kaashi hi tha. maano do mahaan atmaaon ko milwane ke liye samay apana jaadui khel rach rahaa tha. 
 kaashi main mahaamanaa madan mohan malviya dwaara sthapit hindu vishvavidhyalay main ek bada jalsa ho rahaa tha. 4 farvari 1916, jalse main raaje-maharaaje, nabaav, samant sab apni puri dhaj ke saath upasthit the. sammelan kii chata dekhte hi banati thi. us sammelan main gandhi ji ne aitihaasik bhaashan diya. vah kaha jisaki us samay koi ummid nahin kar saktaa tha. vakt padane par jin raja-saamanton kii khushaamad swayan angrej bhi karte the, jinke daan par kaashi vishvavidhyalay or duusari anya sansthaaen chalaa karti thim, un raja-saamanton kii khuli aalochana karte hue gandhi ji ne kaha ki apane dhan kaa sadupyog rashtranirmaan ke liye karen. usko garibon ke kalyaan main lagaaein. unhone awahn kiya ki ve vyapak lokhit main apane saare aabhushan daan kar den. vah ek krantikari apil thi. sabha main khalabali much gai. par gandhi kii muskaan usee tarah bani rahi. agle din us sammelan kii khabaron se akhbaar range pade the. vinoba ne samachaarpatr ke madhyam se hi gandhi ji ke bare main janaa. or unhen laga ki jis lakshya kii khoj main ve ghar se nikle hai, vah puri hui. vinoba kori shanti kii talash main hi ghar se nahin nikle the. na ve desh ke halaat or angrejon dwaara kiye ja rahe amanviya atyaacharon se aparichit the. magar koi raah mil hi nahin rahi thi. bhaashan padhakar unhen laga ki is vyakti ke paas shanti bhi he or kranti bhi. unhone vahiin se gandhi ji ke naam patr likhaa. jawaab aayaa. gandhi ji ke aamantran ke saath. vinoba to uski pratiksha kar hi rahe the. ve turant ahmedabad sthit cocharb ashram kii ore prasthaan kar gaye, jahaan gandhi ji kaa ashram tha.
 7 june 1916 ko vinoba kii gandhi se pehali bhent hui. uske baad to vinoba gandhi ji ke hi hokar rah gaye. gandhi ji ne bhi vinoba kii pratibha ko pahchaan liya tha. isliye pehali mulaakaat ke baad hi unki tippanee thi ki adhikansh log yahaan se kuch lene ke liye aate hai, yah pehla vyakti he, jo kuch dene ke liye aayaa he.’ kaaphi din baad apni pehali bhent ko yaad karte hue vinoba ne kaha tha—
 gandhi or vinoba kii vah mulaakaat krantikari thi. gandhi ji ko jaise hi pataa chalaa ki vinoba apane mata-pita ko bina bataae aae hai, unhone vahiin se vinoba ke pita ke naam ek patr likhaa ki vinoba unke saath surakshit hai. uske baad unke sambandh lagaataar pragadh hote chale gaye. vinoba ne khud ko gandhi ji ke ashram ke liye samarpit kar diya. adhyayan, adhyaapan, katai, kheti ke kaam se lekar saamudayik jivan tak ashram kii har gatividhi main ve aage rahete. gandhi ji kaa yah kahana ki yah yuvak ashramavaasiyon se kuch lene nahin balki dene aayaa he, satya hota ja rahaa tha. umr se ekadam yuva vinoba unhen anushaasan or kartavyaparayanata kaa paath to padhaa hi rahe the. gandhi ji kaa prabhaav teji se bad rahaa tha. utani hi teji se bad rahi ashram main aane vaale kaaryakartaaon kii sankhya. kocharab ashram chota padane laga to ahmedabad main sabarmati ke kinare nae ashram kaa kaam teji se hone laga. lekin aazaadee ke ahimsak sainik taiyaar karne kaa kaam akele sabarmati ashram se bhi sambhav bhi na tha. gandhi vaisaa hi ashram wardha main bhi chaahate the. vahaan par aise anushaasit kaaryakarta kii aavashyaktaa thi, jo ashram ko gandhi ji ke aadarshon ke anuroop chalaa sake. iske liye vinoba sarvatha anukool paatr the or gandhi ji ke vishwasaneey bhi. 8 april 1923 ko vinoba wardha ke liye prasthaan kar gaye. vahaan unhone ‘maharashtra dharm’ masik kaa sampadan shuru kiya. marathi main prakashit hone vaali is patrika main vinoba ne niyamit rup se upanishdon or maharashtra ke santon par likhnaa aarambh kar diya, jinke kaaran desh main bhakthi andolan kii shuruyaat hui thi. patrika ko apratyaashit lokapriyata praapt hui, kuch hi samay pashchaat usko saptahik kar dena padaa vinoba abhi tak gandhi ji ke shishy or satyagrahi ke rup main jane jate the. patrika ke madhyam se janata unki aadhyatmik paith ko jaanane lagi thi.
 dwitiya vishwa yuddh ke samay united kingdom dwaara bharat desh ko jabaran yuddh main jhonka ja rahaa tha jiske viruddh ek vyaktigat satyagrah 17 aktubar, 1940 ko shuru kiya gaya tha or isamen gandhi ji dwaara vinoba ko pratham satyagrahi banaaya gaya tha. apana satyagrah shuru karne se pehle apane vichaar spasht karte hue vinoba ne ek vaktavy jari kiya tha. usamen kaha gaya tha- 
 aage unhone itnaa or kaha -
 apane bhaashanon main vinoba logon ko bataate the ki nakaaratmak kaaryakramon ke jariye na to shaanti sthapit ho sakati he or na yuddh samaapt ho saktaa he. yuddh rugn maansikta kaa nateeja he or iske liye rachanaatmak kaaryakramon kii jarurat hoti he.keval europe ke logon ko nahin samast maanav jati ko iskaa daayitv uthaanaa chahie.
 sitambar,1951 main ke.pi.mashruvala kii pustak gandhi or marks prakashit hui or vinoba ne isaki bhoomika likhi. isamen vinoba ne marks ke prati kaaphi sammaan pradarshit kiya tha. karl marks ko unhone vichaarak mana tha. aisa vichaarak jiske man main garibon ke prati sachhee sahanubhuti thi. vaise to marks ki soch main vinoba ko khot dikhi thi or lakshya par pahunchane ke tareeke ko lekar marks se unhone apana matbhed vyakt kiya. vinoba kaa maananaa tha ki dhani logon kii vajah se communiston kaa udbhav hua he. vinoba kaa viswas tha ki har baat main barabari kaa siddhant lagu hona chahie. unhone kaha tha : communiston kaa aatank dur karne ke liye police karrwai madadgaar sabit nahin ho sakati. isko jad se samaapt kiya jaae. chaahe jitne bhi digbhramit ve kyon na ho, vinoba communiston ko vidhvansak nahin maanate the or unase tarkvitark karke tathaa unke lakshya ke prati sakriy sahanubhuti prakat karke vinoba unhen sahi raste par laana chaahate the.
 bisiyon bhashaaon ke gyaata vinoba ji devanagari ko vishwa lipi ke rup main dekhnaa chaahate the. bharat ke liye ve devanagari ko sampark lipi ke rup main viksit karne ke pakshdhar the. ve kehete the ki main nahin kahata ki nagari hi chale, balki main chahta hum ki nagari bhi chale. unke hi vichaaron se prerana lekar nagari lipi sangam kii sthapana kii gayi he jo bharat ke andar or bharat ke baahar devanagari ko upyog or prasar karne ke liye kaary karti he.
 vistrut jaankaree ke liye nagari evam bhartiya bhashaayen padhen.
 vinobaaji sadev saamaajik or rachanaatmak kaaryakarta rahe. swatantrata ke purv gandhiji ke rachaanatmak kaaryon main sakriy rup se yogadan dete rahe. kaarydhiky se unka swasthya girane laga, unhen kisi pahari sthaan par jane kii doctor ne salaah di. at: 1937 i0 main vinoba bhaave pawanaar ashram main gayi. tab se lekar jivan paryant unke rachanaatmak kaaryon ko prarambh karne kaa yahi kendriya sthaan rahaa.
 rachaanatmak kaaryon ke atiritk ve mahaan swatantraaa senaanee bhi the. nagpur jhanda satyagrah main ve bandi banaaye gayi. 1937 main gandhiji jab landan kii golmes conference se khaali haath lote to jalgaanv main vinoba bhaave ne ek sabha main angrejon kii aalochana kii to unhen bandi banaakar chah maah kii sajaa di gayi. karagaar se mukt hone ke baad gandhiji ne unhen pahela satyagrahi banaaya. 17 oktober 1940 ko vinoba bhavaji ne satyagrah kiya or ve bandi banaaye gayi tathaa unhen 3 varsh ke liye sashram karawas kaa dand mila. gandhiji ne 1942 ko bharat chhoda andolan karne se purv vinobaaji se paraamarsh liya tha.
