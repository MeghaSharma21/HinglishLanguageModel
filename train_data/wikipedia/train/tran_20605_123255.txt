 roman dharm auki samrajya kii dharmik evam raajnneetik mahatta ke kaaran samast pashchimi yorape main latin sarvapramukh bhashaa ban gai thi. us bhashaa ke granthon kaa adhyayan atyant mahatvapurn maan liya gaya tha. vah bhashaa samast vidya or gyaan kii prapti kaa ek prakaar se praveshdwar samajhi jane lagi thi. paashchaatya koshavidya kaa ankuran bhi inhen latin-shabd-soochiton se hua tha, jinhen glocej kehete the. 'glassri' shabd bhi isi mul se vyupann he. glocej kaa arth hota tha shabdsuchiyaan. 'latin' granthon ke padhane vaale grantho ke haashie par unke dubondhy or kathin shabdon ko likh diya karte the. apni smriti dwaara athwa anya vigyon kii sahaayta se kabhi saral 'latin' main or kabhi usase bhinn swabhaasha main - in shabdon kaa arth bhi halake aksharon main likh lete the. isi shabd ko 'glass' kehete hai.
 'romanik' bhoomivaasiyon ke liye pracheen roman bhashaa bahut kathin nahin thi. par duurasthon ke liye vah bhashaa durbodhya thi. at: 'keltic' or 'tutanic' pradeshon ke duurasthon kii drushti main uparyukt 'glass paddati' adhik upyogi hui. vyapak rup se or apekshaakrit adhik vistrut aayam main is prakaar kii shabdsuchiyaan baniin. inke madhyam se sackson, english, 'irish' 'praachin german' aadi bhashaaon ke aise pracheen shabdarup bahut bady maatra main surakshit rah gaye hai jinamein un-un bhashaaon ke bahut se shabd aaj anyatra durlabh he.
 kaha jaataa he ki england main utpann 'jones di galandia' ne latin ke ek dictionerius kaa nirmaan—1224 een0 main kiya tha. latinashbdon kaa yah laghu sangrahakosh tha. vishayvarganusaar vaakyon main prayog nidarshan ke rup main bhashaa ke aarambhik seekhneyvaalon kii upyogita ke nimitt iskaa nirmaan kiya gaya tha. 'dictionari' shabd kaa bhi kadachit sarvapratham prayog isi shabdasuchi main hua tha. 14veen shatee ke uttarardh main bhi aise kuch kosh bane.
 kalantar main alag patnon par ukt shabdon—arthon kii pratilipiyaan kii jane lageen. unhen ekatra bhi kiya jane laga. 'latin' bhashaa ke clisht shabdon kaa arthbodh karaane ke liye shabdarthsangrah kaa yah kaary atyant upyogi ho gaya he. tattat soochiyon main samavisht shabdon ko aage chalakar glacerium kehane lage, jiskaa arth he shabdarthasuchee. 16veen 17veen— main inhen 'glacerium' ke aadhaar par varnakramanusaari shabdasariniyan or clisht—shabdaarth—bodhak sangrahon kaa nirmaan hua.
 acaradikram—15veen shatee se bhi do teen sau varsh purv yorape kii vibhinn bhashaaon main anek prakaar ke vibhinn virgon ke shabdon kii suchiyaan sangruhit hone lagi thi.
 in shabdsuchiyon main shabdasankalan vargeekrut hota tha. jis prakaar sanskrit ke amarkosh aadi granthon main apni drushti se paryaayavachi shabdon kaa vargashrith sangrah miltaa he usee prakaar in shabdsuchiyon main sharir ke angon paariwarik sambandhon, manushya ke padon or shraniyon, gharelu evam palit jaanwaron, junglee pashuon, machhliyon, vrikshon, vyavsaayon, vastrabhupanon, astrashastron, carch kii saamagreeyon, rog aadi ke naamon kii arth- sahit suchiyaan sangruhit hoti thi.
 inhen 'vocabulerium' kaha jaataa tha. angreji kaa 'vocabuleri' shabd bhi isi se nirgat he. kaagaj ke atirikt chamadon par bhi inkaa sangrah hota tha. mulat bhinn drushti se sankalit hone par bhi 'glans' or 'vocabuleri' donon kaa vyaavhaarik upyog bhashagyaan main sahayata denevaale upkaran ke rup main hone laga tha. at: in donon prakaar kii shabdarthasuchiyon kaa praaia" ekatra sangyojan kar diya jane laga.
 swagyan se athwa dusron kii 'glansri' or 'vocabuleri' se nae shabdon ko lekar shabdsuchiyon ke swami unamem nae shabd jodate rahete the. inaki pratilipi karke anya vyakti bhi samay samay par inkaa sangrah praapt kar saktaa tha. pratilipi parampara dwaara inkaa prasar or vistaar hota chal rahaa tha.
 sar tamas eliyat kaa nirmit shabdkosh dictionarium vishesh mahatv bhi rakhata he or nutanpath kii bhi pradarshak he. je0 dablyoo0 vidals dwaara angreji ke aarambhik latin pathakon kii suvidha ke liye rachit 'angreji—latin' kaa laghushbdkosh bhi vishayanusaari virgon main hi granthit he. parantu 'angreji main latin' kaa kosh hone ke kaaran vishesh mahatv rakhata he.
 isse bhi adhik mahatv kaa ek bahubhashi latin shabdkosh— 1339i0 main ore asteam ne banaaya tha jisamen latin shabdon ke samanarthak angreji shabdon ke alaava europe kii anek navyabhashaon ke bhi paryaay die gaye the. 1547 i0 ke baad angreji or navyaeuropea bhashaa ke bhi kosh banane lage.
 pratilipikaran ke madhyam se prasaarit in soochiyon main shabdon ore vaakyanshon ko upyogita kii drushte se acaradi krmanusaar vyavasthit karnaa adhik laabhkaar jaan pada. yaheen se inamen acaradi krmanusaari sangrahapaddati kaa aarambh hota he. shabd yaa vaakyansh ke aarambhik prathamakshar ko krambaddh suchi main lipic sangruhit kar detaa tha. usamen dwitiyakshar athwa anupurvi nahin dekhi jaati thi. at: is paddati ko varnmalanusaari prathamakshar kram kah sakate hai. yah avasthaa sahasron shabdonwali suchi main anubhoot kathinaayee ko dur kar, suvidhajanak paddati ko dhund nikaalane ke sayas vyavastha dwaara prachlit hui. falat: dhire—dhire usamen vikaas hota gaya or prathamakshar ke saath saath dwitauya, tritiy aksharon par bhi dhyaan diya jane laga. phir dhire dhire varnanupurvi ke anusaar aadhunik yug main prachlit paddati se shabdarthsangrah hone laga.
  — angreji koshon main sarvapratham likhit latin shabdsuchiyon kaa saral latin or angreji main arth dene se koshkala kaa prarambh hua. ha pratham rup tha. 
  — duusare sopan par angreji shabdsuchiyon kaa tathaa latin or angreji shabdasangrahon kaa vistaar hua. 
  — tisare charan main inglish— latin ke shabdasangrah kaa kaary hua. 
  — chaturth avasthaa main angroji or itar bhashaaon ke kosh bane. 
  — paanchave charan main angreji ke clit shabdon ke shabdasangrah vaale ore kosh bane. veshli dwaara inamen saamaanya shabdon ko jodne ke saath saath vyutpattinirdesh kii bhi cheshtaa kii gai. ab shabdaprayogon ke udhaaharan bhi sangruhit hone lage. 
  — chhathi avasthaa main ucch koti ke koshanirmaan kii cheshtaa or arthmpashtikaran ke liye sahitya main prayukt uddharanon kaa upyog prarambh hua. 
  — isi ke saath saath yaa kuch pehle se hi angranji koshon main prayugyaman bhashaa shabdon ke uccharansanket dene kii bhaavana prarambh hui. 
  — ashtum sthiti vah he jab richardsan dwaara shabdavyakhya chhodvar keval ladaahranmadhyam se arthbodh kaa prayaas hua. or aage chalakar atim rup se in sabaki parinti dow trench kii prerana se nirmit mahakosh main dikhaai detii he. shabdoncchharan, shabd, arth shabdaprayog or vyapatti sambanddh shabdaproyag ke itihascram aadi ko vistrut or aitihaasik ayamo ke saath kosh main anusyut karne kii cheshtaa hui he.
 vistrut vivaran ke liye angreji shabdkoshon kaa itihaas dekhen.
 koshvigyaan kii aarambhik sthiti main pashchim ke kosh bhi paryaay suchit karte hai. dhire-dhire vibhinn arthon kaa bhi nirdesh hone laga. par vyakaran, uccharansanket, shabdarthprayog kaa itihaas, vyutpattinirdesh or udaarahan dwaara taatparyvivaran kaa unamem abhaav tha. sanskrit koshon main bhi yah nahin tha. kyonki ve aise chandobaddh shabdasangrah the jo paryaayon ke madhyam se ek yaa anek arthon kaa parichay dete the. parantu sanskrit ke prasiddh vaiyaakaran 'bhanuji dikshit' dwaara nirmit amarkosh kii 'vyakhyasudha' naamak tikaa main sabhi shabdon kii vyakarnanusaari vgautpatti dene kaa stuty prayaas kiya gaya he.
 pashchim main aitihaasik or bhashavaigyanik anushilan kii drushti ne kosh ke aadhunik rup ko purna banane kaa prayaas kiya gaya. prathamtah philips ke kosh main shabdamril kaa vyutpatti ke prasang main nirdesh-maatr hua. shabdhsagar ke tatsam or anek tadbhav shabdon kii vyutpatti isi rup main sanketit maatr he. yaheen se angreji koshon main vyutpattipradarshan kaa ati saamaanya aarambh hota he. isse kuch pehle yaa isi ke aasapaas shabdarthbodh ke liye paryaay maatr dene ke sthaan par arthsuchak vyakhya likhane kii paddati aarambh ho gai thi. jaannsan se ekaadh hi varsh purv prakashit martin ke kosh main arthchhayaon ko yadhyapi vistrut sandarbh main dekhne kaa prayaas hua, tathaapi vyutpattisanket vahaan lupt ho gaya. jaannsaan ke kosh main naanaa arthchhayaon or udaahranon ke saath saath shabdaprayogk ke smritimulak udaarahan bhi die gaye. sanketarup main mul shabd ke nirdesh maatr se vyutpattisambandh kaa sachan kiya jaataa tha. samanarthak fonsisi paryaay bhi die gaye. sheridan or vaakar ke kosh, jaannsan kii apeksha alp mahatv ke hone par bhi uccharansanket kii disha main adhik prayatnsheel rahe. webster ke kosh main chote paimaane par koshkala kii rachanavidhansambandhi purvamanyataon ke upyog kaa sarvaadhik prayaas hua. duusari ore purvokt visheshtaon ke atirikt dow richardsan ke kosh main latin ke saath francisi itali, spani bhashaa ke shabdon kaa upanyaas yah suchit karata he ki us yug ke koshkaron kii chetana udabuddhatar ho rahi thi or tulanaatmak drushti kaa vikaas hone laga tha. is anya kosh main tulanaatmak roopon kii pravriti to lupt ho gai par arthvyakhya main kuch kuch vishvakosiya paddati kaa prabhaav lakshith hone laga tha. 1860 ke 'webster' ke kosh main punah latin, itali, spani or frasisi shabdarupon se bhi tulanaatmak bidh kaa abhas miltaa he par angreji koshon kii yah seemaa inhen bhashaaon ke ghere main paddy rahi.
 dhire-dhire koshkala ke adarsh rachana vidhaan kii upadan samagriyon kaa prayog— thodi yaa bahut maatra main — oxford english dictionari kii rachana ke pehle se bhi hone laga tha. par unamem vaigyanik or aitihaasik aadhaar sarvatha pusht or suvyavasthit nahin the. ve upadan kisi ek koshon main yojanabaddh kram se sayojit na hokar bhinn bhinn kaashon main vikeern the. phir bhi unase koshanirmaan ke aavashyak upaadaanon kii upyogita suchit or nirdeshit hi chuki thi. purv koshon kii apeksha parvarti koshon main praayah arthpratipaadan kii purnataa, yatharthata or shuddhta ke saath- saath aitihaasik or bhaash vaigyanik praudhata babbti gai. dow trench kii manisha ne samast purvasankethik upaadaanon ke samuchit viniyog evam samavesh kaa linganirdesh kiya. unhone suvyavasthit dhang se or yojanabaddh rup main unke upyog kii mahatta ko thik thik samajha or unke samuchit evam vyavasthit viniyog or prayog se koshrachana ke kaary ko purnataa kii disha main badhaane kaa prayaas kiya.
