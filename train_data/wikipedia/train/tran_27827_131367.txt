 shivalik bank   uttar pradesh kaa pratham va abhi tak ekaaki bahuraji sahakaari bank he jisaki sthapana 5 sitambar 1998 ko uttar pradesh ke saharanpur jile main jila stareey sahakaari bank ke rup main ek shakha se hui thi. in panktiyon ke likhe jane tak, shivalik bank kii shakhaaen uttar pradesh ke saharanpur, muzaffarnagar, meerut, hapur, lakhanu, ghaziabad va gautam buddha nagar janapadon main, tathaa madhya pradesh main indaur, dhar, ujjain, khargaun va devas janapadon main kaary kar rahi hai. bhartiya reserve bank dwaara bank kii santoshjanak karypranali ko dekhte hue dilli rajya ke alaava uttarakhand ke dehradun va haridwar janapadon main bhi shakha vistaar kii anumati de di gayi he. varsh 2017 ke ant tak bank kii graahak sankhya 1,50,000 se adhik ho chuki he. 
 shivalik bank ne aarambh se hi is baat par vishesh bal diya he ki apane graahakon ke vishwaas kii raksha kii jaae or unase praapt hone vaali jamaarashiyon ko anaavashyak rup se khatre main na daalaa jaye. iske liye bank ne pehle din se hi yah tay kiya ki bank ke nideshkon ko koi bhi rin sweekrut na kiya jaye . saath hi, yah bhi tay kiya gaya ki bank share bazaar main na to kisi bhi prakaar kaa nivesh karegaa or na hi share praaanpatron ko pratibhuti ke rup main sweekaar karegaa.  bank apane anshadharakon ko diye gayi share praaanpatron ke viruddh bhi rin nahin detaa he.
 si.bi.es. pranali se sambaddh yah bank retail banking ke alaava swasthya beemaa, jivan beemaa or saamaanya beemaa sevaayen bhi pradaan kar rahaa he. vittiya samaveshan ke kshetra main shivalik bank ne uttar pradesh va madhya pradesh main 2011 se 2018 tak 7 varshon main, lagbhag 9000 swayan sahaayta samoohon kaa nirmaan kiya he jinamein garibi rekha se neeche jivan yaapan karne vaale pariwaron kii mahilaayein ko sadsy bana kar vittiya sahaayta di gayi he.
 shivalik bank dwaara pradaan kii jane vaali mukhya sevaayen nimnavat hai: 
 shivalik bank kii sthapana 5 sitambar 1998 ko uttar pradesh ke saharanpur jile main jila stareey sahakaari bank ke rup main purnatah computerikrut ek shakha se hui thi. saharanpur janapad main apni shakhaon kaa vistaar karte karte, varsh 2010 main ru. 100 karod jamaarashi purna kar lene par, shivalik bank ko bhartiya reserve bank dwaara tear - II shrenee main shreneebaddh kiya gaya jiske parinaam swaroop shivalik bank ko sampurna uttar pradesh main banking vyapaar karne kii anumati mil gayi. iske saath hi bank ne noida, ghaziabad, meerut, muzaffarnagar, khatauli ke alaava jila saharanpur main apni shakhaon kaa teji se vistaar karnaa aarambh kiya.
 shivalik marcentile koaparative bank kaa panjikaran multah u.pra. sahakaari samiti adhinium ke antargat hua tha. kintu varsh 2010 main bank ne madhya pradesh ke ek kamazor, haani main chal rahe sahakaari bank  kaa bhartiya reserve bank kii anumati praapt karte hue adhigrahan kar liya jiske liye bank ne uttar pradesh ke adhinium se panjikaran radd kara kar bahuraji sahakaari samiti adhinium, 2002 ke antargat panjikaran kara liya. iske saath hi, shivalik bank uttar pradesh kaa pratham bahuraji sahakaari bank ban gaya. is prakaar shivalik bank ne apni shakha madhya pradesh ke dhar janapad main sthapit kar lee or ek varsh main hi haani main chal rahe bank ko laabhprad shakha main parivartit kar liya.  
 is safal adhigrahan se utsahit hokar shivalik bank ne varsh 2012 main indaur ke ek anya sahakaari bank - malwa commercial koaparative bank li. kaa bhi safaltaapurvak adhigrahan kiya. is ke baad bank ko bhartiya reserve bank se ujjain, devas, khargaun janapadon main bhi shakhaaen kholane kii anumati mil gayi. 
 apni sthapana ke varsh se hi shivalik bank nirantar laabh main chal rahaa he or apane anshadharakon ko labhaansh detaa chalaa aa rahaa he. 
 yadhyapi shivalik bank apni santoshjanak graahak seva ke chalate safalataa arjeet karata chalaa aa rahaa tha kintu graahakon kii sabhi banking aavashyaktaaon kii safaltaapurvak purti ke liye aavashyak tha ki bank swayan ko kisi vishwasaneey kor banking pranali - jise si.bi.es. kaha jaataa he, se jode. varsh 2013 main shivalik bank ne pehle se bhi behatar si.bi.es. pranali se judane kaa nishchay kiya or safaltaapurvak jud jane ke baad graahakon ko en.i.epa.tii.,  aar.tii.ji.es., debit card, electronic clearing, e.tii.em. aadi sevaayen bhi deni aarambh kar deen. 
 apni sthapana ke samay se hi shivalik bank kaa prayaas rahaa he ki sudur gramin anchalon main bhi banking sevaaon ko pahunchaate hue garibi kii rekha se neeche jivan yaapan kar rahe pariwaron kii aarthik sthiti main sudhaar laane ke liye sarthak prayaas kiye jaayen. iske liye bank ne gramin kshetron main shakhaaen kholane kaa vishesh prayaas kiya tha.  varsh 2010-11 main shivalik bank ko janhit foundation naamak swayamsevi sanstha kaa saath mil gaya or donon ne mil kar is disha main puure utsaah ke saath kaary karnaa tay kiya.  iske liye swayan sahaayta samoohon ke nirmaan kaa model apanaaya gaya. 
 garibi kii rekha se neeche jivan yaapan karne vaale parivaar ke paas aksar bank ko dene laayak koi pratibhuti nahin hoti he. har parivaar ko alag - alag rin suvidha pradaan karnaa va niyamit vasuuli sunishchit karnaa bank ke liye bhi dushkar ho jaataa he.  aise main shivalik bank or janhit foundation ne mil kar swayan sahaayta samooh kaa nirmaan karte hue samooh ko rin dene kaa nishchay kiya. ek jile main ek jila samanvayak karte hue jile main jitne bhi vikaas khand hai, utane vikaas khand samanvayak banaaye gayi. ek khand samanvayak ke kaaryakshetra main bhi 20-25 gram aate hue dekh kar teen se paanch gaanvon ko ek cluster ke aadhin kar diya gaya or ek cluster samanvayak kii niyukti kii gayi jo aam taur par unheen gaanvon main rahane vaali padhi-likhi, sammanit mahila ho. in cluster samanvayak kaa kaam apane kaaryakshetra main vibhinn pariwaron main ja kar swayan sahaayta samooh kii avadharana samajhaana, uske laabh bataanaa or unako judane ke liye prerit karnaa, unako prashikshan dena, swayan sahaayta samoohon kaa gathan karana, unki baithken yojit karana, len-dein kaa hisaab rakhana sikhaanaa aadi tay kiya gaya.  ek samooh main 10 se lekar 18 tak mahilaayein sadsy banaai jaati hai jinamein ek adhyaksh or ek koshadhyaksh ke rup main nirvaachit hoti he. 
 in sabhi sadasyon ke apana apana bachat khaataa shivalik bank kii nikatatam shakha main khulwaaya jaataa he. saath hi ek khaataa swayan sahaayta samooh ke naam se khulwaaya jaataa he.  sabhi sadsy mahilaayein masik baithak yojit karti hai or apni apni bachat koshadhyaksh ke paas jamaa karti hai jo bank khate main jamaa hoti rahati he. is bachat raashi main se yadi kisi sadsy ko rin kii jarurat ho to vah samooh kii baithak main rin maang sakati he. chaar maheene tak group safaltaapurvak chalata rahe or bachat jamaa hoti rahe to bank us swayan sahaayta samooh ko ru. 5 lakh rupee kii rin seemaa sweekrut kar detaa he.  is prakaar samooh ke paas itani puunji aa jaati he ki vibhinn sadasyon kii rin jaruraton ko safaltaapurvak puraa kiya ja sake.  bank swayan sahaayta samooh kii bachat ko dekhte hue aaharan seemaa badhaata chalaa jaataa he.  
 is prakaar bank samooh ko rin detaa he or samooh apane sadasyon ko rin detaa he. ye sadsy apana rin samooh ko chukaate hai or samooh apana rin bank ko chukaata rahata he.  uttar pradesh ke saharanpur janapad kii nakud tehsil ke antargat yah yojana praayogic taur par 2011 main aarambh kii gayi thi jo badhate badhate saharanpur ke alaava meerut, noida or indaur tak safalataa purvak sanchalit kii ja rahi he. shivalik bank ab tak 9000 ke lagbhag swayan sahaayta samoohon kaa gathan kara chukaa he or is prakaar 1,00,000 se bhi adhik gramin pariwaron ko banking sevaaon se jod chukaa he. 
 nirakshar mahilaon ko hastakshar karnaa va likhnaa padhanaa sikhaanaa, e tii em card ke sahare mashin se dhan nikaalnaa, si.di.em. mashin ke sahare apane khate main dhan jamaa karnaa, masik baithkon ko safaltaapurvak sanchalit karnaa, micro atm mashin kaa upyog karnaa siikhnaa aadi chunautiyon ko in gramin mahilaon ne safaltaapurvak paar kiya he. 
 shivalik bank paryaavaran sangrakshan ke prati vishesh rup se sajagata kaa parichay detaa chalaa aa rahaa he.  bank dwaara sanchalit sabhi e tii em cabin va mashine saura urja se sanchalit kii ja rahi hai. kagaz kaa upyog kam se kam karne ke liye bank kaa pradhan karyaalay apane sabhi paripatr va patr sabhi shakhaon ko digital formet main tathaa i-mail ke madhyam se hi bhejtaa he. sabhi karmchaariyon va graahakon se bhi apeksha kii jaati he ki vah kagaz kaa upyog nunatam karen.   
 bhartiya parivesh main, beemaa yogya jansankhya kii tulana main beemaa suvidha paane vaali jansankhya bahut kam he.  beemaa suvidhaon kaa dayera vistrut karne ke liye bharat sarkaar ne bainkon ko anumati di he ki vah ekaadhik beemaa companiyon ke abhikrtta ke naate apane graahakon ko beemaa sevaayen bhi pradaan kar sakate hai. apni byaaj-itar aay ko badhaane tathaa gramin kshetron main apni gahari pahunch kaa laabh uthaane ke liye shivalik bank ne beemaa suvidhaayen apane graahakon tak pahunchane kaa nishchay kiya he or sarkari va nijee kshetra kii anek beemaa companiyon ke saath qaraar karte hue ye vyavastha kii he ki jis graahak ko jis company kaa beemaa plan behatar lage, use vah beemaa cover pradaan kiya ja sake.  bank dwaara jin companiyon ke saath qaraar kiya gaya he, ve nimnavat hai : 
 shivalik bank ne apane karmchaariyon or adhikariyon ke liye beemaa companiyon ke sahyog se vishesh prashikshan kii bhi vyavastha kii he.  
 digital kranti kaa laabh jan - jan tak pahunchane ke liye aise sudur gramin anchalon main, jahaan shivalik bank kii shakha uplabdh nahin he, bank ne micro atm upkaran kaa upyog karnaa aarambh kiya he. micro e tii em upkaran internet se joda ja sakane vaala mobile / tablet jaisaa upkaran he jisamen ungaliyon va anguuthe ke chihn ke madhyam se vyakti kii pahchaan ke alaava ek printer bhi maujuud he. bydaree se chaalit is upkaran ko bank ke pratinidhi gaanv - gaanv, gali - gali main liye ghoomte hai or janata ko bank khaataa kholane main sahaayta karte hai.  is upkaran ko internet ke madhyam se bank kii si.bi.es. se jod diya jaataa he taaki iske madhyam se hone vaale sabhi vyavhaar va nakad len-dein bank main taatkaalik rup se darz hote rahen. apane khate main nakad jamaa karne vaale / nakadi aaharan karne vaale graahakon ko ye micro atm computer mudrit raseed bhi pradaan karata he. 
 shivalik bank kii aadhikarik website
