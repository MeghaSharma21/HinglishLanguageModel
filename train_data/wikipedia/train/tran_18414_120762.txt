 sui rajvansh ke baad tang rajvansh or song rajvansh kakaal aayaa. inke shashan ke dauraan china kii samskruti or vigyaan apane charam par pahunch gaya. saatvin se chaudaavin sadi tak china vishwa kaa sabase sanskrit desh bana rahaa. 1271 main mongol sardaar kubalay khan ne yuan radavansh kii sthapana kii jisane 1279 tak song vansh ko satta se hataakar apana adhipaty kaayam kiya. ek kisaan ne 1368 main mongolon ko bhaga diya or ming rajvansh kii sthapana kii jo 1664 tak chalaa. manchu logon ke dwaara sthapit quing rajvansh ne china par 1911 tak raaj kiya jo china kaa antim vansh tha.
 china kaa sabase purana rajvansh he - shiya rajvansh. inkaa astitv ek lokkatha lagata tha par henon main puratathvik khudaai ke baad iske vajood kii satyata saamne ai. pratham pratyaksh rajvansh tha - shang rajvansh, jo purvi china main 18veen se 12 veen sadi isa purv pili nadi ke kinare bas gaye. 12veen sadi isa purv main pashchim se jhou shaskaon ne inpar hamalaa kiya or inke kshetron par adhikaar kar liya. inhone 5veen sadi isa purv tak raaj kiya. iske baad china ke chote rajya aapasi sangharsh main bhid gaye. isa purv 221 main chin rajvansh ne china kaa pratham baar ekikaran kiya. inhone raja kaa karyaalay sthapit kiya or chini bhashaa kaa maanakeekaran kiya. isa purv 220 se 206 i. tak haan rajvansh ke shaskaon ne china par raaj kiya or china kii samskruti par apni amit chhap chodi. fih prabhaav ab tak vidyaman he. inhone resham maarg kii bhi sthapana rakhi. haanon ke patan ke baad china main phir se araajaktaa kaa maahaul chaa gaya. sui rajvansh ne 580 isvi main chaan kaa ekikaran kiya jiske kuch hi saalon baad is rajvansh kaa patan ho gaya.
 yuddh kala main madhya asian deshon se aage nikal jane ke kaaran china ne madhya asia par apana prabhutv jamaa liya, par saath hi saath vah europea shaktiyon ke samaksh kamjor padane laga. china shesh vishwa ke prati satark hua or usne europea desho ke saath vyapaar kaa rasta khol diya. british bharat tathaa japan ke saath hue yudhon tathaa grihayudho ne quing rajvansh ko kamjor kar daalaa. antat 1912 main china main ganatantr kii sthapana hui.
 yuddh kala main madhya asian deshon se aage nikal jane ke kaaran china ne madhya asia par apana prabhutv jamaa liya, par saath hi saath vah europea shaktiyon ke samaksh kamjor padane laga. china shesh vishwa ke prati satark hua or usne europea desho ke saath vyapaar kaa rasta khol diya. british bharat tathaa japan ke saath hue yudhon tathaa grihayudho ne quing rajvansh ko kamjor kar daalaa. antat 1912 main china main ganatantr kii sthapana hui.
 china kii vishaal diwaar mitti or pathar se bani ek kilanuma diwaar he jise china ke vibhinn shaskao ke dwaara uttari hamalaavaron se raksha ke liye paanchavin shatabdi isa purv se lekar solahavi shatabdi tak banwaaya gaya. isaki vishalata kaa andaja isi baat se lagaaya ja saktaa he kii is maanav nirmit dhaanche ko antariksh se bhi dekha ja saktaa he. yah diwaar 6,400 kilometre ke kshetra main faili he. iskaa vistaar purv main shanahaiguan se pashchim main lop nur tak he or kul lambaai lagbhag 6700 kimi he. haalanki puraatatv surveykshan vibhaag ke haal ke surveykshan ke anusaar samgr mahaan diwaar, apni sabhi shakhaon sahit 8,851.8 kimi tak faili he. apane utkarsh par ming vansh kii suraksha hetu das lakh se adhik log niyukt the. yah anumaanit he, ki is mahaan diwaar nirmaan pariyojna main lagbhag 20 se 30 lakh logon ne apana jivan laga diya tha.
 china main rajya kii raksha karne ke liye diwaar banane kii shuruyaat hui aathvin shatabdi isapurv main jis samay kui, yaan or jaaho rajyon ne tir evam talavaaron ke akraman se bachane ke liye mitti or kankad ko saanche main dabaa kar banaai gayi iton se diwaar kaa nirmaan kiya. isa se 221 varsh purv china kin samrajya ke antargat aa gaya. is samrajya ne sabhi chote rajyon ko ek karke ek akhand china kii rachana kii. kin samrajya se shaskao ne purv main banaayi hui vibhinn deevaaron ko ek kar diya jo kii china kii uttari seemaa bani. paanchavin shatabdi se bahut baad tak dheron deevaaren baniin, jinhen milakar china kii diwaar kaha gaya. prasiddhtam deevaaron main se ek 220-206 i.pus. main china ke pratham samraat kin shi huang ne banavaai thi. us diwaar ke ansh ke kuch hi avshesh bache hai. yah ming vansh dwaara banavaai hui vartmaan diwaar ke sudur uttar main bani thi. nae china kii bahut lambi seemaa akramanakariyon ke liye khuli thi isliye kin shaskao ne diwaar ko china kii baaki simaaon tak failaana shuru kar diya. is kaary ke liye atham parishram evam sadhano kii aavashyaktaa thi. diwaar banane kii saamagree ko simaaon tak le janaa ek kathin kaary tha isliye mazdooron ne sthaneey sadhano kaa upyog karte hue parvaton ke nikat pathar kii evam maidaanon ke nikat mitti evam kankad kii diwaar kaa nirmaan kiya. kalantar main vibhinn samrajya jaise haan, sui, uttari evam jinhone diwaar kii samay samay par marammat karwaai or aavashyaktaanusaar diwaar ko vibhinn dishaao me failaayaa. aaj yah diwaar vishwa main china kaa naam ooncha karti he, va unesco dwaara 1987 se vishwa dharohar ghoshit he.
 lop nur vartmaan main chote chote khaari jhiilon kaa ek samooh he, jo taklamkaan evam kurukatag or dakshin main jhingaziyang se ghira hua he. yah china main sthit he.
 shanahaiguan, or shanhai darra, kinhuangadao shahar kaa ek bhaag he, jo chini praant hebei main aata he.
 chini bhashaa main parvaton ko shaan kehete hai. isi se shanahaiguan or shandong jaise naam aae hai.
 puratathvik saakshyon ke aadhaar par china main maanav basaav lagbhag saadhe baees lakh saal purana he. china kii sabhyataa vishwa kii puraatanatam sabhyataaon main se ek he. yah un gine-chune sabhyataaon main ek he jinhonen pracheen kaal main apana swatantra lekhan paddati kaa vikaas kiya. anya sabhyataaon ke naam hai - pracheen bharat, mesopotamia kii sabhyataa, misr sabhyataa or maaya sabhyataa. chini lipi ab bhi china, japan ke saath-saath aanshik rup se korea tathaa vietnam main prayukt hoti he.
 
 puraatatv pramaanon se hamen ye gyaat hota he kii praarambhik munashya 22.4 lakh se 2,50,000 varsh purv china main rahaa karte the. jhou kou dian gupha se mili avshesh 3 se 5.5 lakh varsh puraane hai or ye us peking maanav ke hai jo homo iractus tha or aag kaa upyog kiya karata tha.
 guangazi ke liujiang kshetra main china ke aadhunik maanvon ke hone ke avshesh mili hai, jinamein khopadi kaa ek bhaag bhi he jo 67,000 varsh purana he. yadhyapi liujiang se mili avasheshon ko lekar kuch vivaad he lekin japan ke okinawa ke minatogava se mili ek kankal kii aayu 18,250 ± 650 se 16,600 ± 300 varsh he. yani kii aadhunik maanav us samay se purv china pahunch chuke the.
 chini paramparaon main zia vansh ko pratham mana jaataa he or ise mithkeey hi samajha jaataa rahaa jab tak kii henon praant ke erlitou main puratathvik khudaayiyon main kaansya yugin sthalon ke pramaan nahin mili. puratatvavidon ko ab tak kii khudaayiyon main nagareey sthalon ke avshesh, kaanse ke auzaar or un sthanon par samadhi sthal mili he jinhen pracheen lekhon main zia vansh se sambandhit mana jaataa he, lekin in avasheshon kii pramanikta tab tak nahin ho sakati jab tak kii zia kaal se koi likhit avshesh nahin milte.
 kin vansh ke mitti ke bane hajaaron maanavaakar yoddhaon main se kuch, 210 isapurv
 doosraa vansh shang jo kii kuch kalahakaari tha, 18veen se 12veen shatabdi isapurv purvi china kii pili nadi kinare basaa. pashchim main based jhou samrajya ne akraman ke baad 12veen se 5veen shatabdi isapurv tak un par shashan kiya jab tak kii unka ekikrut niyantran pados ke samrajyon ke hamalon se ksheen nahin ho gaya. kai shaktishaalee or swatantra rajya aapas main lagaataar ek-duusare par basant or patjhad ke mahino main yuddh karte jisase jhou ke raajaaon ko kuch samay mil jaataa.
 pracheen china
 580 isvin main sui vansh ke shashan main china kaa ek baar fir ekikaran hua lekin sui vansh kuch varshon tak hi rahaa or goguryeo-sui yudhon main haar ke baad sui vansh kaa patan ho gaya. iske baad ke teng or song vanshon ke shashan main chini samskruti or prodyogiki apane charam par pahunche. song vansh vishwa itihaas kii pehali aisi sarkaar thi jisane kagaji mudra jari kii or pehali aisi chini naagarik vyavastha thi jisane sthaayee nausena kii sthapana kii. 10veen or 11veen shatabdi main china kii jansankhya duguni ho gai. is vruddhi kaa mukhya kaaran tha chaaval kii kheti kaa madhya or dakshini china tak failaav or khaadya saamagree kaa bahutayat main utpaadan. uttari song vansh kii simaaon main hi 10 karod log rahete the. song vansh china kaa saanskrithik rup se svarnim kaal tha jab china main kala, sahitya or saamaajik jivan main bahut unnati hui. saatvin se barahavin sadi tak china vishwa kaa sabase susanskrit desh ban gaya.
 1271 main mongol sardaar kubalay khan ne yuan radavansh kii sthapana kii jisane 1279 tak song vansh ko satta se hataakar apana adhipaty kaayam kiya. ek kisaan ne 1368 main mongolon ko bhaga diya or ming rajvansh kii sthapana kii jo 1664 tak chalaa. manchu logon ke dwaara sthapit quing rajvansh ne china par 1911 tak raaj kiya jo china kaa antim vansh tha.yuan shashan 
 terahavin sadi se pashchimi deshon ne china se sambandh kaayam karne kaa prayaas kiya. is samay china main yuanon kaa shashan tha. mongolon ne isi kaal main china par akraman kiya. europe kaa prasiddh yatri tathaa vyapaaree marcopolo apane pita tathaa chachaa ke saath venice se isi samay china pahunchaa. alp kaal ke liye usne kublaai khan ke darbar main naukari bhi kii. par uski yah seva vritti utani mahatvapurn nahin he jitani uski yatra sambandhi diary. is diary main usne china ke sambandh main charchaa kii jiske falswaroop pashchimi deshon kaa dhyaan china kii ore gaya. isi samay italy shaharon se anek yatri nikat purv kii yatra karne ke silsile main china bhi aaye. iske atirikt roman catholicon ne bhi china se sambandh kaayam karne kaa prayaas kiya. lekin terahavin sadi ke uttararddh se lekar chaudaavin sadi ke uttararddh tak china se sampark kaayam ke liye in deshon ne jo kuch bhi prayaas kiya vah kisi bhi drushtikon se vishesh mahatva kaa nahin he. is samay china main pravisht yatriyon kii sankhya bhi alp hi thi. par itnaa sahi he ki isi samay se european deshon kaa dhyaan asia ke sampann deshon kii ore gaya or ve agaami sadiyon main in par chaa jane kaa prayaas karne lage.
 jab china main ming-shashan prarambh hua, tab in yatriyon ne punah china kii yatra kerani prarambh kii. is samay bhi pehle kii tarah yatra sambandhi anek asuvidhaayen thim. unheen ke kaaran videshi is kaal main bhi china se ghanishtha sampark kaayam nahin kar sake. in asuvidhaon main sabase badi avaagaman sambandhi asuvidha thi. china or europea deshon ke madhya abhi bhi vyapaarik sambandh kaayam tha, lekin avaagaman kii in asuvidhaon ke chalate abhi bhi anek vyapaarik kathinaaiyaan uth jaati thim. europe or asia ke saare vyapaaree apane vyapaarik jahaajon ke saath pehle lalsaagar main utarkar use paar karte the or iske baad mistra kaa paribhraman karte hue ve aakar bumadhyasaagar main utarate the. vyapaar karne kaa anya maarg bhi tha. ve iraan kii khadi se apni vyapaarik yatra prarambh karte the. yatra ke silsile main iraan kii khadi se prasthaan kar basra, baghdad, makka aadi deshon kii yatra karte hue asia miner pahonchte the. is tarah is avaagaman kii asuvidha, ke chalate jahaan ek ore in vyapaariyon kaa aarthik sambandh katipay deshon se kaayam nahin ho saktaa tha, vahaan duusari ore unhen kaaphi samay vyarth hi ganvaane padate the. vastav main, yahi kaaran tha jiske chalate in dinon purvi deshon ke saath pashchimi desh sambandh kaayam nahin kar sake. itnaa hi nahin, aage chalakar pandrahavin sadi ke uttararddh main unke bache-khuche vyapaaree maarg bhi avaruddh ho gayi. iskaa kaaran yah tha ki 1453 i. main turk jati kaa ek mahaan vijeta muhamd dwitiya ne kustuntuniya par adhikaar kar liya or unke vyapaarik maarg ko band kar diya. phir bhi in asuvidhaon se bhi pashchimi deshon ke yatriyon tathaa vyapaariyon ne sangharsh kiya or kuch had tak china se sambandh kaayam kiya. mongol shaasha yuan jab tak jivit rahaa tab tak china se videshiyon kaa kuch-na-kuch sampark avashya kaayam rahaa. lekin jaise hi isaki mrityu hui vaise hi aisa prathit hone laga ki ab unke parsparik sambandh samaapt ho jaayenge. lekin ming samraaton ne is sambandh ko purnjivit kiya or pashchimi deshon kii ore unmukh hue. samay bitate rahane par pashchimi deshon ke vyapaaree purvi deshon kii aarthik sampannataa vismaran nahin kar paae the. marcopolo kii diary unke liye prerana-strot hi ban gayi thi faltah pandrahavin sadi ke ant or solahavin sadi ke armbh ke bich in yatriyon kii yatra punah hone lagi or unka vistaar bhi hone laga. is samay spanish, dach or rusi jatiyon ne asia ke purvi tathaa uttari kshetron kii ore sambandh aage badhaane main sahyog diya. spain or portugal ne prerana paakar colombo naamak prasiddh yatri ne bhi yatra kii or sudur purv ke deshon main pahunchne kaa prayaas kiya. 1511 i. main portugali makaao pahunche 1514 i. main pratyaksh rup se china kii dharti par aa gaye. chiniyon ne in portugaliyon ko asabhy tathaa dukhadaayak mana. ve sthaayee rup se makaao main nivas karne lage. china ke prasiddh bandargah canton ke nikat hi yah makaao avasthit he jahaan aajkal bhi acchhee sankhya main portugali nivas karte hai. is samay angrej bhi china aae. jab mig vansh kaa shashan samaapt ho rahaa tha or manchu samraat shashan prarambh hone vaala tha, britain ke angrej china aa dhamke. china main aage chalakar ve hi sarvaadhik prabhaavshaalee hue or china ke dwaar ko pashchimi deshon main vyapaar ke hetu kholane kaa shrey praapt kiye.
 in vibhinn jatiyon ke aagaman kaa kramik adhyayan karnaa aavashyak prathit hota he. purvi asia main ming vansh ke shashan-kaal main jis, jati kaa sarvapratham aagaman hua vah portuguese thi. 1498 i. main vascodigama ne africa ke samudr tateey kshetron kii yatra karte hue bharat-bhoomi par apane pairon ko rakhaa portugal yatri vascodigama ko is yatra se laabh hua ki pashchimi deshon ke logon, ko pradhantah tatkaal main portugijon ko, purvi deshon tak pahunchaane ke maarg kaa pataa lag gaya. isliye unka prasthaan tathaa vistaar ab anya deshon main bhi hone laga. 16 veen sadi ke prarambh main hi malakka par adhikaar karne ke samay ve china pahunch gayi. china main unki pahunch 1514 i. main hui. china aate hi ve vyapaarik kaaryon main sanlagn ho gayi. yahan ke vyapaaree china se vilasapriy chizon ko kharidne lage or pashchimi deshon main unka vikray kiya jane laga jahaan prasadhano kii maang thi.
 lekin portuguese apane vyavhaar se chiniyon ko prasann nahin kar sake. inke vyavhaar tathaa aadaten acchhee nahin thi keval portguese hi bure nahin the, anya jatiyon kii bhi aisi hi aadaten thim. spain ke log jab america pahunche tab vahaan kii moulik jatiyon kaa jivan bhi unke chalate atyant kshtprad ho gaya. spain ke logon ke virodh kiye jane par bhi america nahin choda or vahaan bastiyon kaa nirmaan kar niyamit rup se bas gayi. niyamit rup se basate hi ve american logon ke dharm, samskruti rahan-sahan vagairah main hastkshep karne lage. itnaa hi nahin, bastiyon ke nirmaan ke saath-saath shanahshanaih ve upnivesh nirmaan kii ore bhi unmukh hue isi silsile main spainvasi china bhi pahunche. portugijon ke baad spanish hi china aaye. america main is jati ne jis prakaar kii harakat kii thi, usase china ke log parichit hi the. isliye china kii dharti par upnivesh-nirmaan kaa beej liye jaise hi is jati kaa aagaman hua, vaise hi chiniyon ne inkaa virodh karnaa prarambh kiya. ming sarkaar ne to is jati ke viruddh ek joardaar aandolan bhi prarambh kar diya. yahi kaaran hua ki america kii tarah china main spain waalon kii daal nahin gal saki. ve china main na to apana astitv hi kaayam kar sake or na aakankshit bastiyon kaa hi nirmaan kar sake. portugijon se bhi vyapaarik sambandh kaayam ho gayi the. inase yah sambandh bhi kaayam nahin ho sakaa. phir bhi spanish jidd ke pakke the. america main jis prakaar ve balpurvak rahane lage the usee prakaar ve china main bhi rahane kaa prayaas kiye. inkaa ek jattha china ke prasiddh bandargah canton main thahar gaya or china se vyapaarik sambandh kaayam karne kaa prayaas karne laga. ant main, atharahavin sadi ke uttararddh main apane kaary main unhen safalataa mili or makaao main apni basti kaa nirmaan kar ve rahane lage.
 isi samay pashchim kii anek dharmik mishnariyaan bhi china aayin. china main in mishnariyon ne dharm kaa prachaar karnaa prarambh kiya. prarambh main in mishnariyon ke vyavhaar achche the, lekin baad main unki swarthpurna niti se china ke log parichit hue. isi samay angrejon tathaa dachon kaa bhi aagaman china main hua. lekin yahan yah baat yaad rakhni chahie ki mingvansh ke shashan main china kaa pashchimi deshon se do prakaar ke sambandh kaayam hue-ek vyapaarik sambandh or doosraa dharmik sambandh. pashchim ke desh dakshin ke bhukhndon kaa makaao tathaa canton se vyapaar karte the. pashchim ke vyapaaree china main apane deshon se anaaj sambandhi anek paudhe tathaa tambaaku laae. tambaaku kaa prachaar in logon ne kaaphi kiya. inhen ke chalate china ke adhikansh log tambaaku kaa seven karne lage. isi prakaar china se unka dharmik sambandh bhi kaayam tha. china ke bhitari ilaakon main pashchimi deshon kii mishnariyaan dharm-prachaar kaa kaary karti thi. mongolon ke shashan ke baad china main isaayiyon kaa ant ho chalaa tha or unka prabhaav ghatane laga tha. lekin mingvansh ke shashan ke antim varshon main roman cathalikon ne in isaayiyon tathaa unki mishnariyon ko punarujjivit kiya. isi samay britain, france vagairah se franciscan, agstinian, juseit, dominian aadi anek dharmik sampradaay ke log china pahunch gayi. solahavin sadi ke praarambhik varshon main hi jesuit sampradaay kii pradhanta china main kaayam hone lagi. is sampradaay kaa lokapriy prachaar francis jevirs tha jisase dakshini tathaa purvi asia main is sampradaay ko lokapriy banane kaa athak or athak prayaas kiya. isi prachaarak ne na is sampradaay kaa prachaar china main bhi kiya. vastutah jevirs ke chalate hi china main yah sampradaay jivit ho sakaa. abhi jevisarya ko apane kaary main puri safalataa bhi nahin mili thi ki 1556 i. main vah sansar se chal basaa. uski mrityu ke pashchaat uske kaary kaa bhaar mathhar ricki ne apane kandhon par liya. ricki italy kaa nivasee tha. jesuit sampradaay kii lok priyata badhaane ke liye usne ji jaan laga di ricki kii pratibha bahumukhi thi. vah jyotish tathaa ganit kaa prakand vidwaan tha. itihaaskaaron kaa anumaan he ki samprati china main jyotish tathaa ganit kaa koi bhi aisa vidwaan nahin tha jo ricki kii samta kar sake. apane pratibha ke chalate hi usne china sahitya kaa bhi adhyayan kiya. yah chini sahitya ricki ke liye purnatah nayaa vishay tha, phir bhi apane adhyavsaay tathaa pratibha ke chalate usne chini sahityakaron ke bich kaaphi pratishtha paayi. apane dharm kaa adhyayan to use tha hi, usne canfusius ke dharm tathaa isai dharm kaa kaaphi gaharaa adhyayan kiya or donon dharmon kii samanta tathaa asamanta ko ek vidwaan ke rup main rakhane kaa prayaas kiya. china kii rajdhani peking main usne apana nivas sthal banaaya. isi samay philippine se spanian bhi china aayaa.
 abtak china main anek pashchimi jatiyaan aa gayi thim. 1516 i. main portuguese aa gayi the, 1575 i. main spanish aa gayi the; dachon kaa aagaman 1604 i. main hua tha or angrej 1637 i. main aaye the. par is samay tak amareeki tathaa roosi nahin aa paye the. ching shashan-kaal main inkaa aagaman bhi china main ho gaya.
 1644 i. main ming vansh kaa shashan samaapt ho gaya. uttar main manchu naamak vijetaon ne ming ko parrast kiya. manchu manchuriya ke rahanevaale the. sohalvin sadi ke uttararddh tathaa satrahavin sadi ke praarambhik varshon main unhone apane ko shaktishaalee bana liya or ming se mukden apahrit kar liya jo unki rajdhani bhi thi. mukden ko ve bhi apni rajdhani banaae. china main rahanevaale mongolon ne bhi ichha yaa anichhaa se manchuon ke shashan ko sweekaar kar liya. manchuon ne china kii dakshini diwaar tak apni rajya-seemaa badhaane kaa prayaas kiya. isi samay jab china main ming ke viruddh asantosh kii bhaavana kaa janm hua tab mauka paakar manchuo ne peking par apana adhikaar kar liya or tabhi se ve china main shashan karne lage. konghsi or china lung is vansh ke sarvaadhik pratapi raja hue. dirghakaal tak manchuo ne china par shashan kiya.
 manchookaal main bhi pashchimi logon kaa aagaman china main hua. agar sach poocha jaay to yah maananaa padegaa ki isi kaal main china main paashchaatya deshon ke prabhaav kii jad jamani prarambh hui or isi kaal main videshon se china kaa vaastavik sambandh kaayam hua. is kaal main videshon se log sthal tathaa donon margon se aaye. samudr ke raste se portuguese, spanish, french tathaa angrej or kuch italian tathaa german aaye. isi samay 1784 i. main amareeki vyapaaree bhi china aaye. jameen ke maarg se keval rus ke log aaye jo china main chaandi kaa vyapaar karne lage. videshi rajyon se china main is samay ek sandhi bhi kii. is sandhi ke dwaara rus ko peking main ek mishan bhejne kaa adhikaar mila. peking main rus kii mishanri bhi kaary karne lagi. america or rus se yah sambandh china ke liye mahatvapurn siddh hua.
 china main is samay punah videshi mishnariyon kaa bhi aagaman hua. atharahavin sadi ke china main is samay punah videshi mishnariyon kaa bhi aagaman hua. atharahavin sadi ke prarambh tak china main isaayiyon kii sankhya 3,00,000 ho gayi thi. 1793 i. main sarvapratham angrejon kaa ek mishan china aayaa. yah mishan mecortne ke netritv main china aayaa tha. doosraa mishan 1816 i. main peking aayaa. iskaa netritvkarta lard amherst tha. isi samay rabart morishan ke adheen bhi ek mishan china pahunchaa. is maukey se laabh uthaakar ab protestand mishnariyon ne china main apana kaary prarambh kiya. protestent log chiniyon ko hey drushti se dekhte the or unhen asabhy samajhate the. angrejon kii dekha-dekhi dach mishnariyaan bhi china aayin or 1795 i. main unka pehla mishan china pahunchaa. isi prakaar 1806 i. main rus kaa ek doot aayaa. lekin china ne uske prati kisi bhi prakaar kii sahanubhuti kaa pradarshan nahin kiya. peking main france ke jemuit bhi pahunche or manchu samraat kii gaurav-gaatha gane lage.
 vibhinn mishnariyon main sarvaadhik chatur tathaa prabhaavshaalini angrejon kii mishnariyaan sabit huin. china main aayi vibhinn mishnariyon se agar angrej mishanri kii tulana kii jaay to yah spasht ho jaataa he ki atharahavin sadi ke ant or unnisvin sadi ke prarambh main hi angreji mishanri sabhi se aage nikal gayi. iskaa kaaran yah tha ki angrej atyant chatur tathaa karmath the. apni vyapaarik kushalta tathaa raajnneeti chaturata ke chalate unhone anya mishnariyon ko pratiyogita main aage nahin badhane diya or bhavishya main china main ve apana prabhaav kaayam karne main samarth hue.
 uparyukt vivaran se spasht ho jaataa he ki china tathaa paashchaatya deshon ke bich sambandh kaayam ho chalaa tha or unnisvin sadi tak sampoorn china anek videshi tathaa unki mishnariyaan drushtigochar hone lagi thim. lekin vah sambandh shantipurvak aage na chal sakaa. china kii janata sarkaar in videshiyon tathaa unki mishnariyon se dhire-dhire ghrinaa karne lagi. unka vichaar tha, ki paashchaatya deshon se sampark badhaane par china kii sabhyataa tathaa samskruti nasht ho sakati he, isliye china ne paashchaatya pravritiyon kaa anubhav kiya or unase pruthak rahane kaa prayaas kiya. paashchaatya deshon ke sampark main aakar bhi usne apni vesh-bhusha, dharm or reeti-rivaajon ko angikaar kiya. yahi kaaran tha ki manchu sarkaar khule rup se in paashchaatya deshon se pruthak rahane kaa prayaas karne lagi is baat ko drushti main rakhkar samraat kangehsee ne ek rajkeey vijyapti nikaali or china-pravesh se in jatiyon tathaa mishnariyon ko vanchit karne kaa prayaas kiya. is vijyapti ke peeche samrat kii apni bhaavana to thi hi, saath-hi-saath china kii janata ko bhi santusht karne ke liye use yah vijyapti nikaalani padi. china kii janata in videshiyon se ghrinaa karne lagi thi or yah sambhaavna kii jane lagi ki china main khun-kharabi bhi ho sakati he. visheshkar videshi mishnariyon se china main kaaphi asantosh tha. ‘‘mishanri ke vibhinn adeshon ke bich jhagade, purvajon kaa aadar karte hue kuch dharm pravartit logon kaa samrat ke hukum kii manyata tathaa saath hi naye dharm kii pravriti ke prati unke afasaron ke pratinidhitiv ke dwaara unki satta kii nunata ne dhire-dhire bhraamak vichaaron ke prachaarak ke vaastavik charitra ke prati unki ankhen khol deen.
 lekin yah yaad rakhni chahie ki is vijyapti ke anusaar china main aae hue videshiyon ko china se baahar nahin nikaala gaya. keval un par yaa vibhinn deshon se aaye hue vyapaariyon par ek prakaar kaa niyantran rakhane kii baat kahi gayi. china kii manchu sarkaar ko yah ashanka ho gayi thi ki agar in vyapaariyon ko vyapaar karne kii anumati nahin di jaaegi to ve sampoorn china main falkar ashaanti failaane kaa praytn karenge. isliye is vijyapti main yah spasht kar diya gaya ki ye videshi vyapaaree china ke sabhi tatavarti bandargahon se shantipurvak uchit vyapaar kar sakate hai. vyapaar karne kii anumati milte hi videshiyon kii prasannataa kaa parawar nahin rahaa kyonki bade sahaj dhang se hi unhen yah anumati mil gayi thi. isse unka utsaah or hausala donon badha. faltah arth-lolupata ke chalate in logon ne nazaij vyapaar bhi karnaa prarambh kiya. ve un vyapaarik suvidhaon kaa bhi durupyog karne lage jo unhen praapt hue the. swaabhaavik rup se china kii sarkaar kaa dhyaan punah unki ore aakarshith hua. isiilie manchu vansh ke duusare samrat chien lug ne 1757 i. main ek duusari vijyapti nikaali jiske chalate vaideshik vyapaar ko china main simit kar diya gaya or vyapaariyon par anek prakaar ke pratibandh lagaaye gayi. is vijyapti ke anusaar in videshi vyapaariyon ko dakshini china ke keval ek bandargah canton se vyapaar karne kii anumati mili. iske atirikt china main ek vyapaarik dal kaa sanghathan kiya gaya jise ‘ko-hang’ kaha gaya. is dal ke paraamarsh tathaa dekh-rekh main hi videshi vyapaaree china se vyapaar kar sakate the. is tarah atharahavin sadi ke uttararddh main un vyapaariyon kii chaal par china kii sarkaar ne ek paini drushti rakhi or yah spasht kar diya ki ve vyapaarik maamalon ke liye kisi anya bandargah kaa daura nahin kar sakate hai. par is vijyapti kaa koi vishesh asar videshi vyapaariyon par nahin padaa. vyapaar ke saath-saath china kii raajnneeti par bhi inkaa hastkshep hona prarambh ho gaya or isai mishnariyon ke kartrutv to or bhi adhik bure hone lage. canton se vyapaar karte-karte ve china ke anya bandargahon se bhi vyapaar karne lage. chiniyon ko opium kaa seven karakar unki aadaten buree banane lage. opium khaane kii aadat pad jane se vyapaaree opium kii bikri dwaara aarthik laabh praapt karnaa chaahate the. jab opium ke bure parinaamon ko china kii sarkaar dekhne lagi or is vyapaar par roak lagaayi, tab videshi vyapaaree china ke aphisaron ko ghoose dekar apni ore milaane lage or chori chhipe yah vyapaar chalata rahaa. is kaary main england ke angrej atyant patu the. opium ke chalate china ko do prakaar ke nuksaan hone prarambh ho gayi. ek to opium kii bikri bad jane se angrejon ko phayda hua, lekin china ko aarthik kshati uthaani padi. doosraa yah ki china kii janata kaa naitik dharaatal neeche girane lage. faltah sarkaar ne purna kathorta ke saath opium ke vyapaar par niyantran rakhane kaa prayaas kiya jiske falswaroop china tathaa britain main opium yuddh hua. is yuddh main china safal nahin ho sakaa kyonki uske dushmano ke paas shaktishaalee or kendrit sarkaar thi or china kaa shashan kamjor tathaa vikendrit tha. atah in shatruon kaa saamana karne ke liye china shashan kamjor tathaa vikendrit tha. atah in shatruon kaa saamana karne ke liye china katai taiyaar nahin tha.’’
 is tarah anek varshon ke baad unnisvin sadi tak china ke saath videshiyon kaa sambandh kaayam hua. is sambandh ke parinaam chiniyon ke liye nitant bure hi siddh hue. yah sahi he ki inhen videshiyon ke chalate china main rashtriyata kii bhaavana aayi, lekin jabatak videshiyon kii daal galati rahi ve china main apane samrajyavad ke vikaas kaa pratyan karte rahe. bhartiya itihaaskaar shri pannikar kaa mat he ki paashchaatya deshon ke sampark se china ko laabh se adhik kshati uthaani padi or pratham vishwa-yuddh ke paanch-chah varshon ke pashchaat tak china kaa gaurav dhul-dhoosarit hota rahaa, raajnneetik akhandta tuutati rahi or prashasnic dridhtaa laayi nahin ja saki.aadhunik china
 yuddh kala main madhya asian deshon se aage nikal jane ke kaaran china ne madhya asia par apana prabhutv jamaa liya, par saath hi saath vah europea shaktiyon ke samaksh kamjor padane laga. china shesh vishwa ke prati satark hua or usne europea desho ke saath vyapaar kaa rasta khol diya. british bharat tathaa japan ke saath hue yudhon tathaa grihayudho ne quing rajvansh ko kamjor kar daalaa. antat 1912 main china main ganatantr kii sthapana hui.chini ganraajya 
 1 janvari 1912 ke din chini ganraajya kii sthapana hui or king vansh ke patan kaa armbh bhi. keemati yaa rashtravaadi dal ke sun yaat-sen ko anantim adhyaksh chunaa gaya lekin baad main adhyakshata yuan shikai ko saunpi gayi jisane ye sunishchit kiya kii kranti ke liye puri beiyang sena king samrajya kaa saath nahin degi. 1915 main yuan ne swayan ko china kaa samraat ghoshit kar diya lekin baad main use rajya ko tyaagane or ganraajya ko waapas saunpane ke liye baadhit kiya gaya or usne swayan bhi ye anubhav kiya kii ye alokapriy kadam he, na keval logon ke liye balki swayan uski beiyang sena or senoudhyakshon ke liye bhi.
 1916 main yuan shikai kii mrityu ke baad china rajnetik rup se khandit ho gaya, yadhyapi intaraashtriya samudaay dwaara manyataprapt lekin vaastavik rup se shaktiheen sarkaar beijing main sthapit thi. sipahasalaron kaa unke dwaara niyantrit kshetron par vaastavik adhikaar tha. 1920 ke antim varshon main chiang kaai-shaike dwaara kuomintang kii sthapana kii gayi jisane china ko punah ekikrut kiya or raashtra kii rajdhani nanking ghoshit kii or ek "raajnneetik sangrakshan" kaa karyanvayan kiya jo sun yaat-sen dbaara china ke rajnetik vikaas ke liye nidhaarit kiye gaye kaarykram kaa madhyavarti star tha jiskaa uddeshy china ko aadhunik or loktantric raashtra bananaa tha. prabhavi rup se, "raajnneetik sangrakshan" kaa arth kuomintang dwaara ek-daleey shashan tha.
 1937-1945 ke china-japan yuddh ke kaaran rashtravaadiyon or samyavaadiyon ke bich ek asahaj gathbandhan hua or saath hi 1 karod chini naagarik bhi maare gaye. 1945 main japan ke samarpan ke saath, china vijayi raashtra ke rup main to ubhara lekin vittiya rup se uski stithi bighad gayi. rashtravaadiyon or samyavaadiyon ke bich jari avishvaas ke kaaran chini grih yuddh kii neenv padi. 1947 main, sanvaidhanik shashan sthapit kiya gaya tha, lekin aaraosi samvidhan ke bahut se praavdhaanon ko chal rahe grih yuddh ke kaaran mukhya bhoomi par kabhi bhi lagu nahin kiya gaya.chini janavaadee ganraajya or chini ganatantr 
 china ke samyavaadee dal ne chini grih yuddh main apni jeet ke baad maao tung ke netritv main chini mukhyabhumi ke adhikansh bhaag par niyantran kar liya. 1 oktober 1949 ko unhone ek samaajawaadee rajya ke rup main "loktantrik taanaashaahee" kii sthapana kii jisame keval sisipi hi vaid raajnneetik dal tha. chiang kai-shaike ke netritv vaali chini sarkaar kii kendriya sarkaar ko taiwan main aashray lene ke liye vivash kiya gaya jisapar unhone dwitiya vishwa yuddh main adhikaar kiya tha or ve chini ganraajya kii sarkaar ko vahin le gaye. sainya sangharsh 1950 main samaapt ho gaye lekin kisi bhi shaanti sandhi par hastakshar nahin kiya gaye.
