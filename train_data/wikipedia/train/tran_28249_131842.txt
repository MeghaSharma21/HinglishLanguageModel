 uttar amareeki indian, uttar or dakshin america ke pracheenatam nivasee hai. ve mongolaide prajati kii ek shakha maane jate hai. nrishastriyon kaa anumaan hai ki ve is bhukhand par praaia: 20,000 se 15,000 varsh purv aae the.
 columbus kii bhul ke kaaran bahm jagat unhen "indian" naam se janata he. bharat kii khoj main chale columbus ne america ko hi bharat jaan liya tha or 1493 main likhe gaye apane ek patr main usne yahan ke nivaasiyon kaa ullekh "indios" ke rup main kiya tha. is bhubhag par gori jatiyon kii satta kaa vistaar indian samoohon kii jansankhya ke ek bade bhaag ke naash kaa tathaa saamaanya rup se unki samskritiyon ke haas kaa kaaran hua. unke chote chote samooh is vistrut bhubhag main vibhinn kshetron main ab bhi paae jate hai, yadhyapi unki sankhya bahut kam rah gai he. unamem samskruti ke kai dharaatal hai or ve kai bhinn pariwaron kii bhashaayen bolte hai. samavarti gori jatiyon ke vyapak saanskrithik prabhaavon ke kaaran unki pracheen samskruti main badi teevr gati se parivartan ho rahe hai. unhen vinasht hone se bachaane ke liye pichley kuch dashakon main shashan kii ore se vishesh praytn kiye gaye hai.
 amareeki indianon kii utpati ke sambandh main samay-samay par anek sambhaavnaayen, kalpanaayen or manyataayen upasthit kii gai hai. kuch logon kaa anumaan tha ki ve isroyal kii das khoi hui jatiyon ke vanshaj he or kuch log unhen sikandar kii jalsena ke bhatke hue bedon ke navikon kii santan maanate hai. uske sambandh main yah dharna bhi thi ki ve kinvadantiyon main varnit "atlantis mahadweep" athwa prashanth mahaasaagar ke "mu" naamak kaalpanik dweep ke mul nivaasiyon kii santan hai. madhya america kii maaya indian jati or pracheen misr kii sthapatyakala main samta drushtigat hone ke kaaran yah anumaan bhi kiya gaya ki indian misr athwa misr se prabhavit deshon se america aae. is sandarbh main yah jaananaa aavashyak he ki jis kaal main maaya indianon ne mandiron kaa nirmaan aarambh kiya uske kai hajaar varsh pehle hi misr kii pracheen sthapatyastylee kaa hraas ho chukaa tha. america main pracheen maanav sambandhi vaigyanik khojein hone ke pehle yah sambhavta bhi thi ki indianon ke purvaj is bhoomi par maanav jati kii ek swatantra shakha ke rup main viksit hue hon, parantu ab yah nishchit rup se kaha ja saktaa he ki amareeki mahadwipon par maanav jati kii koi shakha ke vikascram main is bhubhag par keval limar, tarasier or katipay jatiyon ke bandaron ke prastikrut avshesh hi mili hai. pracheen maanav jatiyon ke adhyeta parishrampurvak khoj karne par bhi nikatmanav vanar athwa pracheen maanav koi avshesh yahan nahin paa sake hai. is tarah yah kaha ja saktaa he ki yahan maanav jati kii kisi shakha ke swatantra vikaas kii sambhaavna nahin thi or yahan ke pracheenatam nivaasiyon ke purvaj sansar ke kisi anya bhaag se aakar hi yahan based honge.
 visheshgyon kaa mat he ki maanav is bhaag main bering street ke maarg se asia se aayaa. shaareerik visheshtaon kii drushti se indian asandigdh rup se asia kii mongolaide prajati kii ek shakha maane ja sakate hai. asiyon se alaska ke maarg dwaara indianon ke jo purvaj america aae the, nishchit rup se ve aadhunik maanav athwa "homo sepiuns" ke str tak viksit ho chuke the. ve apane saath apni mul asian samskruti ke anek tatv bhi avashya laae honge. ve sambhavat: agni ke upyog se parichit the or unhone prastaryugin samskruti ke astr shastron or upkarnon kaa nirmaan or upyog bhi sikh liya tha. maarg main jis kathin sheet kaa saamana karte hue ve is bhoomi par aae usase sahaj hi yah anumaan bhi kiya ja saktaa he ki ve kisi na kisi prakaar ke paridhaan se apane sharir ko avashya dhakte honge or sambhavat: asthaayee grih-nirmaan-kala se bhi parichit rahe honge. yah bhi kaha ja saktaa he ki unhone us samay tak bhashaa kaa koi praathmik rup viksit kar liya hoga.
 asia se kai hajaar varsho tak alag alag dalon main manavsamooh america kii bhoomi par aate rahe. kai sau varsho tak in samoohon ko barf se dhake sthalmarg se hi aana padaa; parantu yah sambhav he ki baad main aanevaale samooh aanshik rup se naavon main bhi yatra kar sake hon. pracheen indianon ke praapt avasheshon ke adhyayan se yah dharna nishchit kii gai he ki jo dal pehle yahan aae unamem australid-mongol prajati kii shareerik visheshtaayen adhik thim or baad main aanevaale samoohon main mongolaide prajati ke tatwon kii pradhanta thi. kalantar main in samoohon ke parsparik mishran se indianon main mongolaide prajati kii shareerik visheshtaayen pramukh ho gai. ye aadi indian apane apane saath nav-prastar-yug ke pehle kii samskritiyon ke kuch tatv is bhoomi par laae. crobar ne unki moulik samskruti kii punarrachana kaa praytn karte hue un samskruti tatwon kii suchi banaai he jo sambhavat: aadi indianon ke saath america aae the. dabaav dwaara yaa ghiskar banaae hue pathar ke aujaar, paalish, kiye hue haddi or sing ke upkaran, aag kaa upyog, jaal or tokare banane kii kala, dhanush or bhaalaa phenkane ke yantra or paaltu kute sambhavat: indianon kii mul samskruti ke mukhya tatv maane ja sakate hai.
 asia se america aakar indianon ke purvaj apni mul asian shakha se ekadam alag ho gaye athwa unhone usase kisi prakaar kaa sambandh banaae rakhaa, is vishay par vidwaanon main matbhed he. is prakaar ke sambandhon ko banaae rakhane main jo bhautik kathinaaiyaan thim unke aadhaar par sahaj hi yah anumaan kiya ja saktaa he ki yadi in bhubhaagon main sambandh tha bhi to vah apane vistaar or prabhaav main atyant simit rahaa hoga. kalantar main saanskrithik vikaas kii jo dishaaen in samoohon ne apanaai ve bahm samskritiyon se prabhavit nahin hui. nav-prastar-yug kii samskruti kaa vikaas in samoohon ne swatantra rup se kiya. unhone alpaka, lamas or turki aadi nae praaniyon ko paaltu banaaya. saath hi, makka, cocao, menio yaa kasaava, tambaakoo or kai prakaar kii semon aadi vanaspatiyon kii kheti unhone pehle pahal aarambh kii. yah aashcharya kaa vishay he ki nav-prastar-yugin maaya indianon ne aise anek samskrititatvon kaa avishkaar kar liya jo europe tathaa sansar ke anya bhaagon main tamra-kaansya-yug kii apekshaakrit viksit samskritiyon main avishkrut hue. dhatuyug is bhaag main der se aayaa, parantu kaanse kaa upyog karne ke bahut pehle hi istek or maaya indian sone or chaandi ko galane kii kala sikh chuke the. louh samskruti in samoohon main pashchim ke prabhaav se ai.
 indian samskritiyon kii samtaon or bhinnataaon ke aadhaar par nrittatvavettaon ne america ko nau samskritikshetron main vibhajit kiya he. yahan in samskritikshetron main mukhya samoohon kii saanskrithik visheshtaon kii ore sanket maatr hi diya jayega.
 1. arctic kshetra- baraf se dhake is kshetra main eskimon rahete hai. sheetkaal main ve baraf ko katkar vishesh rup se banaae gaye gharon main rahete hai. in gharon ko iglu kehete hai. garmi kii ritu main ve thode samay ke liye chamade ke tambuon main rah sakate hai. adhikanshat: ve samudri stanpayi praaniyon or machhliyon kaa maance khate hai, greeshmakaal main unhen taaje pani kii machhliyaan bhi mil jaati hai. unka saamaajik sanghathan saral he. eskimon jati anek chote chote swatantra samoohon main vibhajit he. prayek samooh kaa ek pradhan hota he, kintu vah adhik shaktishaalee nahin hota. saral saamaajik sanghathanwale in samoohon kaa dharmik sanghathan bada jatil he. vyaktiyon kii apni daivi rakshak shaktiyaan hoti hai. vyakti or adrishy jagat kii shaktiyon main madhyasthta kaa kaam shaaman karte hai. saamaajik varjanaaon ke ulanghan ke praayshchit ke liye aparaadh kii saarvajanik sweekruti aavashyak hoti he. unki bhautik samskruti ke mukhya tatv hai, chamade kii naaven, dhanush, harpoon, kutton dwaara khinchi janevaali slage gaadiyaan, baraf kaatane ke chaaku or chamade ke vastra. ve hathidaant ko korkar choti choti murtiyan banaate hai.
  uttar-pashchim-tat- is kshetra ke mukhya samooh hai uttar main linjit, haida or simsian, madhya bhaag main kwakiutl or bella-kula tathaa dakshin main saalish nutaka chinuk. unki jeevika kaa adhikansh samudron se khadyaprapti ke vibhinn sadhano dwaara uplabdh kiya jaataa he. wanon main shikaar se or falon ke sankalan se bhi unhen kuch bhojan kii prapti hoti he ve vargakar makaanon main rahete hai jo lakdi ke takhton se banaae jate hai. unke saamaajik sanghathan main shreneebhed kaa bada mahatv he. unke teen pramukh varg hai:-ucchkulin shrenee, saamaanya shrenee or das shrenee. unamem pantelen naamak pratha prachlit he jisamen saamaajik sammaan badhaane ke liye sampatti kaa apvyav athwa naash saarvjaanik rup se kiya jaataa he. in samoohon main pariwaron kii apni daivi rakshak shaktiyaan hoti hai. aavashyak dharmik nrity ke rup main puranic kathaon ko ve natya ke madhyam se prastut karte hai. lakdi kii khudaai kaa kaam unki bhautik samskruti kii visheshta he. ve mitti ke bartan nahin banaate.
  california - is kshetra main euroch, karok, hoopa, shasta, pomo, mivok, mono, sereno aadi samooh rahete hai. uttar main unke makaan lakdi ke takhton se banaae jate hai, dakshin main gharon ke rup main adhik vividhta rahati he. khaadya ke liye ye samooh ann par adhik avlambit hai, shikaar or machhlee par kam. unamem anuvanshik pradhan hote hai, parantu samooh kii shashan vyavastha shashakt nahin hoti. uttar main shrenee sthiti bhed kii bhaavana prabal he, dakshin main nahin. unamem ucch dev kii kalpana pai jaati he. uttari bhaag main lakdi par khudaai hoti he or madhya tathaa dakshini bhaag main tokare banaae jate hai.
  mechnge - yucon kshetra-yahan ke mukhya samooh hai kohotanaa, kutchin, yalonife, dogrib, slave, carrier, sarsi aadi. ye caribaoo, jangal ke chote jaanwaron, taaje pani kii machhliyon or junglee falon kaa upyog khaadya ke rup main karte hai. inke makaan vaayu avarohak chhadiyon maatr se lekar takhton or vrikshon ke tanon tak se bane hote hai. pashchimi bhaag main unka saamaajik sanghathan shaktiheen gotravibhaajan or saamaajik shreniyon par ashrith rahata he, purv main ubhaypaksheeya parivaar par. rajkeey sanghathan adhik shaktishaalee nahin he. dharm ke kshetra main vyaktigat daivi rakshak shaktiyon main vishwaas tathaa shaaman logon kaa astitv paaya jaataa he. vrikshon kii chaal kaa upyog in samoohon kii samskruti main miltaa he. is saamagree se choti choti naaven or bartan aadi banaae jate hai. ve charmavastron kaa prayog karte hai. unamem kala ko koi vishesh rup viksit nahin hua.
  basin-plato-kshetra - is kshetra kii samskritiyon ko do mukhya bhaagon main vibhajit kiya ja saktaa he. basin kshetra ke mukhya samooh hai--shoshone, goshiut, piut or peviosto. colombia pathaar par thamsan, shushvey, flatsed, nez-pasein or uttari shoshaan samooh rahete hai. donon bhaagon main marusthali samskruti ke tatwon kaa praadhanya he. arthvyavastha sekalam or shikaar par ashrith he. pehle bhaag main vaayu anurodhak tattiyon or pubali style ke makaan banaae jate hai. pragaitihaasik kaal main jameen khodakar rahane kaa sthaan banaaya jaataa tha. duusare bhaag main bhumigat gharon kaa praadhanya he. donon bhaagon main samaaj anek ubhaypaksheeya dalon main vibhajit he, jinamein prayek dal kaa ek pradhan hota he. rajkeey sanghathan kaa in samoohon main abhaav he. dharm shaaman or daivi rakshak shaktiyon par ashrith rahata he. bhautik samskruti kaa alp vikaas or kala ke kisi bhi rup kaa abhaav in samoohon main dikh padataa he.
  samtal kshetra - is kshetra ke kuch samooh, jaise bhandan, hidasta, ericara, ponka, iova, omaha or pavani sthaayee graamon main rahete hai tathaa blockphud, gros venture asini boin, kro cheyini, dokota, aparapaaho, kiyova, komaanche aati ghumkkad jivan vyateet karte hai.
 sthaayee graamon main rahanevaale samooh vrikshon ke tanon se bane bade makaanon main rahete hai. samaaj gotra or gotrasamoohon main vibhajit he. in samoohon ke shaktishaalee jaateey sanghathan hai. dharmik utsav ye bade suvyavasthit rup se manaate hai. vyaktigat rakshak shaktiyon main vishwaas ke atirikt inamen anek prakaar se daivi sanket paane ke liye ytn kiye jate hai. in samoohon main charmavastron kaa prachlan he. sir par tarah tarah ke pankh lagaae jate hai. mitti ke bartan, tokare aadi inamen nahin banaae jate. kala kii do sunishchit sheliyaan inamen prachlit hai. ve chamade par yathartwaadee style main chitra ankit karte hai or vibhinn prakaar kii digine bhi banaate hai.
 ghumkkad samooh chamade ke bane tipi naamak tambuon main rahete hai or shikaar se apni jeevika arjeet karte hai. uttar or purv main unamem gotravibhaajan paaya jaataa he, dakshin or pashchim main nahin. rajkeey sanghathan prajatantreey pranali kaa he. komaanche samooh ke atirikt anya samoohon main jaateey sanghathan he. yuddh or shanti ke netaa alag hote hai. in samoohon main anek prakaar kii sainik tathaa dharmik samitiyaan sangathit hai. inamen bhi rakshak shaktiyon main vishwaas paaya jaataa he. suryanrity tathaa samuhik dharmik krity kii drushti se ye pratham bhaag ke samakaksh hai.
  uttar-pashchim-kshetra - yah bhaag teen upsanskruti kshetron main vibhajit kiya ja saktaa he.
 publo samooh main taos, santa clara, kochity, sento domingon, sen felippi, siya, yemez, lagunt, acoma, juni or hobi jatiyaan mukhya hai. aarthik vyavastha krishi or pashupaalan par ashrith he. publo samooh pattharon se bane anek manjilonvale saamudayik gharon main rahete hai. jaateey shashanvyavastha main dharmik adhikariyon kii sajaa hoti he. samaaj main anek dharmik samitiyaan sangathit hai. anek dharmik krity surya or purvajon se sambandhit hai. samuhik natya in samoohon ke dharmik sanghathan kii ek pramukh visheshta maane ja sakate hai. bhautik samskruti ke kshetra main ye mitti ke bartan banane or kapadaa bunane main daksh hai. tokare banane kii kala adhik viksit nahin he. kala main mukhya rup hai bartanon par chitron kaa ankan or kambalon main aakarshak digine bunana.
 doosraa bhaag navaho or ap aadi samoohon kaa he jo sthaayee rup se ek sthaan par nahin rahete. ye adhikanshat: bajre kii kheti karte hai. aadhunik kaal main inamen bhed paalna bhi aarambh kiya gaya he. navaho lakdi or mitti ke bane makaanon main rahete hai, ap chamade ke tambuon main. donon samoohon main kendriya shaskeey vyavastha kaa abhaav he. samooh chote-chote dalon main vibhajit hai. prayek dal kaa ek pradhan hota he, par uski shakti adhik nahin hoti. dharmavyavastha main pujaariyon or dharmik gayakon kaa sthaan mahatvapurn hota he. rogiyon kii chikitsa dharmik kriyaaon or gayan se kii jaati he. in samoohon main bunai kaa kaushal viksit rup main dikh padataa he. bhautik samskruti ke anya paksh adhik unnat nahin hai. donon samoohon main kambalon main tarah-tarah kii digine buni jaati hai or balukachitrankan kiya jaataa he. navaho chaandi kaa kaam karte hai oe ap manakon kaa.
 tisare bhaag main colorado-gilaa kshetra main mohave, euma, pima, papaago, aadi samooh aate hai. inkaa saamaajik sanghathan bahut kuch navaho, ap aadi ke sanghathanon se miltaa julata he. dharm kaa samuhik paksh aviksit he, vyakti or parivaar dharmik sanghathan kii swatantra ikaiyaan maane ja sakate hai. inaki bhautik samskruti ke mukhya tatv hai tokare bananaa or kapade bunana. kala kaa vikaas inamen bahut kam hua he.
  uttar purv kaa vanakshetra - is kshetra ke mukhya samooh hai kri, ozibarv, irokuai, mohican, vinebagau, faks, saaook aadi. ye vanachhadit pradesh main rahete hai jahaan kathin sheet padataa he. ye samooh kheti ke saath bade paimaane par shikaar bhi karte hai. jhiilon main machhliyon pakadi jaati hai or junglee dhan kii kheti hoti he. samaaj kaa vibhaajan gotron main hota he jinke apane gotrachihn hote hai. uttari bhaag ko chhodkar shesh kshetra main shashakt tathaa susangathit shashanvyavastha he. irokuai samoohon ne to apana swatantra rajyasang bana liya tha jiskaa vidhaan ullekhneey tha. in samoohon main vyakti kii daivi rakshak shaktiyon main vishwaas kiya jaataa he. bhautik samskruti ke mukhya tatv hai dhanush, yuddh kii gadaayen, lakdi ko khodakar banaai gai or vrikshon kii chaal kii naaven, chamade ke vastra, baraf main pahanane ke juute or mitti ke bartan. in samoohon main manakon kaa kalapurna kaam kiya jaataa he. irokuai lakdi ke chehre bhi banaate hai.
  dakshin purv kaa vanakshetra - shaavani, cheroki, creek, naabez aadi samooh is kshetra main nivas karte hai. aarthik vyavastha main krishi or shikaar kaa samaan mahatv he. vargakar or vrittakar, donon prakaar ke ghar in samoohon main banaae jate hai. samaaj gotra or gotrasamoohon main sangathit he. vargabhed ke saath shashakt rajkeey sanghathan bhi in samoohon main viksit hua he. surya or agni ko centre banaakar anek dharmik kriyaayein kii jaati hai. ye samooh mandiron kaa nirmaan bhi karte hai. pujari or shaaman, donon shaktishaalee hote hai. chamade or vrikshon kii chaal ke vastron kaa upyog kiya jaataa he. vishesh prakaar kii chataaiyaan or tokare bananaa tathaa bet kaa upyog in samoohon kii bhautik samskruti kii ullekhneey visheshtaayen hai. inaki kala par madhya america ke anek prabhaav lakshith hote hai.
 indian samoohon main badi teevr gati se samskruti parivartan ho rahaa he. unke jivan ke prayek paksh main america kii nav samskruti ke vyapak prabhaav sahaj hi dekhe ja sakate hai.
