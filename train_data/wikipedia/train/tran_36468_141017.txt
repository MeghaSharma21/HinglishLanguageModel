 suraj kaa saatvaan ghoda dharmaveer bharti kaa prasiddh upanyaas he. dharmaveer bharti kii is laghu aupnyasik rachana main hitopadesh or panchatantrvaali style main 7 dopahari main kahi gai kahaniyon ke rup main ek upanyaas nirmit kiya gaya he. yah pustak ke rup main bhartiya gyanpith se 
 ise laghu upanyaas kii sangya di gayi he. kathanak kii bunaavat upanyaas kii vishay–vastu ko nae aayam pradaan karti he. ‘suraj kaa satvon ghoda’ bhi bharat-iran kii pracheen shaileyon se prabhavit mana jaataa he. lekin, puraani kissagoi kaa yah tarika –alifalaila, panchatantr, dashakumarcharit athwa kathasaritsagar – ‘suraj kaa saatvaan ghoda’ kii upree twachaa maatr he, ise kathanak kaa buniyadi dhaanchaa nahin mana ja saktaa. ek duusari style bhi isamen parilakshith kii ja sakati he- vah he, virgthaon yaa anya mahakavyon jaisi style, jisamen rachanaakaar apni rachanaaon kaa rachayita hi nahin varan ghatnaon ke bich swayan bhi upasthit he. vah bhokta or rachayita donon he. is prakaar rachana tatasth hone, nijee anubhuti ko saarvajanik anubhav main tabdeel karne kaa daayitv ban jaati he. ‘prithviraj raso’ ke rachayita chandvardaayi iske mahatvapoorn charitra bhi hai, thik usee tarah jaise valmiki or tulsi khud ko apni rachanaaon main upasthit kar dete hai yaa ki sanjay mahabharat ke ghatnachakra main maujuud he.
     ‘suraj kaa saatvaan ghoda’ ke kisse maanik mullah sunaate hai, lekin ve in kahaniyon ke vaktaa maatr hi nahin – ve inke bich badi shiddat se maujuud hai. ve in kahaniyon ke bhokta bhi hai, thik valmiki, sanjay or chand kii tarah. kaha jaataa he ki ‘raso’ ko chandvardaayi ne puraa na kar yah kaam apane bete jalhan ko saunp diya tha. ‘raso’ ke antim ansh usee ke dwaara likhe gaye, thik isi prakaar ‘suraj kaa saatvaan ghoda’ kii kahaniyaan hai to sunai hui maanik mullah kii, parantu unhen prastut karata he unka ek shrota ’main’. ‘main’ hi iskaa mul lekhak he lekin vah ramcharita maanas ke tulsi kii tarah, jo ramakatha ke shiv-parvati samvaad ke prastota maatr ban jate hai- hamaare saamne aata he. vah maanik dwaara sunai kahaniyon ke bare main kahata he ki “ant main main yah bhi spasht kar dena chahta hoon ki is laghu upanyaas kii vishay-vastu main jo kuch bhalaai-buraai ho uskaa jimmaa mujh par nahin maanik mullah par hi he. maine sirf apane dhang se vah katha aapke saamne rakh di he’’. yah lekhak–prastota bhi katha main bhale hi ek maamuli haisiyat se-ek shrota ke rup main- maujuud he. rachana or rachanaakaar bhartiya parampara main sahaj awajahi karte rahe hai. yah upanyaas bhi apane kathanak kii bunaavat main katha or kathakaar kii tadrupata ko sambhav hone detaa he. yatharth or kalpana ek duusare ke poorak hone lagate hai. yadi kaha jaay ki madhyavarg aadha yatharth or aadha swapn main jeene vaala varg he to galat na hoga. srijan ke liye bhi kalpana or hakeekat kaa sanyog ek anivaary sthiti he. isliye madhyavarg sarvaadhik srujansheel, swapnjivi or badlavamulak hota he . ‘suraj kaa saatvaan ghoda’ isi madhyavarg kii daastaan – uski antarvirohi sthitiyon ke saath – hamaare saamne prastut karata he.
 is rachana ke kathanak ko nae kalevar main buna gaya he. shuruuaat upodghaat se hui he. upodghaat yani prastaavna, bhoomika. mukhya katha-adhyyon ke bich main chaar anadhyaay bhi jode gaye hai. inke atirikt puri katha saat dopaharon main vibhakt he. saat dopaher kii katha maanik mullah kii he or upodghaat samet chaar anadhyaay unke shrota ‘main’ kii tippaniyan hai. kul milakar baarah bhaagon main vibhajit yah katha maanik mullah ke jivan samet unke sampark main aae pramukh charitron- jamuna, lily or satti kii jindagi par prakaash daalati he. saath hi, yah bhi pataa chalata he ki in paatro se jude sandarbhon par maanik mullah ke shrotaaon kii pratikriya kisi thi. apni inhen mili-juli ghatnaon ko lekar yah upanyaas aakaar grahan karata he.upodghaat main hamen maanik mullah ke vyaktitv, unki abhiruchiyon, kisse gadhane kii unki kshamta or unako sunaane ke andaaj ke bare main jaankaree milti he. yaheen hamen yah bhi pataa chalata he ki, ‘’agar kaaphi fursat ho, puraa ghar adhikaar main ho, chaar mitra baithe hon, to nishchit he ki gum-phirakar vaarta raajnneeti par aa tikegi or jab raajnneeti main dilchaspee khatm hone lagegi to goshtee kii vaarta ‘prem’ par aa tikegi.lekin jahaan tak saahitiyik vaarta kaa prashn tha, ve prem ko tarjeeh diya karte the. in kathanon se pataa chalata he ki upanyaas lekhan ke liye jaruri upkaran koun se hai. ve hai- fursat kaa samay, aise log jo swayan fursat main hon or ise kaatane ke liye kisson kaa sahaara chaah rahe hon, aisi jagah jahaan bahari vyavdhaan na ho. raajnneeti, prem or sahitya upanyaas ke sahaj-swaabhaavik vishay ho sakate hai. ‘suraj kaa saatvaan ghoda’ kii rachana inhen upkarnon ke sahare hoti he. isaliye yah kriti viraat saamaajik prashnon ko nazarandaaj kar vaiyaktik sandarbhon se rachi jaati he. ise mahakavyatmak upanyaas kii shrenee main na rakhkar laghu upanyaas kii shrenee main rakhaa gaya he. adarsh kii sthapana ke bajaay yatharth kaa udghaatan hi iske kendra main he. yah yatharth bhi apni samvednaa or bhavbhumi main laghutaa ko hi, rosemara kii aam ghatnaon ko hi adhik ubharta he. maanik mullah samet sabhi charitra ek ausat charitra hai, ve apni dainik ghatnaon se hi itane abhibhoot hai ki desh-duniya or samaaj ko apni nijee nigahon se jaanchne-parakhane kaa kaam karte he. isiilie bade saamaajik darshan kii ek ridusd samaj unki banati he. girija kumaar maathur ne ‘suraj kaa saatvaan ghoda’ ke rachana-vidhaan ko teen katha-vritton main vibhajit kiya he. ‘pratham kathavritt kaa centre maanik mullah he. jamuna, lily or tanna centre ke upgrah. duusare katha-vrutt kaa centre bhi maanik mullah he, sati, mahesar or chaman singh centre ke upgrah. teesraa katha-vrutt ‘main’ kaa he, jiske ek ore marxvaadi siddhanton kaa vyangypurna chithran he or duusari ore vyaktivaadee kala-paksh. yah vrutt gaun he. girija kumaar maathur ne aage isaki shilpagat visheshtaon kaa ullekh karte hue tippanee kii he ki, “anadhyaay main ‘main’ ne sabake charitra kaa vishleshan kisi na kisi rup main kiya he, kintu maanik mullah se uskaa itnaa moh he ki kahin bhi unka santulit vishleshan usne nahin hone diya he.arthath kahani rachane vaala ‘main’ naamak jo shrota he, vah upanyaas ke bheetar daawa to yah karata he ki main maanik katha ko jyon-kaa-tyon prastut kar rahaa hoon or technic samet baaki sabhi vastuon ke liye usne maanik mullah ko hi jimmedaar tehraaya he, lekin vah tatasth nahin rah sakaa. is upanyaas kii sanrachana main jaise maanik ke bare main prakaash kaa mat tha ki, “ho na ho maanik mullah main bhi hindi ke anya kahanikaron kii tarah nari ke prati kuch obseshan he.” kuch aisa hi obseshan ‘main’ kaa maanik ke prati he. vah maanik ke vishisht vyaktiv se abhibhoot he or sankalpabaddh hokar unki kahaniyon ko bachaane kaa udhyam karata he . is anany shrota ‘main’ ne nishchit hi in kahaniyon ko mahatvapurn mana he, isiilie maanik mullah ke laapata hone par unhen bachaane kii disha main kalambaddh kiya he. isaliye ‘main’ ko maanik mullah kii kahaniyon kaa tatasth prastota nahin mana ja saktaa, varan ‘main’ or maanik ek nahin to adhikanshat: ek jaise vyakti hai. isiilie maathur tisare vrutt ko gaun maanate hai.
 khayr, is upanyaas ke mukhya sarokaar maanik kii kahaniyon ke ird-gird hi viksit hote hai. ve dekhne main simit lag sakate hai lekin isse koun inkaar karegaa ki hamaari jindagi kii adhiktar urja inhen choti-moti samasyaon ko sulajhane main nikal jaati he or madhyavargi jansamooh inhen uplabdhiyon ke dwaara swayan ko sarthak mahasoos kar paata he. isliye ‘suraj kaa satvon ghoda’ laghutaa main mahat ke talash kii ullekhneey kriti ban jaati he, or madhyavarg kii adamya aakanksha ko pratibimbit karti he.upanyaas main lakik mulyon kii sakriyata hoti he. yathartwaadee nazariye ke bina upanyaas kii rachana sambhav nahin. upanyaas ko ham jivan kaa kalatmak vikalp maan sakate hai. ek upanyaaskaar ghatnaon, charitron, paristhitiyon, samvaad aadi ke madhyam se ek duniya apane upanyaas main basaata he. ye charitra vaastavik na hote hue bhi vaastaviktaa kaa ehsaas rachate hai tathaa ‘jivan or samaaj kii jatiltaaon se jujhane kaa pramaan’ upasthit karte hai. upanyaaskaar jin vibhinn tatwon se apni aupnyasik duniya banaata he, unamem kathanak, cathopakathan, deshkal, style, or uddeshy mahatvapurn hote hai. nityanand tiwari kaa maananaa he ki, “har upanyaaskaar apni drushti se jivan kii samasyaon ko chirakar unke bheetar se in tatwon kaa sanghathan karata he. ye tatv yantric formule nahin . inaki bhoomika niamak nahin, nirdeshak he. ‘suraj kaa saatvaan ghoda’ main in tatwon kii upasthiti ek santulit anupaat main aati he, lekin niztaa puure katha-vinyas main adhik sakriy rahati he.‘
