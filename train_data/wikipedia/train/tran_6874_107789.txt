 kathantargat "kaaryavyapaar kii yojana" ko kathanak kehete hai. "kathanak" or "katha" donon hi shabd sanskrit "cath" dhaatu se utpann hai. sanskrit sahityashastra main "katha' shabd kaa prayog ek nishchit kavyarup ke arth main kiya jaataa rahaa he kintu katha shabd kaa saamaanya arth he-"vah jo kaha jaae'. yahan kahanevaale ke saath-saath sunanevaale kii upasthiti bhi antarbhukt he kayonki "kahana' shabd tabhi sarthak hota he jab use sunanevaala bhi koi ho. shrota ke abhaav main keval "bolne' yaa "badbadaane' kii kalpana kii ja sakati he, "kehane' kii nahin. iske saath hi, vah sabhi kuch "jo kaha jaae' katha kii parisimaaon main nahin simat paata. at: katha kaa taatpary kisi aisi "kathith ghatana' ke kehane yaa varnan karne se hota he jiskaa ek nishchit kram evam parinaam ho. i.em. farster ne "ghatnaon ke kalanukramik varnan' ko katha kii sangya di he; jaise, naashte ke baad madhyahn kaa bhojan, somvaar ke baad mangalvaar, yauvan ke baad vriddhavastha aadi.
 iske vipareet kathanak kaa vah tatv he jo usamen varnit kalkram se shrinkhalit ghatnaon kii dhuree banakar unhen sangati detaa he or katha kii samast ghatnaayen jiske chaaron or taane bane kii tarah buni jaakar badhati or viksit hoti hai. katha yaa kahani bhi saadhaarant: kaaryavyapaar kii yojana hi hoti he, parantu kisi ek bhi katha ko kathanak nahin kaha ja saktaa; kaaran, katha kii vishistataa keval uske kalanukramik varnan ko abhibhoot kar leti he. "nayak ko nayika se prem hua or ant main usne uskaa varan kar liya.'-katha he. "nayak ne nayika ko dekha, vah usapar anurakt ho gaya. praptimarg ke anek avarodhon ko apane shaury or lagan se dur karke, ant main, usne nayika se vivaah kar liya.'-kathanak he. arthath katha kisi bhi kathatmak saahitiyik kriti kaa dhaanchaa maatr hoti he jabaki kathanak main tatprastut prakaranwastu ke anuroop katha kaa swaroop spasht, sangat evam buddhigrahya banakar ubharta he.
 webstor ke anusaar kathanak kii paribhaasha is prakaar he-
 uparyukt vivechan se is mahatvapurn tathy kaa udghaatan hota he ki katha ko sunate yaa padhate samay shrota athwa pathak ke man main aage aanevaali ghatnaon ko jaanane kii jigyaasa rahati he arthath vah baar-baar yahi poochta yaa sochataa he ki phir kya hua, jabaki kathanak main vah ye prashn bhi uthaata he ki "aisa kyon hua?' "yah kaise hua?' aadi. arthath aage ghatanevaali ghatnaon ko jaanane kii jigyaasa ke saath-saath shrota athwa pathak ghatnaon ke bich kaary-kaaran-sambandh ke prati bhi sachet rahata he. katha guhamanav kii jigyaasa ko shant kar sakati he kintu buddhipravan vyakti kii tripti kathanak ke madhyam se hi sambhav he. at: kaha ja saktaa he, kathanak main samay kii gati ghatnavali ko kholti chalati he or iske saath hi uskaa ghatana sangyojan-vishwa ke yuktiyukt sanghatan ke anuroop-tarksmmat kaary-kaaran-ant:sambandhon par aadhaarit rahata he. isiilie usamen aarambh, madhya or ant, teenon hi sunishchit rahata he. "aadam hawwa' ke aadi kathanak main in teenon sopanon ko spasht dekha ja saktaa he; yatha, nishedh, ulanghan tathaa dand .
 kathanak kala kaa saadhan he, at: bhavottejnaa laane ke liye usamen jivan kii pratyayjanak yarthatata ke saath aakasmikta kaa tatv bhi aavashyak he. isiilie kathanak kii ghatnaayen yatharth ghatnaon kii yathavat anukriti maatr na hokar, kala ke swanirmit vidhaan ke anusaar sanyojit rahati hai. kathanak dev daanav, atipraakrit or aprakrit ghatnaon se bhi nirmit hote hai kintu unka ukt nirmaan parampara dwaara sweekrut vidhaan tathaa abhipraayon ke anusaar hi hota he. at: avishwasaneey hote hue bhi ve vishwasaneey hote hai. kathanak kii gatisheel ghatnaayen sidhi rekha main nahin chalatin. unamem utaar chadhaav aate hai, bhagya badalata he, paristhitiyaan manushya ko kuch se kuch bana detii hai1 apane sangisaathiyon ke saath yaa bahya shaktiyon arthath apni paristhiti ke viruddh use praaia: sangharsh karnaa padataa he. kathanak main jivan ke isi gatiman sangharkshil rup kii jeevant avatarana kii jaati he.
