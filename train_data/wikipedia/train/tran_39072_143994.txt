 sambhraant varg yaa filit​ samajashaastra or raajnneeti main kisi samaaj yaa samudaay main us chote se gut ko kehete hai jo apni sankhya se kahin zyaada dhan, rajnatik shakti yaa saamaajik prabhaav rakhata he. samaaj ke anya virgon kii tulana main sambhraant varg apane kshetra main adhik shaktishaalee hota he.
 saamaajik jivan ke kisi bhi kshetra main niyantrankari sanrachanaon ke sheersh par maujuud chote se or apekshaakrit samroop samooh ko abhijan kii sangya di jaati he. iske samanarthak latin shabd ‘ilit’ kaa matlab he chunaa hua yaa sarvshereshth. ilit banane ke liye liye satta, suvidha, yogyata or sanghathan or netritvkaari kshamta hona anivaary he. kisi bhi vyavastha yaa pranali ko jari rakhane ke liye zaruri samajha jaataa he ki uske sanchaalan kii bagdor kuch suyogy vyaktiyon ke samooh ke haath main rahe or samay-samay par unki jagah lene ke liye waisi hi kshamtaaon se las logon kaa chayan kiya jaataa rahe. yah aagrah sheersh yaa netritv main abhijan kii nirantarata kii guarantee karata he. 
 abhijan ke vyakhyaakaar parato kaa kahana he ki ilit main khaas tarah ke manovaigyanik gun hote hai jinke aadhaar par kutilata, chal, takat or faisalakun pahal kadami kaa istemaal karte hue vah satta par kaabiz rahata he. chunki abhijanon kaa gut chota sa hota he isliye use adhik sangathit or susangat rup se karrwai karne main aasaani hoti he. uske sadsy aapas main lagaataar sampark banaaye rakhte hai jisase aapasi mataiky ke aadhaar par niti-nirmaan kii prakriya main baadha nahin padati. aisi baat nahin ki abhijan hameshaa hi apni satta bachaane main kaamyaab rahete hon. unki vifaltaa kaa dosha aam taur par raajnneetik kaushal yaa ichha-shakti ke abhaav par madha jaataa he. samaaj ke saath jeevant sampark rakhte hue naye vichaaron ko grahan karke apana punarsanskaar karte rahane vaale abhijan lambe arase tak tike rahete hai. jo abhijan aisa nahin karte, unka vakt jaldi puraa ho jaataa he or unke kilaaf khadaa hua prati-abhijan kisi ‘maas’ yaa jansamooh kaa netritv karata hua unke haath se satta chin letaa he. 
 shuru main abhijan siddhanth ek loktantr virdohi avadharana thi jiskaa sutrikaran shaskaon ke praadhikaar ko nyaaysangat tehraane ke kiya gaya tha taaki europe kii viksit ho rahi loktantric shashan paddati kii vaidhata ko chunauti di ja sake. aage chal kar beesvin sadi ke madhya main is siddhant kii antardrushtiyon se loktantric siddhant ko pusht karne kii cheshtaa kii gayi. iske peeche makasad samyavaadee yaa fasivadi netritv main chal rahe janandolanon se udaarataavaadi loktantr ko bachaana tha. loktantr main aavashyak nahin ki saare abhijan satta main hi hon. aaj kii loktantric vyavasthaaon main abhijanon ke kai samooh satta kii bagdor apane haath main rakhane ke liye aapas main pratiyogita karte hue dekhe ja sakate hai. pehle se jame hue abhijan-samooh kii sadsyta grahan karne ke liye loktantr ke manch par naye abhijanon kaa aagaman hota rahata he. shuru main abhijanon kaa chayan keval ucch varg se hi kiya jaataa tha, lekin ab nichle or vanchit samajhe jane vaale tabakon kii netritvkaari shaktiyaan bhi abhijanon kii shrenee main shaamil kar lee jaati hai. vah loktantr adhik safal or tikaoo samajha jaataa he jiske abhijanon kaa aakaar badhata rahata he. iske vipareet jahaan abhijan apana aakaar badhane ke kilaaf morchabandi kar lete hai, un loktantron main vyavastha baar-baar sankatagrast hoti rahati he. 
 abhijan siddhanth multah is pracheen vishwaas par aadhaarit he ki samaaj mutthi bhar shaskaon or bahusankhyak shasiton main banta hota he. plato ne shashan karne ke liye aise logon kii shinaakht karne kaa suzav diya tha jinke paas hukumat karne ke liye aavashyak prakruti-pradutt yogyataayen hon. itihaas or raajnneeti ko samajhane kaa yah ek prachlit tarika he ki un abhijanon kaa adhyayan kiya jaae jinke paas samaaj ke vibhinn kshetron ke sanchaalan ke liye nirnay lene ke adhikaar rahe hai. beesvin sadi kii shuruyaat main italvi samajashastriyon getano moska or wilfredo parato ke saath- saath moska ke german anuyaayi robert michels ne loktantric vyavasthaaon ke vikaas ke kilaaf pratikriya karte hue daawa kiya abhijanon kaa shashan maanviya itihaas ek pramukh lakshan he. yah sutrikaran unnisvin sadi main marxvad dwaara pravartit or pusht samtamulak ke ke kilaaf tha. ye siddhantkaar marks se is bare main to sahamat the ki ateet main samaajon kaa netritv alpsankhyakon ke haathon main rahaa he, par unka yah bhi kahana tha ki ye alpsankhyak samooh anivaary taur par utpaadan ke sadhano ke swami nahin the. unke prabhutv kaa strot aarthik nahin tha, balki unki satta vividh sroton se aati thi. yah alag baat he ki apane prabhutv kaa laabh uthaa kar abhijan bade paimaane par dhan-sampatti jamaa kar lete the. moska or parato kaa yah bhi kahana tha ki bhavishya ke samaajon ke netritv kaa pattern bhi aisa hi rahane vaala he. haalaanki in vidwaanon ne aagrahpurvak kaha ki unka samaaj-vigyaan kisi mulya se bandhaa hua nahin he, par italy main ubharate hue fasiwad ke prati unki hamadardi kisi se chhipi hui nahin thi. parato or michels to sidhe-sidhe fasiwad ke samarthak the or udaarpanthi moska vampanth se apni naaraazgi ke kaaran fasiwad ko ek majaburi kii tarah dekhte the. kul mila kar in teenon siddhantkaron kii koshish thi ki sansadeey vyavastha keval ucch or madhyavarg kii bhagidaari tak hi simit rahani chahie. ve mazaduron or kisaanon ke pratinidhitiv vaali sansad ko tiraskaarpurn drushti se dekhte the. 
 marxvaadi siddhantkaron or loktantric bahultawad ke pairokaron ne is abhijanwaad ko kadi chunauti di. marxvaadiyon ne kaha ki yah siddhant abhijanon ke prabhutv ke buniyadi aadhaar kii shinaakht karne main naakaam rahaa he. abhijan chaahe faujee hon, dharmik hon, raajnneetik hon yaa saanskrithik; unke prabhutv kii buniyaad aarthik varg-sambandhon main dekhi jaani chahie. bahultavaadiyon kaa tark tha ki aadhunik, viksit or udaarpanthi samaajon main satta or prabhutv ke liye vividh hiton ke bich pratiyogita hoti he. isliye mutthi bhar abhijanon kaa gut sarvangin prabhutv kabhi sthapit nahin kar paata. nirnay kii prakriya kaa centre sirf ek hi nahin hota. is hakeekat ke vipareet abhijanwaad ke pairokaar udaarataavaad ke aadhaar par khadey samaajon main satta or uske sroton kaa adhyayan karne ke liye trutipurna paddati apanaate hai. 
 haalaanki abhijan siddhant loktantr virdohi tha, par beesvin sadi ke madhya main joseph shumpiter ne loktantric siddhant abhijan main abhijan siddhanth kaa samavesh kiya. unhone kaha ki loktantr main bhi shashan abhijanon ke haath main hi rahanaa chahie taaki vyavastha ko prabhavi or sthir hukmran lagaataar milte rahen. bas shart yah he ki aise abhijanon kaa chayan loktantric prakriyaaon ke madhyam se kiya gaya ho. yah vaicharik ejineering karne ke peeche shumpiter kaa uddeshy udaarataavaadi loktantr ko fasiwad athwa communism kaa samarthan karne vaale vyavastha-virdohi abhijanon ke netritv main chalane vaale andolanon se bachaana tha. 
 bahultavaadi siddhant ko aade haathon lete hue shumpiter ne kaha ki satta or nirnay kii bahukendriyata kaa udaarataavaadi daawa sahi nahin he. darasal prabhutv ke liye aapas main hode karne vaale samoohon kaa niyantran kuch thode se netaaon ke haath main rahata he jo aavashyak nahin ki apane samooh ke sadasyon kii ichchhaaon or zaruuraton ke hisaab se hi chalate hon. isliye samoohon ke bich kii pratiyogita unke netaaon ke bich kii pratiyogita ban jaati he. nattejey taur bahultavaadi loktantr abhijanvaadee loktantr main badal jaataa he. is vichaar ke loktantr kaa tikaaupan or vikaas niskriy nagar samaaj par nirbhar na ho kar, uske abhijanon kii sakriyata or patibaddhta kaa hi parinaam hota he. loktantric vyavastha ho yaa nirankushta, abhijanon ke mahatva se puri tarah se inkaar karnaa mushkil he. kuch vidwaanon kaa tark he ki udaarataavaadi loktantr ke vyakhyaakaar zyaada dhyaan jansamoohon ke prabhaav main liye jane faisalon par dete hai. is tarah abhijanon dwaara lee gayi pahalakadamiyon kii bhoomika par puraa prakaash nahin pad paata. ilit-study main dilchaspee rakhane vaale samaaj-vaigyanik saamaajik jivan ke vibhinn kshetron ke netaaon kii saamaajik or shaikshik prishthbhumi kii jaanch karke yah pataa lagane kii koshish karte hai ki kin karkon ke prabhaav main unhen abhijan-samooh main shaamil kiya gaya. agar samaaj ke kisi hisse main ek se zyaada abhijan samooh sakriy hai to yah pataa lagaaya jaataa he ki unke bich kis tarah kaa saamaajik, raajnneetik, aarthik or vichaardhaaratmak antarsambandh he; or unamem ekikrut hone kii sambhaavnaayen hai yaa nahin. ilit-study kaa ek doosraa aayam abhijanon or janata ke bich sambandhon kaa adhyayan he. isamen yah jaanane kii koshish kii jaati he ki upar se neeche or neeche se upar is tarah ke sambandh kaa sanchaar kis tarah hota he. is sambadh kii kaamiyaan-kuubiyaan tay karti hai ki ilit ko pratisthapit karne kii ichha rakhane vaali takaton kii sthiti kya he. is vishleshan se hi tay hota he ki kisi vishisht abhijan ko hataane ke liye shantipurna yaa krantikari tareekon ke peeche kya kaaran kaam kar rahe the. 
 america abhijan kaa adhyayan karne vaale si. rhite mills ne ‘power ilit’ kii avadharana kaa sutrikaran kiya he. mills ke anusaar sanyukt rajya america main teen tarah ke abhijan ekikrut ho kar hukumat karte hai. ye hai audyogic, raajnneetik faujee. dilachasp baat yah he ki anya siddhantkaron ke vipareet mills yah dikhaate hai ki abhijanon kii is tikdi se mil kar banane vaala power ilit loktantr ke liye kis tarah se nuksaandeh he.
 abhijan siddhant ne samskruti-adhyayan ke kshetra main bhi hastkshep kiya he. maas socity ke ubhaar kii aalochana karne vaale yah maan kar chalate hai ki samakaleen maas media or usase nikalne vaali lokapriy jan-samskruti abhijan samskruti kii shreshthata ke liye ghaatak hoti he. 
 sambhraant varg kai prakaar ke ho sakate hai, udhaaharan ke liye -
 aksar kisi ek prakaar ke sambhraant varg kaa sadsy anya kshetron ke sambhraant virgon kaa sadsy bhi hota he. masalan dekha gaya he ki kai samaajon main sabase acchhee shiksha, sabase adhik dhan or sab se adhik rajnatik shakti ek hi varg ke logon main milti he.
 1. wilfredo parato, da mind and socity, harcourt bres, neuyork; kep, landan. 
 2. joseph shumpiter, capitalizam, socializam and democraisi, ellen and anwin, landan, paanchavaan sanskaran. 
 3. tom botmor, ilits and socity, penguin, harmandsworth. 
 4. ji.el. field or je. higgli, ilitisizam, rotlaj and kigan paul, landan. 
 5. ji. moska, da ruling class, anu or sampa, : e. livingston, neuyork, mcgra-hill. 
