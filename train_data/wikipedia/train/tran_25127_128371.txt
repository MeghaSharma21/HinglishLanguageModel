 alfaa arytis, jiskaa bair naam bhi yahi he, mesh taramandal kaa sab se roshan tara he or prithvi se dikhne vaale sabhi taron main se 48vaan sab se roshan tara he. yah hamase 66 prakaash-varsh kii duuri par sthit he or prithvi se iskaa ausat saapeksh kantimaan +2.00 he.
 alfaa arytis ko angrezi main kabhi-kabhi "haimal" kaha jaataa he. yah naam arabi bhashaa ke "raas al-hamal" se liya gaya he jiskaa arth "bhed kaa sir" he. yah naam isliye padaa he kyonki yah mesh taramandal main kaalpanik bhed kii akruti ke sir main sthit he.
 alfaa arytis ek K2 IIICa-1 shrenee kaa daanav tara he. is shrenee main 'Ca' kaa matlab he ke iske varnakram kii jaanch karne par iske vayumandal main calocium tatv kii maujuudagi kaa pataa chalata he. isaki sataha kaa taapmaana lagbhag 4,590 calvin anumaanit kiya gaya he. iskaa dravyaman hamaare suraj ke dravyaman kaa 2 guna he, lekin vyas suraj ke vyas kaa 15 guna he. isaki nihit chamak hamaari suraj kii chamak kii 90 guna anumaanit kii gai he. isaki chamak main samay ke saath utaar-chadhaav dikhataa he isliye khagolashastriyon ko shaq he ki yah ek parivarti tara he.
 vaigyanikon ko alfaa arytis ke ird-gird ek gair-saureey grah parikrama karata hua gyaat hua he. iskaa dravyaman brihaspati ke dravyaman kaa 1.8 guna he, yani iske ek gas daanav hone kii kaafii sambhaavna he. yah lagbhag 380 dinon main alfaa arytis kii parikrama puri kar letaa he. is grah ko antarrashtriya khagoleey sangh dwaara "alfaa arytis bi" namankit kiya gaya he.
 2000 isapurv se 100 isapurv ke kaal main basant vishuv ke samay main suraj akaash main suryapath main mesh taramandal ke kshetra main hota tha . hindu nav varsh or bhartiya saura nav varsh donon isi samay padate hai or bahut si anya samskritiyon main bhi aisa hi hota tha. isliye yah samay dharmik or prashasnic rup se bahut mahatv rakhata tha. yahi vajah he kii adhiktar akhbaaron main rashifal kii suchiyaan mesh raashi se hi shuru hoti hai. alfaa arytis is kshetra kaa sab se roshan tara tha isliye yah bhi mahatv rakhata tha. ayan chalan kii vajah se vartmaan yug main suraj basant vishuv ke dauraan min taramandal ke kshetra main padataa he.
