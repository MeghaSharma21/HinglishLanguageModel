 bahu-pratibha kaa siddhanth, logon evam unki vibhinn prakaar kii pratibhaaon ke bare main harvard gardenar kaa ek manovaigyanik siddhant he jise unhone san 1983 main pratipaadit kiya. is siddhanth ke dwaara buddhi kii avadharana ko or adhik shuddhta se paribhaashit kiya gaya he or yah dekhne kii koshish kii gayi he ki buddhi ko maapne ke liye pehle se maujuud siddhanth kis seemaa tak vaigyanik hai.
 gardenar ke bahu-pratibha siddhant ke anusaar paramparaagat rup se paribhaashit buddhi kii paribhaasha bahut sankeern he or yah maanav main vidyaman vividh prakaar kii kshamtaaon kaa samuchit pratinidhitiv nahin karti. iske anusaar, vah baccha jo aasaani se pahaada yaad kar letaa he jaruri nahin ki duusare bachche se adhik pratibhashali ho jise pahaada yaad karne main kathinaayee hoti he. ho saktaa he ki doosraa baccha kisi duusare tarah kii buddhi main adhik budhimaan ho. aisa bhi sambhav he ki vah baccha guna kii prakriya bilkul hi alag bhang se dekhtaa ho jiske kaaran uski pragadh ganitiya buddhi kaa kisi ko andaaj na mil paa rahaa ho.
 gardenar kaa mat he ki prayek vyakti main saat prakaar kii pratibhaaen hoti hai. kisi vyakti main do yaa adhik pradhan pratibhaaen ho sakati hai or kuch log aise hote hai jinamein saat pratibhaaen santulit rup se hoti hai. howard gardenar ne shuruyaat main saat pratibhaaen sutara rup main rakhin. unki suchi asthaayee thi. pehali do ko skulon main visheshtaur par mahatv diya gaya he, agali teen saamanytah kala se jodi jaati hai, evam antim do ve hai jinhen hoverd gardenar ne 'vyaktigat pratibha' kaha.wacheeenn!!!
