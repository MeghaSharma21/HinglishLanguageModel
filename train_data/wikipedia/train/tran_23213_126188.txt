 maanak pratimaan yaa maanak model, bhautikashastra kaa ek siddhanth he jiskaa sambandh vidyut-chumbakeey, durbal tathaa prabal nabhikeey antalakriyaaon se he. ye aisi antalakriyaayein hai, jo ki gyaat upaparmanvik kanon kii gatiki kii vyakhya karti hai. iskaa vikaas beesvin sadi ke madhya se lekar der-sadi tak hua. ye kai haathon se buna hua ek pat he, jo ki kabhi to nai praayogic khojon se aage badha to kabhi saiddhanthik pragatiyon se. iskaa vikaas sahi arthon main sahakaar ke saath hua he, jo mahadwipon or dashakon main vistrut he. iskaa aaj kaa praaroop 1970 ke dashak ke madhya main bana, jabaki quark kaa astitv sunishchit kiya gaya. uske baad to tal quark, sheersh quark or to quark kii khoj ne maanak pratimaan kii saakh or badha di. adhik haal kii ghatana ke rup main 2011-2012 main higgs boson kii khoj ne iske saare anumaanit kanon kaa samucchy puraa kar diya he. praayogic parinaamon kii deergh shrunkhla kii safaltaapurvak vyakhya kararne ke kaaran maanak pratimaan ko kabhi kabhi "lagbhag sabakuch kaa siddhanth" bhi kaha jaataa he.
 maanak pratimaan moulik antalakriyaaon kaa sampoorn siddhanth hote hote rah jaataa he, kyonki isamen se gurutvkarshan kaa samoochaa siddhanth hi gaayab he, saath hi yah vishwa ke twarit vistaar kii bhavishyavaanee bhi nahin karata he .
