 acharya mahavir prasad dvivedi hindi ke mahaan sahityakar, patrkaar evam yugpravartak the. unhone hindi sahitya kii avismaraneey seva kii or apane yug kii saahitiyik or saanskrithik chetana ko disha or drushti pradaan kii. unke is athulaneey yogadan ke kaaran aadhunik hindi sahitya kaa doosraa yug 'dvivedi yug' ke naam se janaa jaataa he. unhone satraa varsh tak hindi kii prasiddh patrika saraswati kaa sampaadan kiya. hindi navajagaran main unki mahaan bhoomika rahi. bhartiya swatantrata aandolan ko gati va disha dene main bhi unka ullekhneey yogadan rahaa.
 mahavir prasad dvivedi kaa janm uttar pradesh ke raibareli jile ke doulatpur gaanv main 15 may 1864 ko hua tha. inke pita kaa naam pan ramasahaay dube tha. ye kanyakubj brahman the. dhanabhav ke kaaran inaki shiksha kaa kram adhik samay tak na chal sakaa. inhen ji ai pi railway main naukari mil gai. 25 varsh kii aayu main rail vibhaag ajmer main 1 varsh kaa pravaas. naukari chhodkar pita ke paas mumbai prasthaan evam telegraph kaa kaam sikhkar indian midland railway main taar babu ke rup main niyukti. apane ucchadhikari se na patane or swabhimani swabhaav ke kaaran 1904 main jhansi main rail vibhaag kii 200 rupee masik vetan kii naukari se tyaagptr de diya.
 naukari ke saath-saath dvivedi adhyayan main bhi jute rahe or hindi ke atirikt marathi, gujarati, sanskrit aadi kaa acha gyaan praapt kar liya.
 san 1903 main dvivedi ji ne saraswati masik patrika ke sampadan kaa kaarybhaar sanbhaala or use satraa varsh tak kushaltapurvak nibhaayaa. 1904 main naukari se tyaagptr dene ke pashchaat sthaayee rup se 'saraswati'ke sampadan kaary main lag gayi. 200 rupaye masik kii naukari ko tyagkar maatr 20 rupaye pratimaas par saraswati ke sampadak ke rup main kaary karnaa unke tyaag kaa parichaayak he. sampadan-kaary se avkaash praapt kar dvivedi ji apane gaanv chale aae. atyadhik rugn hone se 21 disambar 1938 ko raibareli main inkaa swargvaas ho gaya.
 mahaviraprasad dvivedi hindi ke pehle lekhak the, jinhone keval apni jaateey parampara kaa gahan adhyayan hi nahin kiya tha, balki use aalochakeey drushti se bhi dekha tha. unhone anek vidhaon main rachana kii. kavita, kahani, aalochana, pustak samiksha, anuwaad, jeevani aadi vidhaon ke saath unhone arthshaastra, vigyaan, itihaas aadi anya anushasano main na sirf vipul maatra main likhaa, balki anya lekhakon ko bhi is disha main lekhan ke liye prerit kiya. dvivedi ji keval kavita, kahani, aalochana aadi ko hi sahitya maanane ke viruddh the. ve arthshaastra, itihaas, puraatatv, samajashaastra aadi vishyon ko bhi sahitya ke hi daayre main rakhte the. vastutah swadhinata, swadeshi or swaavlamban ko gati dene vaale gyaan-vigyaan ke tamaam aadhaaron ko ve andolit karnaa chaahate the. is kaary ke liye unhone sirf upadesh nahin diya, balki mansa, vaachaa, karmana swayan likhakar dikhaaya.
 unhone vedon se lekar panditraj jagannatha tak ke sanskrit-sahitya kii nirantar pravahamaan dhara kaa avagaahan kiya tha evam upyogita tathaa kalatmak yogadan ke prati ek vaigyanik drushti apanaayi thi. unhone sriharsh ke sanskrit mahakavy naishadhicharitam par apni pehali aalochana pustak 'naishadhacharit charchaa' naam se likhi, jo sanskrit-sahitya par hindi main pehali aalochana-pustak bhi he. phir unhone lagaataar sanskrit-sahitya kaa anveshan, vivechan or moolyankan kiya. unhone sanskrit ke kuch mahakavyon ke hindi main aupnyasik roopaantar bhi kiya, jinamein kalidas krit raghuvansh, kumarasambhav, meghdoot, kiratarjuneey pramukh hai.
 sanskrit, brajabhasha or khadi boli main sfoot kavy-rachana se sahitya-sadhana kaa aarambh karne vaale mahavir prasad dvivedi ne sanskrit or angreji se kramash: brajabhasha or hindi main anuwaad-kaary ke alaava prabhoot samalochanatmak lekhan kiya. unki moulik pustakon main naatyashaastra, vikramakadev charitcharya, hindi bhashaa kii utpatti or sampattishastra pramukh hai tathaa anudit pustakon main shiksha or swadhinata .
 dvivedi ji ne vistrut rup main sahitya rachana kii. inke chote-bade granthon kii sankhya kul milakar 81 he.padya ke moulik-granthon main kavy-manjusha, kavita kalap, devi-stuti, shatak aadi pramukh he. ganga lahari, ritu tarangini, kumaar sambhav saar aadi inke anudit padya-granth hai.
 gadhy ke moulik granthon main tarunopadesh, naishadh charitra charchaa, hindi kalidas kii samalochna, naatay shaastra, hindi bhashaa kii utpatti, kalidaas kii nirankushta aadi vishesh rup se ullekhneey hai. anuwaadon main vecon vichaar, ratnavali, hindi mahabharat, veni sansar aadi pramukh hai.
 hindi bhashaa ke prasar, pathakon ke ruchi parishkar or gyanavardhan ke liye dvivedi ji ne vividh vishyon par anek niabandh likhe. vishay kii drushti se dvivedi ji niabandh aath bhaagon main vibhajit kiye ja sakate hai - sahitya, jivan charitra, vigyaan, itihaas, bhugol, udyog, shilp bhashaa, aadhyatm.dvivedi ji ne aalochanatmak nibandhon kii bhi rachana kii. unhone aalochana ke kshetra main sanskrit tikaakaron kii bhaanti kritiyon kaa gun-dosha vivechan kiya or khandan-mandan kii shastrarth paddati ko apanaaya he.
 dvivedi ji saral or subodh bhashaa likhane ke pakshpaati the. unhone swayan saral or prachlit bhashaa ko apanaaya. unki bhashaa main na to sanskrit ke tatsam shabdon kii adhikta he or na urdu-farsi ke aprachlit shabdon kii bharmaar he ve grih ke sthaan par ghar or ucch ke sthaan par unchaa likhnaa adhik pasand karte the.dvivedi ji ne apni bhashaa main urdu or farsi ke shabdon kaa nixsancoach prayog kiya, kintu is prayog main unhone keval prachlit shabdon ko hi apanaaya. dvivedi ji kii bhashaa kaa rup purnatah sthit he. vah shuddh parishkrut or vyakaran ke niyamon se bandhi hui he. unka vaakya-vinyas hindi ko prakruti ke anuroop he kahin bhi vah angrezi yaa urdu ke dhang kaa nahin.
 dvivedi ji kii style ke mukhyatah teen rup drushtigat hote hai-
 dvivedi ji ne naye-naye vishyon par lekhnee chalaai. vishay naye or praarambhik hone ke kaaran dvivedi ji ne unka parichay saral or subodh style main karaayaa. aise vishyon par lekh likhte samay dvivedi ji ne ek shikshak kii bhaanti ek baat ko kai baar duharaaya he taaki pathakon kii samaj main vah bhalee prakaar aa jaae. is prakaar lekhon kii style parichayatmak style he.
 hindi bhashaa ke prachlit dosha ko dur karne ke liye dvivedi ji is style main likhte the. is style main likhakar unhone virodhiyon ko munh-tod uttar diya. yah style ospurn he. isamen pravaah he or isaki bhashaa gambhir he. kahin-kahin yah style ospurn na hokar vyangyatmak ho jaati he. aise sthalon par shabdon main chulbulaahat or vaakyon main saralata rahati he.'is municipality ke chairman shriman boochaa shah hai. baap daade kii kamai kaa lakhon rupaya aapke ghar bharaa hai. padhe-likhe aap ram kaa naam hai. chairman aap sirf isliye hue hai ki apni car guzaari government ko dikhaakar aap raay bahadur ban jaaen or khushamdiyon se aath pahar chaunsath ghar-ghire rahen.'
 gambhir saahitiyik vishyon ke vivechan main dvivedi ji ne is style ko apanaaya he. is style ke bhi do rup milte hai. pehla rup un lekhon main miltaa he jo kisi vivadagrast vishay ko lekar jansadharan ko samajhane ke liye likhe gaye hai. isamen vaakya chote-chote hai. bhashaa saral he. doosraa rup un lekhon main paaya jaataa he jo vidwaanon ko sambodhit kar likhe gaye hai. isamen vaakya apekshaakrit lambey hai. bhashaa kuch clisht he. udhaaharan ke liye -
 hindi sahitya kii seva karne waalon main dvivedi ji kaa vishesh sthaan he. dvivedi ji kii anupam sahitya-sevaaon ke kaaran hi unke samay ko dvivedi yug ke naam se pukaara jaataa he.
