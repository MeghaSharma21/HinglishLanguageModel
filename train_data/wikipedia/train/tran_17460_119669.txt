 anda gol yaa andakar jivit vastu he jo bahut se praaniyon ke maadaa dwaara paidaa kii jaati he. adhikansh jaanwaron ke andon ke upar ek kathor aavaran hota he jo ande kii suraksha karata he. yadhyapi anda jeevadhariyon dwaara apni santane paidaa karne kaa maarg he, kintu anda khaane ke kaam bhi aata he. poshak tatwon kii drushti se isamen protein evam choline bharpoor maatra main paye jate hai.
 prayek jati kii chidiyon ke andon main, thodi bahut bhinnata bhale hi ho, par inaki apni ek visheshta hoti he. prayek jati ke pakshiyon ke andon kaa aakaar, maap or rang anoothaa hota he.
 pakshiyon ke jivan or unke angon ke aakaar, maap, sataha kii rachana or rang main ek sambandh he. usee prakaar ek thok yaa samooh ke antargat andon kii sankhya or kisi ritu main thokon kii sankhya main ek sambandh hota he.
 andey kii maap mukhyat: anda denevaali chidiya ke dealdol par nirbhar karti he, kintu yah aavashyak nahin he ki anupaat hameshaa ek ho. iske do kaaran hai :
 murgi ke andey kaa jo aakaar hota he, vahi aakaar praaia: anya chidiyon ke andon kaa hota he. anda ek disha main lanbaa hota he or uskaa ek chor golakaar or doosraa chor thodaa nukila hota he. andey ek chor par gol or duusare chor par nukile hone se saralata se ludhak nahin pate. saath saath andon ke nukile bhaag ghonsle ke madhya main kendrit ho jane or unka golakaar bhaag baahar kii ore hone se, yadi ghonsle main teen chaar andey hon to ve sabhi aasaani se ant jate hai. kuch chidiyon ke andey lagbhag golakaar hote hai. ullu ke andey golakaar or bataasi ke andey patale or donon chhoron par gol hote hai.
 kuch chidiyon ke andon kii satahen chikani hoti hai, kuch kii chamakili, kuch kii bahut adhik paalishdaar or kuch kii khurdari tathaa khadianuma hoti he.
 andon kaa rang bhi bhinn bhinn chidiyon main bhinn-bhinn hota he. kuch chidiyon ke andey bilkul safed hote hai, kintu kuch ke andey rangeen, hare, nile, bhure or lalachaunh hote hai. kuch ke andon kaa rang bilkul ek samaan hota he or kuch kaa chitkabara athwa chiththidaar. chitiyaan dhabbe ke rup main, athwa chaktton ke rup main hoti he or thodi athwa atyadhik sankhya main hoti hai. dhabbe andon kii sataha par samaan rup se bikhare ho sakate hai, athwa kisi bhaag main adhik or kisi bhaag main kam. kuch jati ke pakshiyon main ek hi jati ke antargat vibhinn sadasyon ke andon ke rang or chihnon main vyaktigat bhinnata hoti he.
 andey kaa rang mukhya rup se rakshaatmak hota he. atev hari daaliyon par die janevaale andon kaa rang haraa or jameen par die janevaale andon kaa rang praaia: bhura hota he. kotor athwa bill ke andey praaia: safed hote hai, jisase pakshi andhere main bhi unka pataa laga sake.
 gilmaat or regerbil keval ek hi anda detii hai, paravat yaa junglee kabutar or garud do, dhomara yaa gangachilli kii vibhinn jatiyaan teen or tittibh kii anek jatiyaan chaar andey detii hai. anek jatiyaan paanch chah andey tak detii he. kuch gaanevaali choti kism kii chidiyon main saat aath se lekar das baarah tak andey milte hai. shikaar kii kuch chidiyon or batakhon main isse bhi or adhik sankhya pai jaati he.
 adhikansh chidiyaan, yadi unke andey chura liye jaaain, athwa nasht ho jaaain, athwa andon ko tyaagane ke liye ve baadhya kar di jaayen, to phir se andey detii hai, kyonki har pakshi ke andon kii ek nishchit sankhya hoti he. jab tak yah sankhya puri nahin ho jaati, vah andey dena samaapt nahin karti. chidiyaan saadharantaya ek ritu main ek hi baar ade detii hai. kuch gaanevaali chidiyaan ritukal main do yaa teen baar bhi bachche utpann karti hai.
 jin chidiyon ke andey or bachche adhik nasht hote hai, athwa jo alpaayu hoti hai, unamem janan teevr gati se or andon kii sankhya adhik hoti he. chidiyon kii aayu kaa bhi prabhaav unke andon kii sankhya par padataa he. pratham baar maan bananevaali chidiyaan kam or duusari yaa teesri baar andey denevaali chidiyaan adhik andey detii hai.
 andon kii sankhya jab puri ho jaati he, tab unka sena prarambh hota hai. pakshi badi lagan or tatparta se andey sete hai, apane pankhons se unhen garam rakhte tathaa unki raksha karte hai :
 adhikansh jatiyon main nar or maadaa donon hi andsevan kaa kaary karte hai, bhale hi andey sene kaa kaary ek thodaa karata he to doosraa adhik. kabhi kabhi din main maadaa andey seti he or raatri main nar. kuch jatiyon main keval maadaa hi andey seti hai, kintu aisi avasthaa main nar uske liye bhojan jutata he. kisi kisi jati main nar or maadaa baari baari sein aate jate rahete hai.
 anda-seven-kaal main maadaa kaa dhyaan andey sene main kuch aisa lag jaataa he or usamen aisi ekaagratha utpann ho jaati he ki yadi koi uske andey ko hataakar anya koi vastu, jaise pathar ke tukade, rode ityadi, bhi rakh de to vah bina dekhe sune unpar baithkar unhen seti rahegi. bahudhaa aisa dekha gaya he ki andon ke kharaab yaa nirjeev ho jane par bhi maadaa ek lambii avadhi tak unhen seti rahati he.
 kabutaron main nar bade chaav se anda seta he he. yahi nahin, balki maadaa ko hataakar swayan andon par baithta he. nar swayan nahin de saktaa, kintu santanprem kii abhilaashaa se vah kisi tarah maadaa ko rijhaakar joda band letaa he, maadaa se andey dilava letaa he or phir uske baad unke sene tathaa shishupaalan kii sari kriya swayan bade chaav se sampann karata he. lapland or ouk jati ke pakshiyon main nar kii sankhya adhik he, maadaa kii kam. at: sabhi nar joda baandhane main safal nahin ho pate, par unki anda sene tathaa santan paalan kaa abhilaashaa dil se nahin jaati.
 isse thik vipareet kuch pakshi aise bhi hai, jo andon ko swayan na sekar dusron se sevate hai. koyal, papiha aadi inamen mukhya hai, jo chori se apane andey kauwe, charkhi athwa satbhiye aadi ke ghonslon main rakh aate hai or unhen murkh banaakar unase dhatri kaa kaam lete hai.
 kuch aise pakshi hai, jo andon ko na to swayan sete hai or na auron se sevate hai, balki unhen dhoop ke taap se pakaakar unki raksha karte hai. shuturamurg naamak pakshi apni chaati kii ragad se gaddha taiyaar karata he or uske chaaron ore chonch se baaluu rakhkar diwaar si khadi kar letaa he. phir isi main maadaaen, praaia: 20 se 30 tak, andey dete hai. shaturamurg kii ek hi maadaa nahin hoti, ek nar kii kai patniyaan hoti hai or ye sabhi baari se isamen andey parti jaati hai. andey dene kaa kaam puraa ho jane par, inpar ek halki si baaluu kii parat bicha di jaati he. din bhar surya kii kirnon se ye andey garam rahete hai. ratrikaal main ye pakshi inpar baithper inhen ushnata pradaan karte hai.
 kai pakshi aise hai, jo kisi ushn jal ke jharne ke sameep gadhe banaakar unamem andey dete hai, phir unhen dhakkar anyatra chale jate hai. jharne ke ushn jal se ye andey garam rahete hai. samay puraa hone ke din ye lautakar aate hai or upar kii mitti ko hataa dete hai, phir bachche andey phodkar baahar chale aate hai.
 jahaan atyadhik garmi padati hai, vahaan ke pakshi andon ko thandha rakhane kii vyavastha karte hai, garam rakhane kii nahin. iske liye ve jal main apni chonch bhigo bhigokar unase andon ko bhigote rahete hai, taaki atyadhik taap ke kaaran unhen kshati na pahunche.
 sevankaal bhi, chidiyon main vibhinn hota he. badi chidiyon main athwa un chidiyon main jinke bachche bhalee bhanti viksit hokar utpann hote hai, sevankaal lanbaa hota he. kisi kisi main sevankaal ek maheene kaa or kisi kisi main do saptaah se bhi kam kaa hota he. kisi kisi pakshi ko maheene andey sete bitate hai. murgi ko anda sene main teen saptaah lagate hai, teetar ko chaar, hans ko paanch tathaa cander naamak pakshi ko puure do maheene.
 pakshiyon ke andey baahar die jate hai or bhrun kaa vikaas baahar ho andey ke andar hota he. bhrun ke purna viksit ho jane par vihang shishu andey rupi kaidakhane se baahar aane ke liye apni chonch se baar baar prahaar karata he or andey ke bichon bich, athwa anya kisi chaude sthal par jatibhed ke anusaar, ek daraar ho jaati he or shishu baahar nikal aata he. us samay vah ek taral padaarth se bhigaa hua sa rahata he, jo hawa lagane se sheeghra hi suukh jaataa he. murgi, teetar, shuturamurg aadi ke bachche to nikalate hi daudna shuru kar dete hai, par tote, phakhte or coy aadi ke shishu kai dinon tak aankh nahin khol pate,. ve ek nirih si avasthaa main pade rahete he tathaa hafton tak dhonsle main hi apane shishav ke din bitaate hai.
 andey se baahar aane par shishu chidiya ke pratham kuch saptaah kuch vishesh kathinaaiyon evam khataron ke hote hai. in dinon vah na keval choti or kamjor hoti hai, balki praaia: swayan bhojan chugane main asamarth tathaa udne se bhi laachaar hoti he. bhinn jati ke pakshiyon ke shishu bhinn avasthaa main utpann hote hai or is aadhaar par unka vargeekaran nimnlikhit do pramukh shreniyon main kiya ja saktaa he :
 nidatyagi shishu kii ankhen janm se hi khuli hoti hai or inkaa sharir mulaayam paron se dhakaa hota he. ye aarambh se hi satark tathaa chanchal hote hai or daud yaa tair sakate hai. haan, yadi inhen chhedaa na jaay to janm ke pashchaat kuch ghanton tak ye shant pade rahanaa pasand karenge. ye prarambh se hi apana dana swayan chugana shuru kar dete hai. batakh or murgi ke shishu iske achche udhaaharan he. junglee chidiyon main tittibh, jalkukkuti, batakh or shikaar kii anya chidiyon ke shishu bhi aisa hi karte hai. shikaar kii chidion main ek or visheshta yah hoti he ki ye sheeghra hi udne bhi lagati hai.
 needvasi shishu janm ke pashchaat bade hone tak ghonsle main hi pade rahete hai or inhen aahaar ke liye apane maan baap par hi purnat: nirbhar rahanaa padataa hai. ye janm ke samay andhe or asahaay hote hai tathaa adhikansh avasthaaon main kam yaa adhik nange; arthath paraheen evam ankarshak hote hai. bataakhi, kilkila ; or harith kashthakut ke shishu bilkul nange utpann hote hai. jalkaag tathaa bak aise pakshiyon kaa samooh he jinke bachche janmkaal main bilkul nange hote hai, arthath unke sharir par bahut kam par rahete hai.
 pakshi jis tatparta ke saath andey sete hai, usee tatparta se apni santan kaa paalan poshan evam rakshan bhi karte hai. santanraksha main bahudhaa dekha gaya he ki pakshi apane praan kii bhi chintaa nahin karte. santanraksha main tarah-tarah kii bahanebaajiyaan karke ye pakshi aagatuk ko achambhe main bhi daale dete hai. bahudhaa ye use dekhakar is prakaar langadaane lagate hai, maano kisi shikari dwaara ghayal kar die gaye hon. dushman shikari, badhik, shwaan, shrugaladi inhen pakadaney kii aashaa lekar jab inkaa peechha karte hai, to ye dur tak chakma dete hue nikal jate hai or tab ekaek teji se udakar kahin chal dete hai. is tarah dushman ko ghonsle se dur le jaakar use pathbhrasht kar dete hai, jisase vah kisi or disha main chal de tathaa need ke shishuon par ai vipadaa is tarah tal jaae. chidiyaan dusron kii aankh main dhul jhonknaa bhi khub jaanati hai. jab ve kabhi ghir jaati hai to mritat hokar jameen par let rahati hai, jise dekhanevaala unhen mrit samajhakar aage kii ore bad jaataa he. phir ye sheeghra jameen chhodkar aage bhaag khadi hoti he. kabhi-kabhi pakadi jane par bhi ye mritak hone kaa swaang bharti hai, taaki ham inhen mrit samajhakar chhod de.
