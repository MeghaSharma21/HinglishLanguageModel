 
 chousinga, jise angrezi main Four-horned Antelope kehete hai, ek chota bahusinga he. yah tatrasaras prajati main ekmaatr jivit jati he or bharat tathaa nepal ke khule jangalon main paaya jaataa he. chousinga asia ke sabase chote gokuleey praaniyon main se hai. 
 isaki kandhe tak kii oonchaai 55-64 se.me. tak hoti he or vazan 17-24 ki. tak hota he. isaki khaal pili-bhuri yaa laali liye huye hoti he jo pet or andruni taangon main safed hoti he. isaki taangon kii bahari taraf kaale baalo kii ek dhari hoti he. maadaa ke chaar than hote hai jo ki udar ke bahut peeche kii taraf hote hai.iskaa jo vishisht chinh hota he vah he iske chaar sing, jo junglee stanpayi main adwitiya hota he or jisaki vajah se iskaa naam padaa he. yah sing keval naron main paye jate hai. praayah do sing kaanon ke bich main tathaa do aage kii taraf maathe main hote hai. singon kaa pehla joda janm ke kuch maah main hi ug jaataa he jabaki doosraa joda 10-14 maah kii aayu main ugta he. anya bahusingiyon ke vipareet inke sig nahin jhadate hai haalanki ladaai ke dauraan yah kshatigrast ho jate hai. sab vayask naron ke sing nahin hote hai, visheshkar tatrasaras quadricornis sabaquadricornis upjati ke naron main, jinke aage ke sing kii jagah bina baalo vaale ubhaar hi hote hai. pichley sing 7-10 se.me. tak lambe hote hai jabaki agle sing kaafii chote hote hai or praayah 2-5 se.me. lambe hote hai.
 zyaadaatar chousinga bharat main hi paaya jaataa he. chhit-put aabaadi nepal ke kuch ilaakon main bhi pai jaati he. inaki aabaadi ganga ke maidaanon ke dakshin se lekar tamil nadu tak, tathaa purv main odisha tak pai jaati he. pashchim main yah gir rashtriya udyaan main paaya jaataa he. chousinga apane awasaiya kshetra main vaise to kai qism ke paryaavaran main rahata he, lekin ise khule shushk patjhadi wanon ke oobad-khabad pahari ilaake adhik pasand hai.yah zyaada ghanatv ke vanaspati vaale tathaa unchi ghaas ke ilaake main rahete hai jo ki jal-strot ke sameep ho. praayah manushyon kii aabaadi vaale kshetron se dur rahata he. iske pramukh shikari baagh, tendua or dhol hote hai.
 isaki teen upjatiyaan pahachaani jaati hai:
 chousinga praayah ekaaki praani he, haalanki do se chaar praaniyon ke samooh bhi dekhe gayi hai.yah apane ilaake main hi rahanaa pasand karata he tathaa zyaada vicharan nahin karata he or zaroorat padane par apane ilaake kii raksha bhi kar saktaa he. prajnan ritu main nar anya naron ke prati aakraamak ho jaataa he. vayask ek duusare se yaa shavakon se sampark sthapit karne ke liye yaa parabhakshi ko dekhne par vibhinn dhvaniyaan nikaalte hai. yah gandh ke zarie, apane ilaake main mel tyaag karke yaa aankhon ke saamne bani gandh granthiyon ko vanaspati main ragadkar bhi ek duusare se sampark karte hai. yah shaakaahaari praani he jo komal pattiyaan, fal tathaa phool khaataa he. haalanki jangalon main iske aahaar ke bare main sateek tathy uplabdh nahin hai, lekin kritrim prayogon ke dauraan yah paaya gaya he ki ise aalu bukhaaraa, aanwala, bahinia tathaa babul ke fal adhik pasand hai.
 prajnan kaal praayah may se july tak hota he tathaa varsh ke baaki samay nar or maadaa alag-alag hi rahete hai. milan ke vyavhaar main donon ghutanon ke bal baithkar ek duusare se gardan ladaate hai. iske pashchaat nar vidhiwat akadakar chalata he. garbh kaal qareeb aath maheene kaa hota he or uske uparant ek se do shaavak paidaa hote hai. janm ke samay shaavak 42-46 se.me. lambaa hota he tathaa 0.74-1.1 ki. vazani hota he. shaavak apni maan ke saath qareeb ek saal rahata he or do saal kii aayu main yon vayaskta praapt karata he.
 duniya ke sabase ghani aabaadi vaale kshetron main se ek main rahane ke kaaran chousinge kaa prakritik awaas krishi bhoomi ke haathon ghatata ja rahaa he. iske alaava chousinga kii chaar sing kii adbhut khopadi ke kaaran yah avaidh shikariyon kaa priy lakshya hota he. yah anumaan he ki keval qareeb 10,000 chousinge junglee halaat main maujuud hai, jisamen se zyaada sankhya sangrakshit udyanon main rahati he. yah praani bhartiya vanyajeev sangrakshan adhinium ke tahat sangrakshit he tathaa bharat main iske sangrakshan ke bare main saraahneey qadam uthaaye ja rahe hai.
 saanchaa:mrug
