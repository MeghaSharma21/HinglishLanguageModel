 pramastishk pakshaaghaat yaa cerebral palsy cerebral kaa arth masitask ke dono bhaag tathaa palsy kaa arth kisi aisa vikaar yaa kshati se he jo shaareerik gati ke niyantran ko kshatigrast karti he. ek prasiddh shalya chikitsak wiliam little ne 1860 i main baccho main pai jane vaali asaamanyata se sambandhit chikitsa kii charchaa kii thi jisame haath evam pav kii mansapeshiyon main kadaapan paaya jaataa he. aise bacchon ko vastu pakadaney tathaa chalane main kathinaayee hoti he jise lambe samay tak litiles rog ke naam se janaa jaataa tha. ab ise pramastishkeey pakshaaghaat kehete hai. 'cerebral' kaa arth he mastishk ke donon bhaag tathaa palsy kaa arth he aisi asaamanyata yaa kshati jo shaareerik gati ke niyantran ko nasht karti he pramastishkeey pakshaaghaat kaa arth he mastishk kaa lakva.
 yah mastishkeey kshati baccho ke janm ke pehle, janm ke samay or janm ke baad kabhi bhi ho saktaa he isamen jitani zyada mastishk kii kshati hogi utani hi adhik baccho main viklaangata kii gambhirtha bad jaati he.
 batso evam parat ke anusaar "cerebral palsy ek jatil, apragatisheel avasthaa he jo jivan ke pratham teen varsho me hui mastishkeey kshati ke kaaran hoti he jiske falswaroop mansapeshiyon main saamanjasy na hone ke kaaran tathaa kamajori se aapangata hoti he."
 yah ek pramastishk sambandhi vikaar he. yah vikaar viksit hote mastishk ke motor control centre main hui kisi kshati ke kaaran hota he. yah beemaari mukhyat: garbhadhaaran, bachche ke janm ke samay or teen varsh tak kii aayu ke bacchon ko hoti he. cerebral palsy par abhi shodh chal rahaa he, kyonki vartmaan uplabdh shodh sirf balya rogiyon par kendrit he. is beemaari kii vajah se sanchaar main samasya, samvednaa, purv dharna, vastuon ko pahchaanana or anya vyavhaarik samasyaayein aati he.
 is beemaari ke bare main pehali baar angreji sarjan wiliam little ne 1860 main pataa lagaaya tha. is rog ke mukhya karno main bachche ke mastishk ke vikaas main vyavdhaan aane yaa mastishk main chot hote hai. kuch anya kaaran is prakaar se hai:
 
 pramastishkeey pakshaaghaat ke sheeghra pahchaan ke liye iske shuruuaati lakshan ko pahchaanana ati aavashyak he kyonki jab tak iske lakshanon kaa sahi pahchaan nahin hoga tab tak upachaar evam rokthaam hetu kadam uthaanaa mushkil he. atah iske lakshanon ko dekhakar sheeghra pahchaan aasaani se kii ja sakati he.
 pramastishkeey pakshaaghaat kii sheeghra evam praarambhik pahchaan hetu nimnlikhit vinduon ke anusaar bachche kaa akalan kiya ja saktaa he –
 1)	janm ke samay der se rota he yaa saans letaa he.
 2)	janm ke samay pramastishkeey pakshaaghaat yukt shishu praayah shithil yaa nirjeev jaisaa tathaa lacheela evam patala hota he. yadi shishu ko chaati kii taraf pakadakar aundhe muh latakaaya jaay to shishu ulta you jaisaa jhuk jaayegaa.
 3)	duusare saamaanya bachche kii tulana main vikaas dhimaa hota he.
 4)	gardan niyantran evam baithne main der karata he.
 5)	apane donon hatho ko ek saath nahin chalata he tathaa ek hi haath kaa prayog karata he.
 6)	shishu stanpan main asamarthta dikhaata he.
 7)	god main lete samay yaa kapadaa pahante samay evam nahaate samay shishu kaa sharir akad jaataa he.
 8)	shishu kaa sharir bahut lacheela hota he.
 9)	bachche bahut udhaas dikhte hai tathaa sust gati vaale hote hai.
 10)	oth se laar tapakataa he.
 ise mukhyatah teen aadhaar par vargeekrut kiya gaya he-
 pramastishkeey pakshaaghaat kaa kisi vyakti par kitna gambhir prabhaav he, iske aadhaar par ise mukhyatah teen bhaago main vargeekrut kiya gaya he –
 k)	alp pramastishkeey pakshaaghaat - isamen gaamak evam sharir sthiti se sambandhit viklaangata nunatam hoti he. baccha puri tarah swatantra hota he. seekhney main samasyae ho sakati he. is shrenee ke bachche saamaanya vidhyalay main samekit shiksha kaa laabh uthaa sakate hai.
 kha)	atpulp pramastishkeey pakshaaghaat - gaamak evam sharir sthiti se sambandhit viklaangata kaa prabhaav adhik hota he. baccha upkarnon kii madad se bahut had tak swatantra ho saktaa he. is shrenee ke baccho ke liye vishesh shiksha kii aavashyaktaa hoti he.
 ga)	gambhir pramastishkeey pakshaaghaat - gaamak evam sharir sthiti se sambandhit viklaangata purnatah hoti he. baccho ko dusron par nirbhar rahanaa padataa he. is shrenee ke baccho ko apni nity kriya jaise- kapade pahananaa, brush karnaa, snaan karnaa, khaanaa-pinaa ityadi ke liye dusron par nirbhar rahanaa padataa he.
 sharir kaa koun sa bhaag athwa haath-pair prabhavit he, iske aadhaar par bhi pramastishkeey pakshaaghaat kaa vargeekaran kiya gaya he. prabhavit ango ke aadhaar par ise mukhyatah paanch bhaago main vargeekrut kiya gaya he –
 k)	monoplegia - is shrenee ke antargat aane vaale pramastishkeey pakshaaghaat main vyakti kaa koi ek haath yaa pair prabhavit hota he
 kha)	hemiplejia - isamen ek hi taraf ke haath or pair donon prabhavit hote hai.
 ga)	dyplejia - isamen zyaadaatar donon pair prabhavit ho jate hai, parantu kabhi–kabhi haath main bhi iskaa prabhaav dikhataa he.
 gha)	paraplejia - iske antargat vyakti ke donon pair prabhavit hote hai.
 ng)	quadriplejia - iske antargat donon haath or donon pair arthath sharir kaa puraa bhaag prabhavit rahata he.
 iske aadhaar par pramastishkeey pakshaaghaat ko chaar bhaago main baanta gaya he –
 k)	spasticity – iskaa arth he kadi yaa tani hui mansapeshi isamen gaamak kushalta praapt karne main kathinaayee evam dhimaapan mahasoos hota he. bachein sust dikhte hai. gati badhane ke saath mansapeshiy tanaav badhane lagata he. krodh yaa utejnaa kii sthiti main mansapeshiy kadaapan or bhi bad jaataa he. peeth ke bal letne par bachche kaa sar ek taraf ghuma hota he tathaa pair andar kii ore mud jaataa he.
 kha)	athetosis – athetosis kaa arth he aniyamit gati. mansapeshiy tanaav saamaanya hota he. sharir kii gati ke saath tanaav badhata he. baccha jab apni ichha se koi ang sanchalit karata he to uskaa sharir tadafdane lagata he.
 ga)	atexia - iskaa arth he asthir evam aniyantrit gati. isamen bachche kaa shaareerik santulan karaab hota he. aise bachein baithne yaa khadey hone par gir jate hai. inkaa mansapeshiy tanaav kam hota he tathaa gamak vikaas pichhadaa hota he.
 gha)	mixd - spasticity evam athetosis athwa atexia main dikhne vaale lakshan jab kisi bacchon main mili hue dikhte hai, to mishrit prakaar ke pramastishkeey pakshaaghaat se grasit bachein kehalaate hai.
 
 vartmaan main is beemaari kii koi kargar dawa bani nahin he. vartmaan chikitsa evam upachaar abhi is rog or iske dushprabhav ke bare main koi thos parinaam nahin de paae hai. cerebral palsy ko teen bhaagon main baantkar dekha ja saktaa he. 
 spastic cerebral palsy sabase aam he. lagbhag 70 se 80 pratishat maamalon main yahi hoti he. phir bhi elahabaad ke ek dow jitendra kumaar jain evam unki team ne oesassies naamak ek therapy se purvottar bharat ke ek bachche par prayog pehali baar kiya. unke anusaar isse bachche na sirf apane pairon par khadey ho paayenge, balki daud bhi paayenge.
 etoxic cerebral palsy kii samasya lagbhag das pratishat logon main dekhne main aati he. bharat main lagbhag 25 lakh bachche is samasya ke shikaar hai. is sthiti main vyakti ko likhane, tankan main samasya hoti he. iske alaava is beemaari main chalate samay vyakti ko santulan banane main kaaphi dikkat aati he. saath hi kisi vyakti kii drishy or shravan shakti par bhi iskaa prabhaav padataa he. athioid kii samasya main vyakti ko sidhaa khadaa hone, baithne main pareshaani hoti he. saath hi rogi kisi cheez ko sahi tareeke se pakad nahin paata. udhaaharan ke taur par vah toothbrush, pencil ko bhi thik se istemaal nahin kar paata he.
 is rog kaa ilaaj bhautik chikitsa se purna rup se kiya ja saktaa he. aaj ke sarkari aspataalo main baccho ko cerebral palsy marz lailaj kehete huye ilaaj nahin kiya jaataa he. kuch khoj se gyaat hua bharat main cerebral palsy rog se kareeb pachis lakh bachche grasht he. physiotherapi upachaar evam botakes injekson ke prayog se kareeb pandrah lakh purn swasth evam pachan lakh atyadhik pratisad thik kiye ja sakate he. lekin mahage injekson evam sarkari aspataalo main pathbhrasht physiotherapysto kii vajah se ye bachche maut ke muh main samaa jate he. parijano ko marz or upachaar se sambanndhit galat jaankaree di jaati he. bhautik chikitsak maheene do mahine main parijan ko physiotherapist bana ke baccho ko chikitsa se dur kar diya jaataa he. niyamit upachaar kii jagah ek din ke interval pe ek din, evam hapte main ek din evam pura physiotherapi upachaar parijan ko karaane kii salaah diya jaataa he. physiotherapi upachaar polio evam cerebral palsy marz se grasht baccho ko purn milane kii byavastha ho jaye to baccho ko viklaangata se mukti dilaayi ja sakati he. antaraatma ko jhakzor dene vaali yah baat he, ki chikitsa peshey se jude log chikitsa ko sirf dhan arjeet karne kaa saadhan bana liye hai. maanavtaa, chikitsa dharm manvi, sanskrit is sammanit peshey se vilupt hota ja rahaan hai. ardashavaadi shikshit samaaj ke log chikitsak pese main marij ke jaan lene vaali kriya or marij ke dard kii andekhi karne vaale chikitsako ke atyadhik amanvi kaary ke prati samvedanheen he. jo din ba din atyadhik path bhrasht evam maanavtaa se bihin hota ja rahaa aaj kaa chikitsa samaaj apratyaksh kitne maashum logo ke hatya jaise sagin aparaadh salya chikitsa ke naam karata he. aane vaale vakt main chikitsa samaaj ke varisht chikitsako ne uth rahi chikitsa pese ke naam buraayiyo prati samvedanshilta se dhyaan nahin diya gaya to desh kaa har dawaakhaana, katl khaanaa ke naam se bulaayaa jaayegaan. jo maanavtaa sanskrit chikitsak or ardashavaadi shikshit samaaj ke chehre pe badnumaan daag ke rup main ankit hoga. yah chikitsak marij parijan tino ke liye atyadhik dukh daayi hoga.
