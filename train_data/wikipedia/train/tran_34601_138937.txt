 vastron ke upar nishchit pattern yaa dizin ke anusaar rang chadhaane kii prakriya kaa vastron kii chapai kehete hai. ek acchhee chapai vah he jisamen rang soot ke saath ekaakaar ho jaay taaki gharshan se yaa dhulaai karne par bhi rang na chute. chapai, ranjan se sambandhit to he kintu bhinn kaary he. ranjan kii kriya main sampoorn soot ko ek hi rang se samaan rup se rang diya jaataa he jabaki chapai kii prakriya main ek se adhik rang keval kuch chune hue sthanon par hi lagaaye jate hai. printing kii kriya main kasht ke thappe, stencilein, nakkashi kii hui dhaatu kii platen, roller yaa silkascreen aadi kaa upyog kiya jaataa he. chapai main prayukt ranjak itane gadhe banaaye jate hai ki ve sookshmanalika-kriya dwaara pasar na saken. 
  
 hamaare pracheen granthon main chitralekha, chitrangada, rangashaala, aadi shabdon kaa prayog yah suchit karata he ki alankaarita kii drushti se rangon kaa prayog bharat main atyant purana he. vastra kii bunai karte samay rangeen soot dwaara naanaa prakaar ke rangabirange chitra banaae jate the. iske uparaant use chapai dwaara rangabirange chitron se sanvaara jaataa tha. plini ke anusaar "rangai chapai" kaa janm bharat se hokar misr aadi deshon main isa purv prasaarit ho chukaa tha.
 chheent, gat, bandhani or baatik aadi shabd vastut: chapai kii kriyavishesh ke suchak hai. chheent or gat kii chapai yantron se kii jaati he. chheent main rangeen bhoomi kam ore gat main lagbhag sabhi vastra rangachitron se dhakaa hota he. bandhani main kapade ko dori se band kar rang ke vilyan main rangaai kii jaati he. baatik main mom athwa rogin kaa prayog kiya jaataa he or kapade par rang kii bahulata hoti he. chheent kii chapai main hi utpaadan sabase adhki or vyay sabase kam ho saktaa he. ye chape hue kapade praaia: sabhi prakaar ke vyaktigat ruchi ke anuroop tathaa aakarshak hote hai. ek kii duusare se tulana kar kisi ko ghatiya or kisi ko badhiya kahana bada kathin he.
 kapade kii chapai ko do bhaagon main baanta ja saktaa he : siddhant or karypranali . siddhant main ve sabhi baaten aa jaati hai jinase kapade par pakkaa rang chadhataa he. vidhaan yaa vyavhaar main upkarnon kaa upyog or yatharth utpaadan aadi aate hai.
 aaj se koi sau varsh purv, prakritik rangan ko hi rangai yaa chapai ke kaam main laayaa jaataa tha. ye rang vanaspatik, jautav athwa khanij sroton se uplabdh hote the. halke yaa gadhe vilyanon main vibhinn rangasthapak kaa prayog kar indradhanush ke sabhi varna praapt kar liye jate the. vigyaan ke vikaas ke saath-saath kritrim rangon kaa bhi utthan hua. prakritik rangon ko ab log bhul gaye. rangaai or chapai main prayukt ragon kaa vargeekaran do prakaar se kiya jaataa he : ek rangaai kii pranali ke aadhaar par or doosraa rangon main rasinic sanghatanon ke aadhaar par. pehle vargeekaran se is baat kaa pataa lagata he ki rang vishesh kii bandhuta reshe reshe ke anusaar hoti he or duusare se rangapradutt varna kii dasha - kaccha, pakkaa, chamkila or laal, pilaa, nila aadi - nishchit hoti he.
 rangaai ho yaa chapai, rangath laane ke liye kuch baaten dhyaan main rakhana aavashyak he, jaise rang ko liye dasha main upasthit karnaa, usko kisi uchit madhyam dwaara reshe yaa kapade ke sampark main laana adi. rangaai main pani or chapai main maadi tathaa rangavahak upyukt hete hai. rang reshe ke andar pravesh kare, iske liye garmi yaa bhaap dena athwa kuch or sahaayak kriyaayein bhi kerani padati hai, jorang kii jati par nirbhar karti hai. prayek rang ko viley banane ke liye, uske anuroop uchit rasayan ko pani ke saath milakar phentna, chalaanaa, garam karnaa, ubaalana or kabhi thanda karnaa padataa he. aavashyak vastuen milakar, jhine kapade se chaanakar yantron dwaara chapai kii jaati he. bhaap or nami ke sanyog se rang vishyak kriyaayein sakriy ho jaati hai or is prakaar reshe par rang chadhataa jaataa he. chhapane ke purv kapade ko dhokar taiyaar karnaa aavashyak he, nahin to kapadaa rang nahin pakadta. chapai ke ant main sukhaakar, rang udaane ke liye avkaran, oxikaran ityadi yathochit kriyaayein bhi kerani padati hai. sabase peeche ubalte sabun ke pani se dhokar maadi, anaavashyak masaale or niskriy rang nikaal die jate hai. tab kapadaa sukhaya or parisajjit kiya jaataa he.
 maadi lasadaar hoti he, jo anya masaalon sahit rang ko band kar rakhti he. is kaary ke liye babul yaa anya gond, gehun kaa aataa yaa starch, makai kaa starch or british gam aadi lasadaar padaarth pani ke saath pakaakar kaam main laae jate hai. alcian rangon ke saath gond varjit he. inke sath maide kaa prog karnaa chahie; varnak rangon ke saath acrapan e paayas maand adhik upyukt siddh hua he. abhikriyasheel ranjakon kaa vyavhaar kate samay sodium algenet kii maadi adhik upyukt hoti he.
 chapai ke pehle kapade kii taiyaari ke liye viranjan se pehle kuch kriyaayein kii jaati hai. inamen rome dahan karke kapade ke ubhare hue roen, bekaar chipte hue taage aadi jalaakar nasht kar kiye jate hai. yah kriya kapade ke ek yaa donon or, ek baar main yaa do baar main, kii ja sakati he. iske saadhan plate singing, roller singing or gas flem singing hai. inamen sa kis ek yaa do kaa vyavhaar shrinkhalaa main kiya ja saktaa he. in teenon kriyaaon main gas flem singing adhik upyogi paaya gaya he or aajkal milon main isi kaa vishesh chalan he. romadahan ke pashchaat, inamen, taane par lagaai gai maadi kaatane kii kriya bhi kerani padati he. maadi sadaakar nikaali jaati he. keval pani, namakeen pani, yaa amleey pani main maal ko choubees ghante bhigokar rakhane se maadi sadaakar nikaali jaati he. keval pani, namakeen pani, yaa amleey pani main maal ko chabis ghante bhigokar rakhane se maadi sad jaati he, kintu is kriya main samay adhik lagata he or kaary kii dakshata bhi anishchit rahati he. isliye aajkal sadan utpann karanvaale kritrim prakiran padaarth kaam main laae jate hai. ye vanaspatik or jautav donon prakaar ke haate hai. inke halke vilyan main maal yako daal dene se maadi shighratisheeghra sadakar vilay ho jaati or saraltapurvak garam pani se dhokar nikaali ja sakati he. ai.si.ai. company dwaara prastut dicatez or sibaa company kaa repides aise hi padaarth hai.
 maadi cat jane ke pashchaat, prakritik mom, pectic padaarth or protein kapade par rah jate hai. inako nikaalane ke liye maal kaa daahak soda aish, sabun aadi ke saath aath das ghante tak bhatthi main dabaav dekar ubala jaataa he or dhokar amleey banane tathaa rasayan kii kriyaayein kii jaati hai. prayek kriya ke baad pani se dhulaai acchhee tarah honi chahie. ant main turki red tel ke halke vilyan main ubalkar, garam pani se dho dene par rang nirvighn acha or gaharaa chadhataa he. kapade par chapai ke do paksh hote hai : ek to chapai vidhi yaa saadhan, jisamen yantron kaa varnan he, doosraa rangeey upachaar yaa prathaen, jisamen un niyamon kaa varnan he jinke dwaara kapade par rangeen abhikalp upasthit kiye jate hai.
 kapade par chheent kii chapai chaar vidhiyon se kii jaati he : 
 screen kii lokapriyata adhik he, par belan printing kaa utpaadan adhik hone se maal sasta tathaa sarvasulabh hota he.
 haath thappe - ye kai prakaar ke haate hai : kevalan lakdi ke, taanbe ke, lakdi ke thappon main taanbe kii pattiyaan lagaakar or bahurangi thappe aadi. lakdi ke thappe kadi or sijhi hui lakdi se banaae jate hai. ye aavashyaktaanusaar 6fa fa chaude or 8fa fa lambey haate hai, par vaanchit abhikalp ke anusaar chote bhi na hone chahie ki kaam karne main asuvidha ho. abhikalp ubhare hue haate hai. inamen khodai karne main der lagati he or ye jaldi ghis jate hai. is vidhi ke anya dosha ye len ki haath se kaam karne main utpaadan kam hota he or chhipe ko parishram adhik karnaa padataa he. parantu is kala kaa sabase bada gun yah he ki haath thappe ke dwaara, kitna hi lanbaa chaudaa kapadaa kyon na ho chapa ja saktaa he, jo kisi anya vidhi se asambhav he. iske atirikt alankaarita kii drushti se bhi yah apana vishisht sthaan rakhti hai. iske vyavsaay main vyay kam lagane se gharelu dhandhon main iskaa chalan he. thappa rag lagane kaa saadhan he. rang thali se liya jaataa he. yah lakdi kii ytaakar hoti he jisaki tali main aajkal rabar kii chadar lagane kaa rivaaz chal gaya he, is thali main aavashyak samagree, mishrit rang k paste bhar diya jaataa he. iske upar baans kii patali khapcchiyon se bani ek tatia rakh di jaati he. ise isi tatia ke baraabar jute, taat yaa kambal ke tukade se dhak diya jaataa he. in sab ke upar taat ke baraabar ek malamal kaa tukdaa bicha diya jaataa he. in sab ke upar taat ke baraabar ek malamal kaa tukdaa bicha diya jaataa he. taat or malamal ko rang ke paste main bhigokar, saadhaaran nichod kar or tab acchhee tarah kholkar is prakaar bichaana chahie ki unamem sikudan na rahe. is prakaar vichhi hui gaddi par saralata se aage peeche badalakar, thappe main do baar rang lagaakar, tab kapade par lagaana chahie. kapade par rang lagane se purv use mej par bicha liya jaataa he. yah mej chapanevaale kapade kii lambaai chaudaai ko dhyaan main rakhkar, lagbhag 11 feet lambii, 30 inch chaudee or 45 inch unchi, honi chahie. parantu baithkar kaam karanevaale lagbhag 60 inch lambii, 30 inch chaudee or 15 inch unchi mej par suvidhapurvak kaam karte hai. mej prayek dasha main chauras or baari honi chahie, jisase hile nahin. usapar pehle ek motaa kambal bichhaakar, uske upar ubali hui kori khaddar kii kam se kam do yaa chaar tahen dekar tab chapai kaa kapadaa is prakaar failaana chahie ki usamen sikudan na rahe. koi koi chhipe barak kapade kii chapai karte samay use babul ke kaanton athwa alpinon se sthir kar dete hai. iske pashchaat upar bataae anusaar thappe ko rangakar chapai kii jaati he. abhikalp ko dhyaan main rakhte hue kapade par, use modakar, rekhaayen nirdhaarit kar lee jaati hai. inhen ke sahare chapai aage badhati he.
 kaagaj ke upar chitra banaakar bachche use is prakaar katate hai ki chitra ke chhidron se brush dwaara rang daalaa jaae to neeche rakhe duusare kaagaj yaa kapade par vaisaa hi chitra ban jaae. is kala ko stencil kaatna or is prakaar kii chapai ko stencil kii chapai kehete hai. kagaz ko stencil tikaoo nahin hoti, at: taanbe kii stencil kaa kapade kii chapai main upyog hota he. brush kii jagah aerograph gan kaa upyog kiya jaataa he. is yantra main mukhya do ang hote hai. ek rang pyaali hoti he, duusari vayunalika, jisase dabaavayukt vaayu aati he. jab liblibi ko dabaaya jaataa he, hawa aage badhkar rasate hue rang paste se milti he or ek baarik tund se phuhaare ke rup main rang ke saath stencil ke upar padati he or chitra ke chhidron se hokar kapade par tatsam chitra banaati he. ek ek chitra main das baarah rang tak saraltapurvak lagaae ja sakate hai. is saadhan kii yah visheshta he ki isamen rang kii abha halki se halki or gahari se gahari kii ja sakati he. ek kalakaar ke haathon is vidhi dwaara rangon kii jo alankaarita laai ja sakati he vah aseem he. iske chitrit phulon par madhumakhi yaa bhramar tak saralata se banaae ja sakate hai. parantu utpaadan atyant kam hone se stencil kii chapai kaarivishesh ke liye hi simit he.
 stencil kaa viksit rup screen he. screen jaali se banaai jaati he. resham kaa kapadaa, arangdi, taanbe ke taron kii jaali, aadhunik terrylin yaa nilon kaa kapadaa ityadi screen banane main prayukt hote hai. kuch rangon ke paste main daahak soda padataa he, jisase resham kaa kapadaa dhire-dhire gal jaataa he. aisi dasha main reshm kaa kapadaa anupyukt hota he. jaali yaa kapade kii lakdi ke ytaakar saanche main khinchakar lagaaya jaataa he. lakdi kii choti choti khapcchiyon ko lagaakar chaaron ore khaanche main acchhee tarah kas diya jaataa he. is aayat kii diwaar lagbhag teen inch unchi, aadhi inch moti or chah inch lambii hoti he. aayat kii chaudaai chaar foot ke lagbhag ho sakati he. abhikalp ko jaali par raal varnish, yaa selulose laksharas se is prakaar banaaya jaataa he ki jahaan chitra ho vahaan laksharas na lagane paae or shesh sab sthaan laksharas se bhar jaaen. is prakaar banaai screen par jab rang daalkar, rabar ke nipidak se rang aage peeche khinchaa jayega, tab rang chitrit sthanon ko parkar kapade par pahunch jayega. is prakaar screen kii chapai kii jaati he. nipidak aadh inch mote, do inch chaude or abhikalp kii chaudaai ke anusaar do foot lambey india rambar ke khand ko lakdi ke khaanchedaar teen inch mote or do foot lambey hathe main jamaa kar banaaya jaataa he. thappe kii chapai ke liye banaae gaye niyamon ke anusaar stencil or screen main bhi kapadaa mej ke upar bichaaya jaataa he. mej kii lambaai screen main 100 gaj tak tathaa chaudaai kapade kii chaudaai se kuch adhik rakhi jaati he. yah mej chapai dhulaai kii suvidha ke liye ek ore ko kuch dhaluvaan hoti he. jahaan garmi dene kaa saadhan he vahaan mej kaa upree tal dhaatu kaa, jaise jaste kii chadar kaa, hota he. kahin kahin aajkal cement kaa bhi upyog hota he. kapade ko sthir rakhane ke liye upar mom laga diya jaataa he. is dash main mej ke upar bethan na bhi rahe to koi asuvidha nahin hoti. mej par or screen kii lakdi main sanupatik khaanche bane hote hai jisase abhikalp dobaaraa rakhane arthath lagane main aasaani pade. bhartiya kapade kii milon main, visheshkar jahaan kritrim resham yaa reyan banataa he, is paddati se chapai bade paimaane par hoti he. screen kaa upyog resham kii chapai main isliye adhik maanya he, kyonki roller printing mashin par suvidhapurvak use nahin chapa ja saktaa. kapade kaa rup bhi kuch bighad jaataa he. ahmedabad, mumbai or varanasi main screen kii chapai gharelu dhandhon ke rup main bhi kaaphi prachlit he. japan or switzraland to iske centre hi hai.
 screen kii chapai kaa vikaas abhi thode din purv hi hua he, parantu jo unnati chapai ke is saadhan kii hui he vah saraahneey he. is kala ke sangrakshak ise rolen printig se bhi adhik lokapriy banane kaa bharsak praytn kar rahe hai. parantu phir bhi abhi iskaa utpaadanvyay roller chapai kii apeksha adhik padataa he. yah baat avashya manani padegi ki alankaarita kii drushti se yah kahin aage bad gai he or kuch vishisht abhikalpon ke liye, jaise galeeche aadi kii chapai main, apana jod nahin rakhti.
 itane thode samay main hi is chapai ke liye naanaa prakaar kii mashine ban gai hai, jo aise naveenatam aadhunik yantron se yukt hai jinase chapai ek ore, yaa kapade ke donon ore, ho sakati he, athwa do kapade ek saath chaape ja sakate hai. mote se motaa or patale se patala kapadaa bina vikrut hue sundar chitron or chatakile gahare rangon main chapa ja saktaa he. prayek kaary, jaise mej par kapadaa lagaana, aage badhanaa, screen uthaakar kapade par rakhana, ise chhapakar hataanaa, mej dhonaa, mej ko yathochit garam karnaa, chapa hua kapadaa nishchit taap par sukhaana or uske baad kii kriyaayein aadi, sabhi swachaalit yantron se hoti hai. kisi ko haath tak lagane kii aavashyaktaa nahin hoti. chaalak or visheshgy mashin kii gati or rang, paste aadi kaa aavashyak niyantran or saamanjasy banaae rakhte hai.
 haath ke kaam main chaar aadamiyon dwaara, 60 gaj kii mej par, aath ghante main lagbhag 400 gaj kapadaa or mashin dwaara lagbhag 600 gaj kapadaa chapa ja saktaa he.
 yah aajkal kii chheent kii chapai kaa aadhuniktam or purna safal saadhan he. is yantra kaa avishkaar 1785 i. ke lagbhag ek angrej sajjan, bel, ne kiya, yadhyapi isse purv france or anya deshon main bhi iskaa swaroop soch liya gaya tha or sambhavat: kuch prayog isapar hue bhi the, tathaapi safalataa kaa shrey bel ko hi praapt hua. is yantra main ve sabhi aavashyak ang hai jo chapai ke liye anivaary hote hai. isamen mej kii jagah silinder or thappon kii gaddiyon ke sthaan par rang thali or lakdi ke thappon ke bajaay taanbe ke belan hote hai.
 lohe ke silinder par lacheelaapan laane ke liye ek oonee falalen, yaa falalen ke abhaav main dhuli hui dosuti, lapetakar ek oonee kambal lagaaya jaataa he. iske donon sire milakar si die jate hai, jisase isamen sira nahin hota or lagbhag 40 gaj lanbaa hota he. uske upar dhuli kori maarkin hoti he. is sab kii chaudaai belan ke baraabar, parantu back grey chapanevaale kapade se kuch bada hota he. sabase upar chapanevaala kapadaa hota he. taanbe ke belan, jinpar abhikalp bane hote hai, silinder ko dabaate hue kapade ke saath ghoomte hai or rangathali main phirte hue belan se rang miltaa he. tab uski dabi hui, jagahon main rang bhar jaataa he or belan main sabhi jagah rang lag jaataa he. kapade ke pehle belan par ek paini churi lagi hoti he. yah anaavashyak rang ko nikaal kar chikne dharaatal ko bilkul saaf kar detii he. dabaav padane par kapadaa dabi jagahon main sthit rang ko lekar chapai kii kriya purna karata he. kapade par lage taage aadi chapai belan par lag jate hai. unako nikaalane ke liye duusari ore kund churi hoti he.
 mashin se nikaalkar kapadaa sukhaya jaataa he. yah kriya garam kiye hue kamare main, yaa bhav se garam kiye hue sukhaanevaale yantra ke silinderon par kii jaati he. garam naliyon ke sampark se isi prakaar back grey bhi sukhaya jaataa he. chalate chalate kadaa ho jane par ise dhokar saaf kar liya jaataa he. kambal ke sthaan par macaintosh kaa bhi upyog kiya jaataa he. yah rabar laga hua kapadaa hota he, jo pani se nahin bheegata or jisapar daahak soda jaise khaare padaarthon kaa prabhaav bhi kam padataa he, jabaki kambal back grey se rakshit rahane par bhi kharaab ho jaataa or kam din chalata he. kapade par lage rang main kami tathaa uskaa vikaas ek vishesh prakaar prakar ke kamare main kiya jaataa he, jisamen bhaap bhari hoti he. ise bhaap cameraa kehete hai. isamen lohe kii lagbhag aadhi inch moti diwaar chaaron ore hoti he. kamare kii tali main bhaap nalikaay hoti he. kuch chhidr sahit or kuch chhidr rahit. jab sukhi bhaap kii aavashyaktaa hoti he, jab chhidr rahit ko or jab goli bhaap kii jarurat hoti he tab chhidrit nalikaaon ko khelaa jaataa he. inase taap 100 degree sein. ke nikat tak hi praapt kiya ja saktaa he, parantu kabhi kabhi 105 degree sein., yaa isse bhi adhik, taap vaanchit hota he. isliye aajkal aise kamare ke baahar bhi chote chote, mote lohe kii chadar ke sandook kii tarah bhaapakaksh laga die jate hai. inamen bhaap baari dabaav main rahane se upar kii chat or deevaaren aavashyaktaanusaar adhik garam kii ja sakati hai. kapadaa kamare ke andar taanbe ke phirte hue belanon par chalata he or teen minute se 10 minute tak uske andar rakhaa jaataa he. chapa hua kapadaa chaahe haath thappon kaa ho, chaahe stencil, screen yaa roller mashin kaa, sabhi in belanon par chalaakar viksit kiye ja sakate hai.
 upar ke kamare se nikaalkar kapade ko dhulaai mashin par le jaaya jaataa he. isamen chaar, paanch yaa chha: kaksh hote hai. aage ek chota kaksh avikari ispaat kaa hota he, jisamen amla aadi aavashyaktaanusaar liye jate hai. shesh kakshon main keval pani, garam pani, vaai sulphite ov soda, sabun kaa pani, yaa anya masaalon kaa vilyan liya jaataa he. suvidha or upyukt rangon ke anusaar visheshgy inako apane apane ruchipurvak kaam main laate hai. ant main shuddh pani se dhokar kapadaa sukhaya jaataa he.
 upar bataaya gaya he ki taanbe ke belanon par abhikalp khodakar, inase chapai kii jaati he. inpar khodai kii kriya teen prakaar se kii jaati he. ek to haath se chheni hathaudi dwaara, duusare daai or mil kii sahaayta se, tisare pantograph or photozinko paddati se belan par chitra banaakar nitric amla se kataai kii jaati he. belan par khodai se abhikalp chihn andar kii ore main hote hai. abhi daai-mil kaa chalan adhik he, par pantograph pratha kaa vikaas uttarottar ho rahaa he. prayek rang ke liye ek belan liya jaataa he. is prakaar chaar rang kapade par lagane ke liye pruthak pruthak chaar belan lene padate hai.
 roller chapai kaa utpaadan anya sabhi sadhano se atyant adhik he. iske chaar rangon kaa abhikalp aathar ghante main 20,000 gaj kapadaa chhap ho saktaa he. adhik se adhik 18 rangon kii chapai main aath nau hajaar gaj kaa utpaadan ho saktaa he. adhik se adhik 18 rang tathaa chhapane kii mashin abhi bani he. is mashin main praaia: sooti kapadaa hi adhik chapa jaataa he or adhikansh sooti kapade kii milen ise lagaae hue hai. anya jati ke kapade bhi isapar usee prakaar chaape ja sakate hai jaise sooti kapade, kintu chapanevaale kapade kaa dharaatal chikna ore samtal ev kapade par padanevaala khinchaav yathochit kam hona chahie.
 chapai ke aarambhik kaal main sadhangat vibhaajan kaa chalan tha, parantu aajkal ranjak or rangane main kramash: mahaan vikaas ho jane se un ritiyon ko vibhaajan kaa aadhaar bananaa padataa he jinke dwaara chapai main kapade par rang khilata he, yaa rang sthapit kiya jaataa he. rasinic athwa yantric kriyaaon ke aadhaar par in ritiyon ko alag-alag virgon main rakhaa ja saktaa he, jo prayek kii bhinn-bhinn hoti hai. inhen ko chapai kii prathaen kehete hai. bhaap chapai, ranjak chapai or kataav chapai aadi inke udhaaharan hai.
 kapadon kii paramparaagat chapai kii takneekon ko mukhyat: chaar bhaagon main baant sakate hai-
 yah aajkal kii sarvaadhik chapai kii pratha he. isamen ve hi ranjak prayukt hote hai jo chapanevaale kapade ke prati sidhi bandhuta rakhte hai, athwa jo rasayanakon ke sanyog se is prakaar kii bandhuta utpann kar sakate hai, jaise amleey or krom rangasthapak tathaa samaakshareey alcian or viley kunda ranjak oonee tathaa reshmi vastra par; pratyaksh, samaakshareey, gandhaki, waite, villeyakrut waite ranjak athwa waite ranjakon ke liuko estors, aazoik, jinamein beta-napthaal, napthaal e.es., rapidfast, repidojan tathaa paridezol bhi sanmilit hai or aneleen kaala, elizrin krom rangasthapak evam ve sabhi vanaspatik rang jo rangasthapak dwaara kapade par chadaaye jate hai sooti kapade yaa samaan gunwale reyan ke liye uchit hai. rangasthapak vah rasinic padaarth he jo reshe or rang donon ke prati bandhuta rakhata he. jab vah swayan kapade par sthapit ho jaataa he tab rang ko bhi chadha letaa he. is varg ke rangon main praaia: kapade ke prati sidhi bandhuta nahin hoti. rangasthapak or samaakshareey ranjak yadhyapi sooti reshe par sidhe nahin chadhate, tathaapi inako is pratha main sammilit kiya gaya he, kyonki in rangon ko kuch aise rasayanakon ke saath chapa jaataa he jinka rangasthapak pehle niskriy rahata he, par bhaap lagane par sakriy hokar rangasthapak or ranjak donon ek saath reshe par chadh jate hai. is pratha main prayukt ranjakon kaa yoga bhi vibhinn varg ke ranjakon ke anusaar pruthak pruthak hota he. udhaaharan ke liye, pratyaksh ranjakon ke saath soda phosphate kunda ranjakon ke saath avakaraneey padaarth, jaise sodium salphoxgilette phameldihide, yaa ai.si.ai. nirmit formosal or kshar jaise potacium carbonate, rang ko sakriy rup dene ke liye lenaa anivaary he. isi prakar maadi ke atirikt anya ranjakon ke saath bhi uchit rasayanakon kaa hona nitant aavashyak he.
 is pratha main bhaap kaa mahatv pramukh he. aazoik ranjakon ko chhodkar shesh anya ranjakon ke saath bhaap dena anivaary he. aazoik ke repidezaal ko bhi bhaap dekar viksit kiya jaataa he. repidogen ranjakon ko amleey bhaap se upachaarit karte hai. rapidfast ranjakon ko chapai ke peeche kapade ko do-teen din hawa main latakaakar, athwa bhaap dekar, yaa ubalte tanu carbonic amla ke vilyan main chalaakar, uhaada ja saktaa he. ranjak or uske aanushanbik rasayak maadi main milakar kapade par haath thappe, screen, stencil yaa roller pinrtig yantra se chhap die jate hai. peeche kapade ko sukhaakar gharelu vashpayantra main ek ghante or gativan pakvitra main teen se lekar saat minute tak bhaap di jaati he. is prakaar kapade par rang chadhaakar phir usase lipta hua ranjak sabuniya kar nikaal diya jaataa he. parantu kabhi-kabhi isse pehle kunda ranjakon main oxikaran athwa basic rangon main sthirikaran kriya, kar lenaa aavashyak he, anyathaa rang feekaa aayega or pakkaa bhi nahin rahegaa. ranjak varg ke anusaar hi rang pakkaa athwa kaccha hota he. pakke or kachche rang ke anusaar hi chapai kaa vyay bhi kam yaa adhik hota he.
 yah apane desh kii pracheenatam chapai pratha he, jo kuch samay purv sansar ke anek deshon main vyapak rup se prachlit thi. aaj bhi "ramanami" vastra kii chapai mathura ore uske aasapaas ke jilon main isi vidhi se hoti he. chapai ke pehle kapade par rangasthapak lagaana padataa he. rangasthapak ko uchit rasayanakon se kriyanvit karke, kapade par sthapit karne ke baad uski dhulaai kii jaati he. tadnantar geeli dasha main hi rangipatr main uchit yogon ke saath vaanchit rang diya jaataa he. rangasthapak abhikalp ke anusaar lagaaya jaataa he, at: rang rangasthapakasthit abhikalpon par hi chadhataa he. is prakaar chaar rang ke abhikalp ke liye chaar rangasthapak lagane padenge. inkaa lep rangarahit hota he, isliye nil kaa prayog pradarshak ke rup main kiya jaataa he. rangasthapak anek hote hai or lagbhag un sabase ek hi ranjak ke alag alag rang praapt hote hai. kinhin do ko milakar rang main parivartan bhi kiya ja saktaa he, kyonki rang rangasthapak ke anusaar hi hota he or milaane par ek kaa varna duusare se prabhavit ho jaataa he.
 vanaspatik ranjakon main "manjeeth" or "aal" kaa upyog is chapai main vishesh hota tha. aajkal manjeeth ke sthaan par sanshleshik elizrin kaam main laai jaati he. in ranjakon ke sampark main fitkaree laal, sodium bichromet or stans chloride naarangi tathaa haraksis bangnee or kaala varna detaa he. fitkaree or haraksis ko milakar unnabi rangath se lekar kasis ko badhaane se chocolate rang tak praapt kiya ja saktaa he. aajkal elizrin kaa hi vyapak upyog hota he. manjeeth kaa chalan to bilkul hi uth gaya he. rangasthapak chapai ke pashchaat rangai karke, sabun se bhalee prakaar dhokar tab kapade ko sukhaya jaataa he. ye rang prakaash or dhulaai aadi ke liye achche pakke hote hai. inamen chamak bhi acchhee hoti he, parantu prayukt rasayanakon main apdravya na hona chahie. is pratha main kathor pani kaa upyog kuch vishesh kriyaaon ke liye laabhakaari he, kintu saadhaaran anya prathaon main hanikaarak he.
 jo rang rangasthapak kii sahaayta se chadaaye jate hai, ve sabhi is pratha se chaape ja sakate hai. is prakaar samaakshareey ranjak bhi iske liye upyukt hai, parantu saadharantaya prakaash or dhulaai ke liy kachche hone se inkaa chalan swatantra rangath main adhik nahin he. krom rangasthapak ranjak bhi uparyukt siddhant ke anusaar uchit hai, parantu inamen sabhi abha ke rang uplabdh hone se inako praaia: sidhi chapai dwaara hi kaam main laayaa jaataa he. oonee yaa reshmi vastron kii chapai main anya yogon ke saath krom acetate rang sthirikaran ke liye upyog main aata he. amleey madhyam hona aavashyak he.
 is chapai main pehle kapade ko kisi rang main rangana hota he. rangai vaise hi kii jaati he jaise vastu rangai kala main prachlit he, arthath rang ghulaakar, ranjak jati ke anusaar uchit yogon ko lekar, rangapaatr main chalaanaa, pakaana aadi. purna rangaai kriya ke pashchaat, kapade par abhikalp ke anusaar kataav kaarak lagaaya jaataa he. sukhai karke bhaap di jaati he, gharelu bhapayantra main ek ghanta or gativan pakvitra main teen se 10 minute tak samay diya jaataa he. isi bich kataav kii kriya sampann hota he. uske baad maal ko baahar nikaalkar hawa main sukhaya jaataa he or oxikaran aadi kriyaayein kii jaati hai. ant main sabun se dhokar kapade ko acchhee tarah saaf kar diya jaataa he. kapadaa rangeen hota he. yadi keval kataav kaa yoga hi lagaaya jayega, to kapade kii rangeen prishthbhumi par shwet abhikalp honge, jo gol boondon ke yaa alankaar ke rup main drushtigochar honge. ise shwet kataav kaha jayega. yah baat dhyaan main rakhni chahie ki keval shwet chihnon main alankaarita kaa vistaar atyant simit ho saktaa he. isliye rangeen prishthbhumi par kataav ke madhyam se ek shwet or kai ek rangeen kataav kiye jate hai. rangeen kataav ke liye kataavkaarak main aise ranjak uchit anupaat main mishrit kar die jate hai jo kapade ke rang ko vaashpan main kaat den. in mishrit rangon kii anya kriyaayein, jaise rangaubhad, avkaran evam oxikaran aadi waisi hi hoti hai jaisi unki nijee sidhi chapai main. in mishrit ranjakon main abhaanusaar ek hi varg ke kai ranjak, athwa kai virgon ke ranjak, liye ja sakate hai. kintu ye keval aise hi hone chahie jo kataav kaarak se nasht na hon, reshe se uchit bandhuta rakhte hon tathaa kataav kaarak main unka varna bhi parivartit na ho. ek hi rasayanak ek ranjak ke liye ghaatak or duusare ke liye hitkar ho saktaa he.
 kataav kaarak teen prakaar ke hote hai. ek to oxykaarak, jaise bichromet, nitrate, chloret, bromet aadi. inke prabhaav ko badhaane yaa utprerit karne ke liye oxygen vaahakon evam utprerakon kaa prayog kiya jaataa he. duusare kataav ke padaarth avkaarak hote hai, jaise stanes chloride, hydrosulphite or salphoxilette-farmaldihide athav ai.si.ai. nirmit vyapaarik formosal yaa ai.ji. nirmit rangolite si aadi. inke prabhaav ko badhaane ke liye anthraquinon lep or lukotrop dablyoo ko kataav kaarak main milaanaa padataa he. tisare prakaar ke kataav padaarth amla hote hai, jo praaia: khanij rangon kii hi kataai main kaam aate hai. ye rasinic padaarth alag alag rangajati ke kataav ke liye lagbhag nishchit se ho gaye hai, yadhyapi inkaa upyog duusare samakaksh ranjakon main bhi kiya ja saktaa he. in padaartho kaa chunaav is prakaar karnaa chahie ki ye mishrit rang ke mul rasayanakon kaa virodh na karen, jaise aazoik ranjakon ke prishthbhumi kataav main potacium carbonate, daahak soda, hydrosulphite or formosal aadi liye jate hai. inhen padaarthon ko kunda ranjakon ke mul lep main, unki pratyaksh chapai main athwa unki rangai main upyog main laayaa jaataa he. ab kunda ranjakon ko in kataav ke padaarthon main milakar aazoik ranjakon ke tal kii nirvighn kataai kii ja sakati he. inamen se koi bhi padaarth kunda ranjak ke vastra par chadhane main hanikaarak na hokar poorak hoga. yadi kundaranjak ke atirikt saral ranjakon ko rang kataav ke liy liya jaay, to anuchit hoga, kyonki saral ranjak in padaarthon main swayan katkar rangahin ho jaayange. saral ranjakon main keval pilaa rang hi aisa hota he jo in yogon se nahin katataa. use pile kataav main aazoik ke tal par liya ja saktaa he. nil tathaa anya kundaranjakon kii tal kataai ke liye oxykaarak padaarth upyukt hote hai. parantu jin ranjakon main anthraquinon lep aadi utprerak mili hon unhen avkaarak padaarthon se bhi kaata ja saktaa he. saral ranjakon ke tal ko bhi aazoik rajakon kii bhanti hi kaata ja saktaa he, parantu yogon kii maatra or bhaap kaa samay kam hona chahie.
 kataav main kapade ko rangakar tab uskaa rang kaata jaataa he, kintu pratirodh pratha main kapade par pratirodhi pehle hi laga liya jaataa he, tab sukhaane ke baad rangaai kii jaati he. pratirodhi lage sthalon par rang nahin chadhataa shesh sab kapadaa bhalee prakaar rang jaataa he. pratirodhi main rang milakar chitrit kiya jaae, tatpashchaat rangaai kii jaae, to rangeen pratirodhan praapt hoga. ye pratirodhan do prakaar ke hote hai- ek to yantric, jo aparivartit bhautik rup se bina kisi parivartan ke kaam karte hai, jaise mom, regin, chini mitti, zinc oxide, charbi, sis, beri sulphate aadi. vaatik or bandhani kii chapai isi shrenee main aati he, parantu in padaarthon ko rasinic pratirodhakon ke saath bhi milaate hai, jisase sakriy ranjak tatv kapade tak na pahunch saken. duusare rasinic dravya, jo kriyalap ke bich aisi dasha utpann kar dete hai ki rangaai ke samay yoga lage sthalon par kapadaa rang nahin pakadta, tathaa bilkul shwet rahata he. rasinic pratirodhi chaar prakaar ke hote hai : avkaarak, jaise sodium yaa potashium sulphite, sodium yaa potassium bisulphite, stans chloride, hydrosulphite or formosal aadi, oxykaarak, jaise tuutiya, ammonium chloret, soda bichromet, sodium chloret, ammonium vanedet aadi, kshar, jaise daahak soda, aish or potacium carbonate aadi, amla jaise citric, tannic, tarterik or kakzalic amla aadi. inke atirikt kuch aise dhaatulavan bhi hote hai jo bhaap main vighatit hokar amla dete hai. inhen bhi liya ja saktaa he. pratirodhiyon ko lagaakar sukhaana chahie. yadi pratirodhi shwet he, to kapade ko sukhaakar pading dwaara is prakaar rangate hai ki kapadaa keval donon belanon ke bich se jaataa he, kaksh se nahin or nichevale roller par ek kapadaa lapet diya jaataa he.
 anillin vaale maal ko bhaap seven karakar, saadhaaran oxikaran ke baad pani, sabun aadi se svachh kiya jaataa he. jab pratirodhi main waite rang mila ho, tab chapai ke baad use bhaap dekar sthaayee kar lenaa chahie. tatpashchaat yadi tal anillin ke kaale rang kaa ho, to uske anusaar rangaai paatr main yogon ke saath pading aadi karke anya kriyaayein kerani padati hai. isi prakaar anya rangon kii shwet athwa rangeen pratirodh chapai kii jaati he. pratirodhi kaa upyog ranjak varg or uske gundharmanusaar kiya jaataa he.
 yantric pratirodhiyon kaa upyog swatantra rup se bandhani or baatik kii chapai main hota he. bandhani main kapade kaa keval patali dori se abhikalp ke anusaar baandhakar rangaai kii jaati he. kai rang lagane ke liye yah kriya kai baar main puri kii jaati he. jab rangaai thande main kerani ho tab rassi main mom lagaakar use bhi jalsah bana liya jaataa he. uchit rangaai ke yogon ke saath rangai kii jaati he. is pratha kaa upyog jaipur, jodhpur aadi rajasthani nagaron main ab bhi adhik paaya jaataa he. prasiddh jaipuri safa isi reeti se ranga jaataa he.
 anumaanath: yah sanskrit shabd "vaarthik" se bana he, jiskaa arth batti hota he. is kriya main prayukt mombatti ke aadhaar par iskaa yah naam padaa he. mom lagaakar kapade ko batti kii bhoti lapet kar rangai ke liye jhurriyaan daali jaati hai. sambhavat: prarambh main yah kala dakshin bharat ke samudri taton par prachlit thi. vahiin se purvi deshon - java, sumatra kii ore jaakar un deshon kii mukhya chapai kala ho gai. ab iskaa prachaar hamaare desh main nahin he. shantiniketan ke kuch kalakaar kala ke rup main ise pradarshit karte hai. vyapaarik vastra chhapakar java main hi taiyaar hota he, bharat main nahin. is pratha se chapa hua kapadaa bada aakarshak, sundar, uski alankaarita atyant jatil, vicitra or anek rangon se yukt hoti he. isaki chapai main adhik samay or anubhav evam kaaryadakshata kii vishesh aavashyaktaa hoti he. java or anya purvi deshon main is prakaar ke kapade utsavon or vishesh avasaron par pahanane kaa chalan he. 17veen, 18veen or 19veen shatabdi main iskaa vikaas adhik hua tathaa yah china, japan, indochin or pashchim main holland, germany evam france tak main fail gaya tha. ant main belan chapai ke saamne yah kala tik na saki, visheshkar pashchim main or ab keval java iskaa centre rah gaya he.
 baatik kii chapai takanic main java ne is samay utani hi dakshata praapt kar lee he jitani anya deshen ne anya chapai prathaon main. yadhyapi siddhant kii drushti se kataav pratha kaa kuch anukaran kar kriya ko vistrut karne or alankaarita main visheshta laane kaa praytn kiya gaya he, phir bhi ab tak baatik chapai kaa kaary pratirodhan pratha kii seemaa ke bheetar hi hota he. rang ko kapade par pahunchne se rokane ke liye mom, raal or chaaval, maida yaa starch kii maadi kaa upyog kiya jaataa he. ye padaarth thande hokar jamate or pratirodho kaa kaary karte hai. inhen naanaa prakaar se kapade par lagaaya jaataa he. haath se lagane main alankaarita nune shrenee kii hoti he, at: vibhinn prakaar ke upkarnon kaa vikaas kiya gaya he. inamen se vishesh ullekhneey ek chota taanbe kaa lotaa he jisamen kai patali tedi tontiyaan hoti hai. isse kapade par mom dwaara bahut baariki se chitrankan kiya ja saktaa he. koi koi kunchi se bhi kaam lete hai. kabhi kabhi kapade par mom lagaakar sui kii nok se chhidr banaate hue chitrit kiya jaataa he. vibhinn prakaar kii stensilon kii sahaayta se bhi chitra banaae jate hai. aajkal lakdi ke thappon main taanbe kii pattiyaan lagaakar utpaadan badhaane kaa prayaas safal hua he. in upkarnon ko rangai kriya kaa praarambhik saadhan kaha ja saktaa he. parantu rangaai chunki kai baar main puri kii jaati he, at: inkaa upyog baar baar hoti he. kabhi-kabhi ek baar rang lene ke baad us jagah kunchi se bhi mom bhari jaati he, taaki vahaan rang na pahunch sake. tab rangaai kii kriya bhi duharai jaati he.
 pracheen kaal main rangaai ke liye keval vanaspatik rang hi uplabdh the. mom ghule nahin, is vichaar se is chapai pratha main rangaai thande main kii jaati thi. nil kii anek jatiyaan tathaa manjeeth aadi isi prakaar kaam main laae jate the. mom aadi se alankaarita ke pashchatra rangai kii reeti vahi hoti he jo saadhaaran kapadaa rangaai main vyavahrut hoti he. laal kii rangaai main tel lagaana, rangasthapak, usko sthaayee karnaa aadi kriyaayein yathavat karke tab mom se alankaarita kii jaati thi or uske baar rangaai hoti thi. swatantra rup se yaa kai vanaspatiyon ke mishran se bahurangi aabhaaen banaai jaati thim. phir bhi ye rangaten abha main simit thim. aajkal sanshleshik nil or elizrin kaa upyog adhik kiya jaataa he. inke atirikt ab anya upyukt sanshleshik ranjakon, jaise aazoik aadi ko bhi, is chapai kii rangaai main kaam main laayaa jane laga he. adhikansh vanaspatik rang prakaash or dhulaai main kachche hote he. is kaaran se bhi naveen rangon ko adhik apanaaya gaya he. inaki rangai kriyaayein bhi adhik suvidhajanak hoti he.
 baatik kataav main potacium paramanganet kii reeti kaa adhik anusaran kiya jaataa he, arthath kapade ko nil main rangkar dhone sukhaane ke baad abhikalp ke anusaar mom lagaaya jaataa he. tatpashchaat oxykaarak kataav karke hydrosulphite ow soda ke tanu vilyan main chalaaya jaataa or dhulaai or dhulaai aadi kii jaati he. jin sthalon main mom laga rahata he, vahaan kaa kapadaa nila rahata he, shesh shwet.
 prarambh main yah chapai pratha bade gharon main samay kaatane kaa saadhan thi, baad main, visheshkar java main, gharelu dhandhon ke rup main iskaa prachlan badi maatra main hone laga or aaj bhi vahaan jansankhya ke ek bade bhaag ke jivicoparjan kaa yah mukhya saadhan he.
 jari kii bunai main sone-chaandi ke taron kaa upyog kiya jaataa he. aise vastron kaa mulya saadhaaran manushya kii krayshakti ke pare hota he, at: chapai dwaara is kami kii purti karne kaa prayaas chhipon ne kiya he. isamen dhatuchurna ko kaam main laayaa jaataa he. ye churna sona, chaandi, banaavati sona or aluminium aadi chamakdaar dhaatuon ke hote hai. inkaa kapade par chipkaane ke liye kuch arsajakon kaa upyog kiya jaataa he, jaise lithaphone, prakritik prakaash sanshleshik raal, rogan, asli kaa ubala tel, varnish aadi. kapade kii yathochit rangaai karke, sukhaane ke baad yaa pital ke thappon se arsajakon kaa apekshit abhikalp lagaaya jaataa he uske upar patale kapade kii potli main baandhakar dhatuchurna ko dhire-dhire chhitakaaya jaataa he. is prakaar aasanjak par dhatuchurna lagaakar kapade ko do teen din dhoop tathaa chaaya main latakaane se aasanjak suukh jaataa he or churna sthaayee hokar pakkaa ho jaataa he.
 aajkal uparyukt asanjakon ke badale aise padaarth liye jate hai jinase kapade par sanshleshik rezin ban jaati he, jaise phenol or farmaldihide sodium isitate ke saath. inke prabhaav ko adhik sthaayee banane ke liye inamen thodi si sericos bhi mila diya jaataa he. bhaap dene par is prakaar jo aviley regin banataa he usamen sabun kii dhulaai ke liye dhatuchurna bahut pakke sthapit ho jate hai.
 aajkal uparyukt siddhant ke aadhaar par hi flock chapai kaa avishkaar hua he. isamen dhatuchurna ke sthaan par rooyee, oon, resham or reyan ke ek yaa do millimetre lambey, athwa aavashyaktaanusaar chote evam bade tukade, katkar kapade par chipkaae jate hai. potli yaa anya saadhan ke dwaara resh churna ko chhitakkar paardarshee vastrabhumi, jaise organdi yaa nilon par, isaki chapai bahut sundar or aakarshak hoti he. mashin ke dwaara kapade ke saath 90 degree kaa kone banaate hue reshen evam bade tukdon ko khadaa lagane kaa chalan bhi ho gaya he. aise kapade ko pile fabric kehete hai. yah dekhne main vaisaa hi hota he jaise galeeche kaa kapadaa. jis mashin ke dwaara inako kapade par lagaaya jaataa he, usamen chumbakeey aakarshan hota he, jiske sampark main aanevaala reshasmooh kapade main khadaa lag jaataa or aasanjak padaarth kii vahaan purvasthiti hone se, usee main khadaa sthir hokar pakkaa ho jaataa he. is kala main prayukt aasanjak aadhunik hote hai or ye sabun kii dhulaai ke liye to pakke hote hi hai, praaia: unamem se adhikansh shushk dhulaai ke liye bhi pakke hote hai, reshe, reshon ke tukade yaa churna, shwet athwa rangeen kaam main laae jate hai. chamade ke churna ko bhi isi prakaar chipkaakar naanaa prakaar kii sundar evam aakarshak vastuen vyapaarik str par banaai jaati he. aluminium ke churna ko isi paddati se chhapakar aag bujhaanewaale karmchaariyon ke bahumoolya kapade banaae jate hai.
 chapai kii jin paddatiyon kaa upar varnan kiya gaya he, utpaadan or vyapaarik drushti se ve hi mahatvapurn hai. inke atirikt kuch or paddatiyaan bhi hai, jo kaarivishesh ke liye hi nishchit hai or jinka chalan udyog main simit he, jaise ubhaad pratha jo rasayanakon ke avakshepan dwaara hoti he, kripan pratha jo daahak soda ke marsrikaran shakti ke sandran se praapt hoti he or dhari kii chapai jo broked aise kapadon ke liye bhi prachlit he, parantu adhik nahin.
 rasayanakon kii vibhinnata or prathagat kriyalap se hi chapai kaa itnaa vikaas hua he. kapadon kii chapai main vaanchit utpaadan kii drushti se inamen se prayek kaa apana apana nijee mahatv he or utpaadak usee pratha kaa anusaran karte hai jiske dwaara nirmit kapade kii maang adhik hoti he. yantron or upkarnon aadi kaa prabandh bhi usee ke anusaar kiya jaataa he.
 uparyukt prathaon main prayukt yogon ko pakaane or banane aadi ke liye jab utpaadan badi maatra main kiya jaataa he, tab ranjakmishran paatr kaa isamen upyog kiya jaataa he. isamen do yaa adhik kadaah hote hai, jinamein bhaap se garam karne kaa or pani se thanda karne kaa saadhan hota he. inamen yogon ko chalaane ke liye vilodak bhi lage hote hai. ye paatr apni jagah par rahete hue yogon ke giraane ke liye ulate bhi ja sakate hai. ek baar main lagbhag 1200 pound maadi, athwa paste, banaaya ja saktaa he.
 upar bataai hui prathaon se reshe ke anusaar uchit rang or yoga lekar sooti, oonee reshmi athwa reyan sabhi prakaar ke kapade chaape ja sakate hai. daahak kshaaron kaa upyog oonee or reshmi reshon par varjit he. inkaa madhyam sadaiv amleey hona anivaary he. at: paste banaate samay ise dhyaan main rakhana aavashyak he. chapai main rangai kii tarah rang chadhaanaa mukhya dhyey hota he, at: yoga aisa bananaa chahie jisase nirdisht reshe par apekshit rang chadh jaae. yoga main rasinic dravyon kii maatra kam yaa adhik karnaa visheshgy ke icchaanusaar ho saktaa he. ek rasayanak ke abhaav main anya samgunadharmee rasayan dravya liya ja saktaa he, parantu mul siddhant yah he ki rang kii vileyata, bandhuta or uske sthayitv aadi main antar nahin aana chahie. 
