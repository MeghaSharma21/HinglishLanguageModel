 
 shaljam cruciferi kul kaa paudha he. isaki jad ganthnuma hoti he jisaki sabzi banati he. koi ise rus kaa or koi ise utari europe kaa deshaj maanate hai. aaj yah prithvi ke praaia: samast bhaagon main ugaaya jaataa he. 
 isaki jad moti hoti he, jisko pakaakar khate hai or pattiyaan bhi shaak ke rup main khai jaati hai. pashuo ke liye yah ek bahumoolya chaara he. kuch sthanon main manushyon ke khaane ke liye, kuch pashuo ko khilaane ke liye or kuch sthanon main in donon kaamon ke liye yah ugaaya jaataa he. isamen thos padaarth 9 se 12 pratishat or kuch vitamin, visheshat: "bi' or "si' rahete hai.
 yah sheetakaaleen paudha he. adhik garmi yah sahan nahin kar saktaa. paudhe lagbhag 18 inch unche or faliyaan ek se dedh inch lambii hoti hai. iske phool pile, yaa pandu, yaa halake naarangi rang ke hote hai. shaljam kaa vargeekaran isaki jad ke aakaar par, athwa jad ke upree bhaag ke rang par, kiya gaya he. kuch jaden lambii, kuch golakaar, kuch chipti or kuch pyaale ke aakaar kii hoti hai. kuch kism ke shaljam ke gudde safed or kuch ke pile hote hai. bharat main uparyukt sab hi prakaar ke shaljam ugaae jate hai.
 shaljam bone ke liye kheton kii jutai gahari or acchhee honi chahie. acchhee sadi gobar kii khaad prati acre 10-15 ton or nitrogen, phosphorus or potash vaala urvarak 860 pound daalane se paidaavaar acchhee hoti he. iskaa beej chhitakava, yaa drill dwaara, qatari main boyaa jaataa he. e acre ke liye chah se aath pound tak beej kii aavashyaktaa padati he. aadhe inch kii gaharaai par beej boyaa jaataa he. yadi mitti kadi yaa matiyaar ho, to mendon par bhi beej boyaa ja saktaa he. beej sheeghra hi jam jaataa he. jam jane par paudhon ko viralit karne kii aavashyaktaa padati he, taaki ve chaar se chah inch kii duuri par hi rahen. paudhe sheeghra hi badhate hai. lambey samay tak acchhee naram jad kii prapti ke liye, ek saath samast khet ko na bokar 10-15 din ke antar par bona acha hota he. asadha sawan main beej boyaa jaataa he. 
 duusari baar farvari se june ke aarambh tak boyaa jaataa he. barsaat main sinchai kii aavashyaktaa nahin hoti, par anya mausam main prayek 8.10 dinon main sinchai aavashyak hoti he. thande deshon main garmi main bhi isaki boai hoti he. bharat main paidaavaar prati acre saamanyat: 200 man hoti he, par puri khaad or urvarkon kii sahaayta se saralata se, dyodhi or duguni kii ja sakati he. paudhon main kuch kavak or kuch keede bhi lagate he, jinase bachaav kaa upaay karnaa aavashyak hota he.
