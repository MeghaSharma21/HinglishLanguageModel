 tractor aadhunik krishi ke upyog main aane vaala pramukh upkaran he. yah ek aisi gaadi he jo kam chaal par adhik karshan bal pradaan karne ke liye dizin kii gayi hoti he. yah apane peeche judy hui krishi upkaran, saamaan ladi treller, trali aadi khinchne kaa kaary bhi karata he. iske upar kuch aise krishi upkaran bhi lagaaye jate hai jinhen tractor se praapt shakti se chalaaya jaataa he.
 karshitr vah swayanchalit yantra he. iskaa vyavhaar mukhyat: 
 saadhaarant: karshan kaary ye hai: jameen ko jotikar taiyaar karnaa, beej daalana, paudh lagaana, fasal lagaana, fasal kaatna, aadi.
 sthir kaary ye hai: jal ko pump karnaa, gaahna, bharan peshan, lakdi chirana, aadi.
 vibhinn prakar ke kaaryon ke liye paanch prakaar mukhya mul chaalak nimnlikhit hai: 1. gharelu jaanavar, 2. vayuchalit yantra, 3. jalchaalit yantra, 4. vidyucchalit yantra, 5. ushmaainjan 
 in mul chaalkon main se keval gharelu jaanwaron evam ushmaainjan kaa hi karshan kaary ke liye safaltaapurvak vyavhaar kiya jaataa he. vaayu, jal evam bijli dwaara praapt shakti kaa upyog sirf sthir kaaryon ke liy hi ho sakate he. united kingdom, america aadi deshon main 1920 i0 tak krishi sambandhi kaaryon ke liye ghodon evam khachcharon kaa upyog kiya jaataa tha; kintu uske baad pashuon kaa vyavhaar kam hot gaya. aajkal vahaan in kaaryon ke liye praaia: tractor kaa hi vyavhaar kiya jaataa hai.
 gharelu pashuon kii tulana main tractor ke mukhya laabh ye hai:
 1. isse kathin kaary lagaataar liya ja saktaa he,
 2. pratikul jalwaayu kaa isapar prabhaav nahin padataa,
 3. yah vibhinn gatiyon se kaary kar saktaa he,
 4. jab iskaa vyavhaar nahin hota tab isapar kam dhyaan dene kii aavashyaktaa hoti he evam eendhan kii aavashyaktaa bilkul nahin hoti.
 sabase pehle shakti-chaalit krishi upkaran unnisvin shatabdi ke armbh main aaye. inamen pahiyon par jadaa ek vaashp-engine hua karata tha. ek belt kii sahaayta se yah sambandhit krishi upkaran ko chalaata tha. inhen mashiinon main takneekee sudhaar or vikaas ke parinamswaroop san 1850 ke aasapaas pehla tractor kaa avirbhaav hua. iske baad inkaa krishi kaaryon main jamkar prayog hua. tractaron main vaashp-chaalit ingine beesvin shatabdi main bhi bahut varshon tak aate rahe. jab aantarik jvalan ingine paryaapt rup se vishwasaneey banane lage tab is nayi praudyogiki par aadhaarit tractaron ne puraani praudyogiki kaa sthaan le liya.
 san 1892 main jaan frolic ne pehla petrol chaalit tractor banaaya. iske keval do hi tractor bike. iske baad san 1911 main twin city tractor ingine company ne ek dizin viksit kii jo safal rahi.
 bhaap ingine kaa avishkaar evam vikaas antardahan ingine se ek sau varsh pehle hua tha. us samay tractor kaa vyavhaar keval gaahne kii mashin ke chalaane main kiya jaataa tha. bhaap tractor main kuch vikaas hone ke baad iskaa vyavhaar khet ko taiyaar karne, beej bone or fasal kaatane ke liye kiya jane laga. krishi ke liye bhaap tractor upyogi siddh nahin hua, kyonki yah atyant baari evam mandgatigami tha. iske atirikt iske liy prachur maatra main eendhan evam vaashpitra jal kii avashyaktaa hoti thi jisaki dekhbhaal ke liye duusare aadmi kii aavashyata padati thi.
 bhaap-tractor kii in trutiyon ke kaaran anveshakon kaa dhyaan antardahan ingine kii ore aakarshith hua. 19veen shatabdi ke ant main pratham gas tractor kaa nirmaan kiya gaya. 1905 i. tak gas tractor kaa vyavhaar kheton main hone laga. isamen chaar pahiyon par sthit baari panjar par ek bada silinder gas ikin laga hua tha. bhaap tractor kii tarah yah bhi baari bharkam tha. isamen eendhan, jal aadi kam maatra main lagata tha or ek hi aadmi puure yantra ko niyantrit or sanchalit kar saktaa tha. 1910 een. ke lagbhag abhiklpiyon kaa dhyaan halke gas tractor ke nirmaan kii ore gaya. 1913 i. se do evam chaar silinderonvaale ingine ke halke gas tractaron kaa nirmaan kiya jane laga. uske baad vibhinn prakar ke gas tractor kaa nirmaan kiya jane laga, tab vibhinn prakaar ke gas tractor banaae gaye.
 pratham dijal ingine yukt tractor kaa nirmaan 1931 i. main kiya gaya. yadhyapi is tarah ke tractor kaa daam adhik tha. phir bhi anek gunon ke kaaran isaki maang adhik thi. tractor main nimnadaab viviya tair kaa vyavhaar sarvapratham 1932 i. main hua tha. aajkal bhi tractor ke vikaas ke liye anveshan kaary ho rahe hai.
 karshan evam swayanchalan ke tareekon ke anusaar tractor ke do bhed hai:
 1. chakra tactor - yah tractor bade mahatv kaa or krishi sambandhi kaaryon ke liye atyant upyogi he. chakra tractor yaa to teen pahievaala hota he yaa chaar pahievaala.
 2. li prakaar ke tractor aise tractor ke karshan yantra vinyas main do baari patariyaan lagi rahati hai. isamen lohe ke do pahiyon kaa vyavhaar hota he jinamein se ek chaalak kaa kaary karata he doosraa mandak kii tarah hota he. yah tractor baari kaary, jaise band ke nirmaan or anya audyogic kaaryon ke liye bade paimaane par vyavahrut hota he. krishi main iskaa vyavhaar kam he.
 upyogita ke anusaar karshitr ke nimnlikhit paanch bhed hai:
 1. saamaanya kaary karshitr - ye karshitr maanak abhikalp ke hote hai, jaise chaar chakravaale yaa li prakaar ke karshitr.
 2. sarvakaarya karshitr - aise karshitr se praaia: sabhi tarah ke karshitr kaary liye ja sakate hai.
 3. falodyan karshitr - ye chote yaa madhyam akaarawale yantra hai. inaki banaavat aisi hoti he ki inase falodyan main sucharu rup se kaary liya ja sakat he. is prakaar ke karshitr bahut kam oonchaai vaale hote hai evam inamen bahut kam prakshepi purje hote hai.
 4. audyagik karshitr - in prakaar ke yantra kisi bhi aakaar yaa prakaar ke ho sakate hai. inkaa vyavhaar kaarkaanon or hawaii pattan ityadi sthanon main hota he. ye rabar ke pahie tathaa ucch chaal pareshan upkarnon se yukt hote hai.
 5. baag-karshitr - yah bagichon yaa chote chote kheton main vyavhaar kiya janevaala sabase chote aakaar kaa tractor hota he. yah teen aakaar kaa banaaya jaataa he: chota aakaar, madhyam aakaar or bada aakaar. chote akaarawale yantra se bagichon main paudha lagane kaa evam kheti kaa kaary liya jaataa he. madhyam or bade akaarawale baag karshitr kaa vyavhaar hal chalaane aadi ke kaary ke liye liya jaataa he. is yantra ko chaalak chalaata he ore uttolak kii sahaayta se ise niyantrit karata he.
 sabhi tractaron main nimnlikhit teen bhaag hote hai:
 1. ingine or uske saadhan,
 2. shakti pareshan pranali ,
 3. chejis 
 pracheen samay ke tractaron main mandagami vishaal kshaitij ingine lagaae jate the jinamein keval ek yaa do silinder hote the. is tarah ke baari bharkam injanon ko sanbhaalane ke liye majboot panjar, bade pahie aadi kii aavashyaktaa hoti thi jiske falswaroop swayan tractor hi bahut baari ho jaataa tha or isamen kaary lene main kathinaayee hoti thi. aajkal ucch gativale halke injanon kaa prayog adhik ho rahaa he jinamein mukhyat: do silinder kshaitij ingine or chaar yaa chha: silinder vaale urdhwadhar ingine haate hai. tactor ingine ke mukhya purje, jaise piston, crack shaft bering, valve aadi motor gaadi ingine ke purjo kii apeksha adhik bade or baari hote hai. sabhi silinder ek hi dhalaai main banaae jate hai. tractor ingine ke silinder sheeghra hi nasht hone lagate hai. is kathinaayee ko sulajhane ke liye ye do vidhiyaan kaam main laai jaati hai.
 ye vidhiyaan manhagi evam adhik samay lenevaali hoti hai. isiliye aadhunik abhikalp ke ingine main apney silinder deevaaren yaa sleeve lagaae jate hai, jo ingine ko tractor se bina baahar nikaale sugamawa se pun: pratisthapit kiye ja sakate hai. sleeve kii keemat nae silinder yaa acha punarvedhan karaane kii keemat se bahut kam hoti he. tractor ingine ke liye silinder sheersh alag se dhalaai dwaara banaae jate hai. aisa karne se dahanakaksh main jame carbon ko saath karne main sugamawa hoti he. balve ko silinder sheersh main lagaaya jaataa he jisase valve ke samanjan main aasaani hoti he. tractor piston praaia: dhalaai lohe kaa bana hota he evam isamen teen se lekar saat tak valay lage rahete hai. sabhi tractaron ke crank shaft paat gadhaai dwaara ek hi tukade main banaae jate hai. saadhaarant: bade akaarawale do or chaar silinderwaale ingine 900 se 1,200 or chote akaarawale chaar or chha: silinderwaale ingine 1500 se 2000 parikraman prati minute par chalate hai.
 antardahan ingine main vyavahrut eendhan gasiy eendhan yaa or dwitiya, sphuling prajvalan inrjan . pratham prakaar ke ingine main chushan stroke main keval vaayu silinder main pravesh karti he or vahaan par yah sampeden stroke main sampidit hoti he. is stroke ke purna hone ke lagbhag ant:kshepak dwaara eendhan sookshmakanon ke rup main garm sampidit vaayu main ant:kshepit kiya jaataa he jisase dahan hota he. is tarah ke eenjan main dijal tel kaa vyavhaar kiya jaataa he. dwitiya prakaar ke sphuling prajvalan ingine main eendhan or vaayu kaa sanmishran corburator naamak bhaag main hota he or vahaan se chushan stroke dwaara yah mishran silinder main pravesh karata he. silinder main sampeden stroke dwaara mishran ke sampidit hote hi sphuling plag dwaara dahan sampann hota he. is tarah ke eendhan main petrol or gas kaa vyavhaar kiya jaataa he. dahan ke baad uparyukt donon prakaar ke ingine main prasar stroke hota he jisamen shakti praapt hoti he. prasar ke ant main jali hui gas nimna daab par rah jaati he jise nikaas stroke dwaara baahar nikaalkar chakra kii punrariti hoti he.
 ingine main garam gaison ke kaaran evam piston ke silinder main pashchaagr chaal ke kaaran gharshan dwaara ushma kii utpatti hoti he jisase eenjan ke purje sheeghra hi kharaab ho jate hai. isse bachane ke liye ingine ke purjon ko vayushithan yaa taralashithan dwaara thanda kar ushma kam kii jaati he.
 tractor par padanevaale parivartit bhaar ke saath badalati hui gati main ekarupata laane ke liye tractor ingine par gatiniyantrak kaa rahanaa aavashyak he. praaia: sabhi tractor gatiniyantran kii avaruddh pranali se yukt hote hai. isamen paribhrami bhaar dwaara honevaale apkendri bal kii sahaayta se gati niyantrit kii jaati he.
 tractor ke ingine kii shakti ko iske pahiyon yaa leekon main pareshit karanevaale yantravinyas ke teen bhaag hai: 
 vibhinn tractaron main ye purje vibhinn abhikalp ke bane hote hai. yah pranali swayampranodan kaa ek saadhan he. isaki sahaayta se ingine ke crank shaft kii gati kam yaa adhik kii ja sakati he evam icchaanusaar tractor kii gati praapt kii jaati he. is pranali dwaara gatidisha ko bhi prativertit kiya jaataa he. swayanchalit vahiniyon ke shakti ekak ko iske pareshan gear or chaalan pahie se pruthak karne ke saadhan kii aavashyaktaa hoti he kyonki 
 vibhinn gatiyon ko praapt karne ke liye pareshan gear ko hataanaa padataa he. in sari kriyaaon ke liye ingine or pareshan gear tathaa pattak ghirani ke bich grabh kaa prayog kiya jaataa he. in grabhon main sankuchan grabh, shanku grabh or vistaaran grabh pramukh hai. aajkal praaia: sabhi tractoro ke grabh chakti prakaar ke hote hai. aadhunik grabh abhikalp main bahuchakati prakaar ke grabh ke badale dwichakti or ekapatt grabh kaa vyavhaar adhik hota he. aadhuniktam abhikalp main shakti pareshan ke liye taral padaarth kii gatij urja yaa daab urja kaa upyog kiya jaataa he. isamen taral yugman or balghurna parivartak aadi pramukh hai.
 tractor chejis ke antargat dhaanchaa, pahie yaa karshan ke anya saadhan or modan yantravinyas aate hai dhaanche par yantra ke anya ekak lage rahete hai, isaliye iskaa majboot hona aavashyak he. pehle yah sandhan rivat jod dwaara banaaya jaataa tha kintu aajkal tractor ko halkaa, chota evam sanhat banane ke liye yah do bhaagon main dhalaai dwaara taiyaar kiya jaataa he jisamen se ek ingine crank khol evam doosraa pareshan koshth kaa kaary karata he. aajkal praaia: sabhi tractaron ke pahie nimna daab biveey rabar ke bane hote hai kintu dhan kii kheti ityadi ke liye vyavhaar main laae janevaale tractaron main aajkal bhi ispaat ke pahie lagaae jate hai. modan yantravinyas kaa sabase pramukh bhaag gear he jo modan chakra se modan dand ko gati pareshit karata he. ye gear hameshaa ek koshth main band rahete hai taaki inamen dhulikan aadi kaa pravesh na ho sake.
 kisi bhi tractor kii aayu or iske dwaara kiya gaya kaary is yantra kii dekharekh par nirbhar karata he. is yantra ko jitani hi adhik saavdhaanee se rakhaa jaayga utana hi acha kaary vah degaa or usee ke anusaar yah tikaoo hoga. yadi acchhee dekharekh kii jaay to yah shaayad hi kabhi kathinaayee upasthit karegaa. praaia: sabhi tractaron main kathinaaiyaan injanon main hi hoti he. kathinaaiyon ke kaaran mukhyat: nimnlikhit chaar prakaar ke ho sakate hai:
 kisi bhi ingine ko sugamawapurvak aarambh karne evam dakshatapurvak kaary dene ke liye uchit sampeden na hone kaa karan piston, piston valay silinder, silinder, deevaaron aadi kaa ghisna, silinder sheersh yaa sphuling plag ke chaaron ore chuunaa tathaa balve ke neeche carbon kaa jamaa hona he.
 valve ke kuch band ho jane, eendhanpath main koi bahari bastu aa jane, corburator plav ke kahin atak jane ke kaaran eendhan ke pravaah main avrodh hota he jisase kam eendhan hi aa paata he. kabhi kabhi valve ke neeche mel jamaa hone athwa plav main chhed ho jane ke kaaran eendhan adhik maatra main aane lagata he. corburator kaa uchit rup se na baitaane par eendhan mishran durbal yaa aavashyaktaa se adhik shaktishaalee ho jaataa he.
 dahanakaksh main uchit samay par bijli ke achche sphuling kaa hona bahut se najuk purjon par nirbhar karata he. dhaatu kaa ek kan, jal kii ek boond yaa bijli kaa koi dhilaa sangyojan puri prajvalan pranali main baadha daal sakat he. iskaa arth hoga vilamb or samay kii kshati. crank karte samay ingine kaa prarambhn na hona yaa chalate chalate hathaat ruk janaa prajvalan kii kathinaayee kaa suchak he.
 valve ko uchit samay par khulanaa yaa band hona chahie evam piston kii gati ke saath uchit samay par sphuling kaa nirmaan hona chahie. ie samay main jaraa sa bhi parivartan hone se 'avadhi sambandhi kathinaayee' hoti he. isse chalate ingine kaa prarambhn hone yaa sucharu rup se chalane main baadha nahin hoti he, balki isse ingine kii shakti kam ho jaati he, ingine atyant garam ho jaataa he evam eendhan kii khapat bad jaati he.
 in sari kathinaaiyon ke kaarnon kii ore sadaa dhyaan dete rahane se tractor hameshaa acchhee avasthaa main rahata he.
