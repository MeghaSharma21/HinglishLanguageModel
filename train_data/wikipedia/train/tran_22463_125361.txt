 pratioxikaarak yaa pratiupachaayak ve yogic hai jinako alp maatra main duusare padaartho main mila dene se vayumdal ke oxigen ke saath unki abhikriya kaa nirodh ho jaataa he. in yogicon ko oxikaran nirodhak tathaa sthayeekari bhi kehete hai tathaa sthayeekari bhi kehete hai. arthath prati-oxykaarak ve anu hai, jo anya anuon ko oxikaran se bachaate hai yaa anya anuon kii oxikaran prakriya ko dhimaa kar dete hai. oxikaran ek prakaar kii rasinic kriya he jiske dwaara kisi padaarth se electron yaa hydrogen oxikaarak agent ko sthanantarit ho jate hai.
 pratioxykarakon kaa upyog chikitsavigyaan tathaa udyogon main hota he. petrol main pratioxikaarak milaae jate hai. ye pratioxikaarak chipchipahat paidaa karne vaale padaarth nahin banane dete jo anterdahan ingine ke liye hanikaarak hai. praayah pratisthapit phenol evam fenilanediamine ke vyutpann is kaam ke liye prayukt hote hai.
 anek yogic hawa main khule rakhe jane par hawa ke oxigen dwaara swat: oxikrut ho jate hai. is rasinic kriya ke falswaroop un padaartho main kuch avaanchhneeya gundharm aa jate hai, jo unako saadhaaran upyog ke liye anupyukt kar dete hai. is prakaar ke anek parivartanon kaa bodh saadhaaran indriyon dwaara ho jaataa he. at: swat: oxikaran dwaara padaartho ke bighad jane tathaa adhik dinon tak surakshit rakhane kaa gyaan manushya ko bahut dinon se tha yadhyapi 'swat: oxikaran' kii kriya kaa purna gyaan kaaphi baad main ho paaya.
 swat: oxikaran kii kriya chaar padon main sampann hoti he :
  praarambhik pad jo bahut hi mand gati se ghatit hota he,
  kramash: teevr honevaali gati,
  lagbhag sthaayee gati tathaa
  antim hrasonmukhi gati.
 pratham pad tathaa duusare pad kii mand gati tak kii jo avadhi hoti he use praren avadhi kehete hai or yah is baat ko pradarshit karata he. yah baat shrunkhlaa abhikriya ke aadhaar par oxikaran abhikriya prakram kii pushti karti he.
 swat: oxikaran prakriya main shrunkhalaavahak kaa kaam muktamulak karte hai jo bahut hi sakriy hote hai. swat: oxikrut honevaale anu main jo sabase nirbal carbon-hydrogen bandha hota he usee ke tuutane se ye mulak banate hai. at: is prakaar ke padaarth main aasaani se nikal janevaale ek hydrogen parmaanu kii upasthiti aavashyak he. iske atirikt usamen ek dwibandh bhi hona chahie jiske saath muktamulak sanyukt ho sake.
 yadhyapi oxikaran abhikriyaayein jivan ke liye ati mahatvapoornan hai, ve hanikaarak bhi ho sakati hai. oxikaran abhikriya se muktamulak utpann ho sakate hai, jinke dwaara koshikaon ko kshati pahunchane vaali shrunkhlaa abhikriya aarambh ho jaati he. pratioxikaarak padaarth swayan in mukt mulkon se oxikrut ho jate hai jisase shrunkhlaa abhikriya ko todane main madad milti he. kar koshikaon par hone vaali in shrunkhlaa abhikriyaaon ko roak dete hai. atev praayah antioxident ridusing agents hote hai, jaise thaol, escorbic amla yaa poliphinol aadi.
 padpon evam jantuon main vividh prakaar ke pratioxykarakon ke nirmaan evam sangrah kii jatil vyavastha paayi jaati he. inamen glutathion,, vitamin-si, vitamin-i, anzime aadi aate hai. pratioxykarakon kii aparyaapt maatra hone par yaa pratioxikaarak anzimon ke nasht hone se oxikar tanaav paidaa hota he jisase koshikaon ko kshati ho sakati he yaa unki mrityu ho sakati he.
 aisa samajha ja rahaa he ki oxikar tanaav hi anekon rogon kaa kaaran he. isliye bheshajagunavigyaan main pratioxykarakon kaa gahan adhyayan kiya jaataa he visheshtah aghat tathaa tantrika-apbhrashti rogon ke liye yah bahut mahatvapurn hai. oxikar tanaav rogon kaa kaaran bhi he or parinaam bhi.
 pratioxykarakon kaa poorak bhojan ke rup main khub prayog kiya jaataa he.
 pratioxikaarak adhikansh carbonic yogic, jaise aromatic amin, finol, emino finol aadi hote hai jo saralata se hydrogen parmaanu nikaalkar muktamulak main parinat ho saken or shrunkhalit kriya kaa prasaaran kar saken. pratioxikaarak apana kaary karte samay swat: nasht ho jate hai yaa swat: oxikrut honevaale padaarth inako kramash: nasht kar dete hai.
 rabar, gasoline tathaa snehak tel aadi kuch padaartho main to pratioxikaarak swat: vidyaman rahete hai par unke shodhan ke samay ve nasht ho jate hai. at: is baat kaa dhyaan rakhana padataa he ki ve nasht na hon yaa shodhan ke baad phir unamem or pratioxikaarak milanaa padataa he.
 anek aldihide, jese benzeldihide bahut hi teevr gati se swat: oxikrut ho jate hai at: use rokane ke liye hydroquinon, alphanafathal, katicol aadi pratioxikarakon kaa upyog karnaa padataa he.
