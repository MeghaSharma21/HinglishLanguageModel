 vishwa hindi diwas prati varsh 10 janvari ko manaaya jaataa he. iskaa uddeshy vishwa main hindi ke prachaar-prasar ke liye jaagrukta paidaa karnaa tathaa hindi ko intaraashtriya bhashaa ke rup main pesh karnaa he. videshon main bharat ke duutavas is din ko vishesh rup se manaate hai. sabhi sarkari karyaalayon main vibhinn vishyon par hindi main vyaakhyaan yojit kiye jate hai. vishwa main hindi kaa vikaas karne or ise prachaarit-prasaarit karne ke uddeshy se vishwa hindi sammelno kii shuruyaat kii gai or pratham vishwa hindi sammelan 10 janvari 1975 ko nagpur main yojit hua tha isi liye is din ko vishwa hindi diwas ke rup main manaaya jaataa he.
 bharat ke purv pradhanmantri manmohan singh ne 10 janvari 2006 ko prati varsh vishwa hindi diwas ke rup manaaye jane kii ghoshnaa kii thi. uske baad se bhartiya videsh mantralay ne videsh main 10 janvari 2006 ko pehali baar vishwa hindi diwas manaaya tha.
