 lakshmi narayan mandir birla mandir ke naam se bhi janaa jaataa he. bhagwaan vishnu or devi lakshmi ko samarpit yah mandir dilli ke pramukh mandiron main se ek he. iskaa nirmaan 1938 main hua tha or iskaa udghaatan rashtrapita mahatma gandhi ne kiya tha. birla mandir apane yahan manaai jane vaali janmashtami ke liye bhi prasiddh he.
 iske vaastushilp kii baat kii jaae to yah mandir udiyan style main nirmit he. mandir kaa bahari hissaa safed sangemarmar or laal baluapatthir se bana he jo mughal style kii yaad dilaataa he. mandir main teen ore do manjila baraamde hai or pichley bhaag main bageeche or fawwaare hai.
 yah mandir mul rup main 1622 main vir singh dev ne banwaaya tha, uske baad prithvi singh ne 1793 main iskaa jirnoddhar karaayaa. san 1938 main bharat ke bade audyogic parivaar, birla samooh ne iskaa vistaar or punaroddhar karaayaa.
 parisar main ek mandir
 garud stambh
 parisar main ek mandir
 dharmashala se drishy
 kinare kii bhitti shobhaa
 janmashtami ke avasar par sajaa hua mandir
 mandir main ek yogi kii murti
 
 nirdeshaank: 28°37′58″N 77°11′56″E / 28.6327°N 77.19895°E / 28.6327; 77.19895
