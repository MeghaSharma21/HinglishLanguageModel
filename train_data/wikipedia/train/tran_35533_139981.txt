 agnishastr haathon main uthaakar chalaa sakane vaali bandook ko kehete hai. yah ek naleedaar shastr hota he jo dhamaake ke saath ek yaa ek se adhik goliyaan yaa anya prakshepya kisi manachaahe nishane kii ore teevr gati se chalaa detaa he. agnishastron kaa avishkaar 13veen shatabdi isvi main china main hua tha lekin ve dhire-dhire purvi asia, bhartiya upmahadweep, madhya asia, madhya purv or europe main fail gayi. puraane jamaane main kaale rang kaa barood nodak ke liye prayog hota tha lekin aadhunik kaal main bina dhuen vaale visphotak powder prayog hone lage.
