 arnav goswami ek bhartiya patrkaar evam tivi samachar prastota hai. ve republic tivi ke prabandh sampadak hai. 
 arnav goswami kaa janm assam kii rajdhani guwahati main 9 oktober 1973 main hua tha. vah ek prakhyat vidhivetta asamiya parivaar se hai. unke dada rajnikant goswami ek vakil, congress ke netaa or ek swatantrata senaanee the. unke naanaa gaurishankar bhattacharya assam main bahut varshon tak duusari party ke netaa the. vah ek swatantrata senaanee, ek buddhijivi lekhak the or unhe assam sahitya sabha puraskaar bhi praapt hua tha.
 ve ek sena ke adhikari ke bete hai isliye unhone apni shiksha vibhinn sthanon se puri kii. unhone 10veen kaksha kii board kii pariksha mount saint mairi skool se di jo dilli chhavnee main he or apni 12veen kaksha unhone kendriya vidhyalay se puri kii jo jabalpur chhavnee main he. arnab ji ne apni snaatak str kii padhai samaaj shaastra main hindu mahavidhyalay se kii jo dilli main he. unhone apni masters degree saamaajik nrivigyaan main axford vishvavidhyalay ke saint anatoni vishvidhalay se kii jahaan par ve ek felics vidwaan rah chuke hai. ve san 2000 main cambridge vishvavidhyalay ke sidney sasex college ke international studies vibhaag main ek visiting phelo the jahaan ke wo di si pavet phelo rah chuke hai. arnav goswami kii patni kaa naam pipi goswami he. unka ek betaa bhi he. unka dilli or mumbai donon jagah aana janaa laga rahata he. apane kaam ke kaaran unke mata pita dono unke jivan sthaan guwahati main rahete hai.
 aranab ji ne apni jivan yatra kii shuruyaat da telegraph se kii. jahaan par unhonen ek varsh samachar patr ke sampadak ke rup main kaam kiya. phir 1995 main unhone ne da tii ve main kaam karnaa shuru kiya jahaan par vah ek dainik samachar ke ankar the or vah news tunit naamak ek kaarykram kii reporting karte the. phir baad main aranab en di tii ve kaa mukhya hissaa ban gayi. ve news hor naamak kaarykram kii ankaring karte the. news hor sabase lambey samay tak chalane vaala samachar vishleshan he, itnaa lambaa samachar vishleshan kisi bhi or channel main nahin dikhaaya jaataa tha . enditivi 24 x 7 ke varisht sampadak hone ke kaaran vah puure channel ke prakaran ke sampadan ke jimmedaar the. 
 enditivi unke ubhaar kii pehali seedhi bana, jahaan vah samachar sampadak ke rup main pramukh team kaa ahm hissaa rahe or 1998 se 2003 ke darmiyaan 'newzavar' kaa sanchaalan kiya. phir enditivi main unhen varisht sampadak banaaya gaya or varsh 2006 main times naao main jane se pehle vah isi pad par kaam karte rahe. 
 unki asli pahchaan times naao main hi bani, jahaan tejatarraar style main kaarykram pesh karne kii unki style ne darshakon ko khub lubhaaya, jiske dam par times naao desh main angreji kaa sabase zyada dekha jane vaala channel ban gaya.  goswami ke is karishme ne channel kii kamai ko badhaane main bhi ahm yogadan diya. times naao ko kamau banane main goswami ke kaarykram ne nirnaayak bhoomika nibhaai or channel ke kul rajasav kaa 70 fisadi isse hi aata tha. ise dekhte hue unhen sampadakeey nideshak or pradhan sampadak se pronnat kar times naao or iti naao kaa president-news or pradhan sampadak banaaya gaya.
 vah desh ke taanp rated samachar vishleshan kaarykram ke ankar rah chuke hai. jiske kaaran unako 2004 main best news ankar ke liye ek puraskaar bhi mila tha. unhonen lagbhag 10 saal kaam kiya, phir unhone times nau naamak samachar channel laanch kiya. jisame ve news hour naamak kaarykram ke ankar the or is kaarykram main kuch mashhoor log chitrit kiye jate he jaise parvaiz musharraf, rahul bajaj aadi. unki ullekhneey uplabdhiyaan he 11 july 2006 main mumbai train bam visphot ke samay main 26 ghante kii ankaring kii thi jisamen unhone 200 se adhik netaaon ke saakshaatkaar liye the. 65 ghante se adhik samay ke liye unhone 26/11 ke mumbai aatanki hamalon kii report di thi. vah ek or sho host karte hai frencli spiking vid aranab. jis sho main kuch mashhoor log shaamil hote hai jaise: bharat ke pradhanmantri shri narendra modi, benazir bhutto, purv britain ke pradhanmantri gordon brown, afghanistan ke raashtrapati - hamid karaji, nirvasit dalai lamas, sonia gandhi, rahul gandhi aadi. khel, film or korporate jagat se pramukh bhartiya hastiyaan bhi shaamil hoti hai. unhonen kuch kitabe bhi likhi hai jaise kompetibal terririszam, da legal chelenj aadi.
