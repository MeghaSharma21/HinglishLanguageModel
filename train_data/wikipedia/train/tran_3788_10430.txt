 vaidic dharmapar ek shrenee kaa bhaag
 moksh
 dhyaan yoga 
 
 diti kashyap kii patni, daksh prajapati kii kanya tathaa daityon kii mata thi. aditi ke putron ne indra ke netritv main daityon kaa sanhaar kiya. diti ne indra kaa naash karanevaale putr kii yachana kii. par indra ne chaalaaki se is balak ko garbh main hi unchaas tukdon main kaat daalaa. ye hi tukade 'marut' naam se vikhyath hue.
 diti kashyap kii patni thi. sandhyaa samay jab kashyap yajna main kheer kii aahutiyaan de rahe the, diti kamaskt thi. kashyap ke bahut samajhane par bhi ki yah 'bhoot bhraman kaal he', diti samagam kaa aagrah karti rahi. kashyap ne patni kii baat maan lee. kalantar main kammukt hokar diti apane krity ke liye lajja tathaa khed kaa anubhav karti hui pati ke paas gayi. muni ne kaha ki asamay main sambhog karne ke kaaran uske putr daitya honge tathaa bhagwaan ke haathon maare jaayenge. chaar pautron main se ek bhagwaan kaa prasiddh bhagavadbhakt hoga. diti ko ashanka thi ki uske putr devataaon ke ksht kaa kaaran banenge, at: usne sau varsh tak apane shishuon kaa udar main hi rakhaa. tadnantar sab dishaao main andhkaar fail gaya, at: devataaon ne brahma se jaakar prarthana kii ki uskaa niraakaran karen. brahma ne kaha ki purvakaal main sanakaadi muniyon ko baikunth dham main chha: sidhiyon ke upar jane se vishnu ke parshadon ne agyantavash roak diya tha. sanakaadi aayu main, sansar main sabase bade hone par bhi paanch hi varsh ke dikhalaayi padate the. ve log vishnu ke darshanabhilashi the. unhone kruddh hokar un donon ko parshad kaa pad chhodkar paapmay yoni main janm lene ko kaha tha. ve jai-vijay naamak parshad va baikunth se patit hokar diti ke garbh main bade ho rahe hai. tadnantar sristi main bhayanak utpaat ke uparaant diti ke garbh se hiranyakashiphu tathaa hiranyaksh kaa janm hua. janm lete hi donon parvat ke samaan drudh tathaa vishaal ho gayi. hiranyaksh ke hanan ke samay diti ke stan se rudhir pravaahit hone laga tha.
 apane putron kii hatya se du:khee diti marichi ke putr kashyap ke paas gayi or kaha ki aditi ke putron ne uske putron ko maar daalaa he. vah apane pati se aise garbh kii icchhuk he, jisase utpann betaa indra kii hatya kar daale. kashyap ne sweekaar kar liya tathaa putr-janm tak pavitrataa se rahane kaa aadesh diya. putr-janm ek hazaar varsh baad hona tha. diti kushaplav naamak tapovana main tapasya karne lagi. indra ne use apni seva se prasann kar liya. putr-prapti se das varsh purv diti ne indra se kaha ki uski seva se prasann hokar vah apane putr ko uskaa vadh nahin karne degi. diti pytane kii ore sir karke so gayi. indra ne aisi apavitra sthiti main use sote dekha to uske garbh main pravesh kar balak ke saat tukade kar daale. balak ke chillane par diti jaag gayi. indra ne vineet bhav se kaha ki indra kaa vadh karne vaale garbhasth shishu ke saat tukade is kaaran kiye ki vah ashuchitapurvak pytane par sir rakhkar so rahi thi. lajjit hokar diti ne is karm kaa parimarjan karne kii prarthana kii. diti ne kaha ki uske saat divyarupadhari bete hon jo 'maruth' kehlaayein kyonki garbh ko katate hue indra ne 'maruth' kaha thaan inamen se chaar indra ke adheen rahakar chaaron dishaao main vicharen. shesh teen main se do kramash: brahmalok tathaa indralok main vicharen or teesraa mahayashasvi divya vaayu ke naam se vikhyath ho.
