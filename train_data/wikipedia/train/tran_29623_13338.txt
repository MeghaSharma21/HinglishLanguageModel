 
 darmastadium ek rasinic tatv he. ise Ds se pradarshit kiya jaataa he. iskaa parmaanu kramank 110 he. yah ek ati radiodharmee padaarth he. iskaa ardhayu kaal lagbhag 10 second kaa hota he. is padaarth kaa khoj varsh 1994 main darmastadt, germany main rahane kuch vaigyanikon ne kiya.
 iskaa khoj 9 navambar 1994 main ek germany main rahane vaale vaigyanik ne kiya tha. vah sisa-208 or nikal-62 ke saath ek prayog kar rahe the. isi dauraan is nae tatv kaa pataa chalaa.
 jis dal ne mil kar yah prayog kiya, usee ne iske baad isi prakaar kaa prayog nikal-62 aayan or 271Ds ke saath kiya. isse yah pataa chalaa kii iske 9 parmaanuon kaa nikal ke saath sahasambandh he.
 chunki yah khoj jis jagah hui, uskaa naam darmastadt tha. isi naam ne is tatv kaa naam rakhaa gaya. khojakarta dal ne iskaa naam vixhosium rakhaa tha. jise parivartit kar darmastadium rakh diya gaya. 16 agast 2003 main ise shuddh or anuprayogic rasayan kaa antarrashtriya sangh ne aadhikarik rup se is naam kii anushansa kii.
 yah ek samasthanik padaarth he. yah ek asthai padaarth he, isliye ise samasthanik padaarth kii suchi main rakhaa gaya he. iskaa parmaanu dravyaman 267, 269â€“271, 273, 277, 279, or 281 he. isamen darmastadium-267 pramanit nahin he. isamen darmastadium-270, darmastadium-271 or darmastadium-281 bahu-sthir sthiti main maane jate hai. isamen 281 bhi pramanit nahin he.
 darmastadium ke sabhi samasthanik asthir or radio dharmi hote hai. darmastadium-281 sabase adhik sthir hota he. yah lagbhag 11 second tak rahata he.
