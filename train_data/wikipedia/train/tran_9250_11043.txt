 nirdeshaank: 25°21′N 78°38′E / 25.35°N 78.64°E / 25.35; 78.64bharat ke itihaas main jhaansi ke paas sthit orchha kaa ek apana mahatv he. isse judi tamaam kahaniyaan or kisse pichhali kai dashakon se logon kii jubaan par hai.
 kuch log kehete hai ki sabase pehle logon ne bundelkhand main rahanaa shuru kiya tha. yahi vajah he ki is ilaake ke har gaanv or shahar ke paas sunaane ko kai kahaniyaan hai. bundelkhand kii do khubasurat or dilachasp jagahen hai orchha or kundhaar. bhale hi donon jagahon main kuch kilometre kaa faasla ho, lekin itihaas ke dhaagon se ye donon jagahen behad majbootee se judi hui hai. orchha jhaansi se lagbhag aadhe ghante kii duuri par sthit he.
 iskaa itihaas 8veen shatabdi se shuru hota he, jab gurjar pratihaar samraat mihir bhoj ne isaki sthapana kii thi. is jagah kii pehali or sabase rochak kahani ek mandir kii he. darasal, yah mandir bhagwaan ram kii murti ke liye banwaaya gaya tha, lekin murti sthapana ke vakt yah apane sthaan se hili nahin. is murti ko madhukar shah ke rajyakaal ke dauraan unki rani ganesh kuvar ayodhya se laai thim. chaturbhuj mandir banane se pehle ise kuch samay ke liye mahal main sthapit kiya gaya. lekin mandir banane ke baad koi bhi murti ko uske sthaan se hilaa nahin paaya. ise ishwar kaa chamatkaar maanate hue mahal ko hi mandir kaa rup de diya gaya or iskaa naam rakhaa gaya ram raja mandir. aaj is mahal ke chaaron ore shahar basaa he or ram navami par yahaan hajaaron shraddhalu ikattha hote hai. vaise, bhagwaan ram ko yahaan bhagwaan maanane ke saath yahaan kaa raja bhi mana jaataa he, kyonki us murti kaa cheharaa mandir kii ore na hokar mahal kii ore he.
 mandir ke paas ek bagaan he jisamen sthit kaaphi oonche do minar logon ke aakarshan kaa kendra hai. jinhen sawan bhadon kaha jaataa he ki inke neeche bani surangon ko shahi parivaar apane aane-jane ke raste ke taur par istemaal karata tha. in stambhon ke bare main ek kinvadanti prachlit he ki varsha ritu main hindu kalendar ke anusaar sawan ke maheene ke khatm hone or bhadon maas ke shubharambh ke samay ye donon stambh aapas main jud jate the. haalanki iske bare main pukhta saboot nahin hai. in minaaron ke neeche jane ke raste band kar diye gayi hai evam anusandhan kaa koi rasta nahin he. 
 in mandiron ko dashakon puraane pul se paar kar shahar ke bahari ilaake main 'royal anchlev' he. yahaan chaar mahal, jahangir mahal, raaj mahal, sheesh mahal or inase kuch duuri par bana raay parveen mahal hai. inamen se jahangir mahal ke kisse sabase zyada mashhoor hai, jo mughal bundela dosti kaa pratik he. kaha jaataa he ki badshaah akbar ne abul fazal ko shahjade saleem ko kaabo karne ke liye bheja tha, lekin saleem ne bir singh kii madad se uskaa katl karvaa diya. isse khush hokar saleem ne orchha kii kaman bir singh ko saunp di thi. vaise, ye mahal bundelaon kii vaastushilp ke pramaan hai. khule galiyare, pattharon vaali jaali kaa kaam, jaanwaron kii murtiyon, belboote jaisi tamaam bundela vaastushilp kii visheshtaayen yahaan saaf dekhi ja sakati hai.
 ab behad shant dikhne vaale ye mahal apane jamaane main aise nahin the. yahaan rojaanaa hone vaali nai halchal se upji kahaniyaan aaj bhi logon kii jubaan par hai. inhen main se ek he hardaul kii kahani, jo jujhar singh ke rajya kaal kii he. darasal, mughal jasuson kii sajeeshabhari kathaon ke karan is raja kaa shaq ho gaya tha ki uski rani se uske bhai hardaul ke saath sambandh hai. lihaaja usne rani se hardaul ko zehar dene ko kaha. rani ke aisa na kar paane par khud ko nirdosh sabit karne ke liye hardaul ne khud hi jehar pi liya or tyaag kii nai misaal kaayam kii.
 bundelaon kaa raajkaal 1783 main khatm hone ke saath hi orchha bhi gumnami ke ghaney jangalon main kho gaya or phir yah swatantraaa sangram ke samay surkhiyon main aayaa. darasal, swatantraaa senaanee chandrashekhar aaazaad yahaan ke ek gaanv main aakar chhipe the. aaj unke thaharne kii jagah par ek smriti chinh bhi bana he.
 bundelon or mughal shaasha jahangir kii dosti kii yah nishaani orchha kaa mukhya aakarshan he. mahal ke pravesh dwaar par do jhuke hue hathi bane hue hai. teen manjila yah mahal jahangir ke swaagat main raja beerasingh dev ne banwaaya tha. vaastuakari se drushti se yah apane jamaane kaa utkrisht udhaaharan he.
 yah mahal orchha ke sabase pracheen smarakon main ek he. iskaa nirmaan madhukar shah ne 17 veen shatabdi main karavaaya tha. raja beerasingh dev unheen ke uttaradhikari the. yah mahal chhatriyon or behtareen aantarik bhittichitron ke liye prasiddh he. mahal main dharm granthon se judi tasviren bhi dekhi ja sakati hai.
 bhagwaan shriram kaa orchha main 400 varsh purv rajbhishek hua tha or uske baad se aaj tak yahaan bhagwaan shriram ko raja ke rup main puja jaataa he. yah puri duniya kaa ekmaatr aisa mandir he jahaan bhagwaan ram ko raja ke rup main puja jaataa he.
 ramraaja ke ayodhya se orchha aane kii ek manohari katha he.
 ek din orchha naresh madhukarshah ne apni patni ganeshkunwari se krishna upasna ke iraade se vrundavan chalane ko kaha. lekin rani ram bhakt thim. unhone vrundavan jane se manaa kar diya. krodh main aakar raja ne unase yah kaha ki tum itani ram bhakt ho to jaakar apneraam ko orchha le aao. rani ne ayodhya pahunchakar sarayu nadi ke kinare lakshmana kile ke paas apni kuti banaakar sadhana aarambh kii. inhen dinon sant shiromani tulsidas bhi ayodhya main sadhana rat the. sant se aashirwad paakar rani kii aradhana drudh se drudhtar hoti gai. lekin rani ko kai maheenon tak ramraaja ke darshan nahin hue. antat: vah niraash hokar apane praan tyaagane sarayu kii majdhaar main kud paddy. yaheen jal kii atal gaharaaiyon main unhen ramraaja ke darshan hue. rani ne unhen apana mantavya bataaya. ramraaja ne orchha chalanaa sweekaar kiya kintu unhone teen shatar rakhin- pehali, yah yatra paidal hogi, duusari- yatra keval pushp nakshatra main hogi, teesri- ramraaja kii murti jis jagah rakhi jaaegi vahaan se pun: nahin uthegi.
 rani ne raja ko sandesh bheja ki wo ramraaja ko lekar orchha aa raheen hai. raja madhukarshah ne ramraaja ke vigrah ko sthapit karne ke liye karodon kii laagat se chaturbhuj mandir kaa nirmaan karaayaa. jab rani orchha pahunchi to unhone yah murti apane mahal main rakh di. yah nishchit hua ki shubh murut main murti ko chaturbhuj mandir main rakhkar isaki praan pratishtha kii jaaegi. lekin ram ke is vigrah ne chaturbhuj jane se manaa kar diya. kehete hai ki ram yahaan bal rup main aae or apni maa kaa mahal chhodkar wo mandir main kaise ja sakate the. ram aaj bhi isi mahal main virajman hai or unke liye bana karodon kaa chaturbhuj mandir aaj bhi viraan pada he. yah mandir aaj bhi murti viheen he.
 yah bhi ek sanyog he ki jis samvath 1631 ko ramraaja kaa orchha main aagaman hua, usee din ramcharita maanas kaa lekhan bhi purna hua. jo murti orchha main vidyaman he uske bare main bataaya jaataa he ki jab ram vanvaas ja rahe the to unhone apni ek bal murti maa kaushalya ko di thi. maa kaushalya usee ko bal bhoga lagaaya karti thim. jab ram ayodhya laute to kaushalya ne yah murti sarayu nadi main visarjeet kar di. yahi murti ganeshkunwari ko sarayu kii majdhaar main mili thi. yah vishwa kaa akelaa mandir he jahaan ram kii puja raja ke rup main hoti he or unhen suryoday ke purv or suryaast ke pashchaat salaami di jaati he. yahaan ram orchhadhish ke rup main maanya hai. ramraaja mandir ke chaaron taraf hanuman ji ke mandir hai. chhadadari hanuman, bajariya ke hanuman, lanka hanuman ke mandir ek suraksha chakra ke rup main chaaron taraf hai. orchha kii anya bahumoolya dharoharon main lakshmi mandir, panchmukhi mahadev, radhika bihari mandir, rajamahal, raipravin mahal, hardaul kii baithak, hardaul kii samadhi, jahangir mahal or uski chitrakaari pramukh he. orchha jhaansi se maatr 15 kimi. kii duuri par he. jhaansi desh kii pramukh railway linon se juda he. paryatakon ke liye jhaansi or orchha main shandaar awasagrih bane hai.
 yah mahal raja indramani kii khubasurat ganika pravinrai kii yaad main banwaaya gaya tha. vah ek kavyitri or sangeetkaara thim. mughal samraat akbar ko jab unki sundarataa ke baar pataa chalaa to unhen dilli laane kaa aadesh diya gaya. indramani ke prati praveen ke sachche prem ko dekhakar akbar ne unhen waapas orchha bhej diya. yah do manjila mahal prakritik bagichon or ped-paudhon se ghira he. raay praveen mahal main ek laghu haal or chembar he.
 yah mandir 1622 i. main beerasingh dev dwaara banwaaya gaya tha. mandir orchha gaanv ke pashchim main ek pahari par bana he. mandir main satrahavin or unnisvin shatabdi ke chitra bane hue hai. chitron ke chatakile rang itane jeevant lagate hai jase vah haal hi main bane hon. mandir main jhaansi kii ladaai ke drishy or bhagwaan krishna kii akritiyaan bani hui hai.
 raaj mahal ke sameep sthit chatubhruj mandir orchha kaa mukhya aakarshan he. yah mandir chaar bhujaadhari bhagwaan vishnu ko samarpit he. is mandir kaa nirmaan 1558 se 1573 ke bich raja madhukar ne karavaaya tha. apane samay kii yah utkrishth rachana europea cathodral se samaan he. mandir main prarthana ke liye vistrut haul he jahaan krishna bhakt ekatrit hote hai.orchha main yah sthaan bhraman ke liye bahut shreshth he.
 bundel raajaaon dwaara banwaaya gaya yah phulon kaa bagichaa chaaron ore se deevaaron se ghira he. palki mahal ke nikat sthit yah baag bundel raajaaon kaa aaramgaah tha. vartmaan main yah picnic sthal ke rup main janaa jaataa he. phulbaag main ek bhumigat mahal or aath stambhon vaala mandap he. yahaan ke chandan kator se girtaa pani jharne ke samaan prathit hota he. 
 is mahal ko raja jujhar singh ke putr dhurbhajan ke banwaaya tha. rajkumaar dhurbhajan ko ek muslim ladki se prem tha. unhone usase vivaah kar islam dharm angikaar kar liya. dheer-dheer unhone shahi jivan tyaag diya or swayan ko dhyaan or bhakthi main leen kar liya. vivaah ke baad unhone sundar mahal tyaag diya. dhurbhajan kii mrityu ke baad unhen sant se rup main janaa gaya. vartmaan main yah mahal kaaphi kshatigrast ho chukaa he.
 orchha jhaansi se takreeban 18 kilometre dur he or dilli se yahaan bhopal shatabdi-express ke jariye aasaani se pahunchaa ja saktaa he.
 orchha kaa najdiki hawaii adda khajuraho he jo 163 kilometre kii duuri par he. yah airport dilli, varanasi or agra se niyamit fliton se judaa he.
 jhaansi orchha kaa najdiki rail mukhyalay he. dilli, agra, bhopal, mumbai, gwalior aadi pramukh shaharon se jhaansi ke liye anek railgadiyaan hai. vaise orchha tak bhi railway line he jahaan paisenjar tren se pahunchaa ja saktaa he.
 orchha jhaansi-khajuraho maarg par sthit he. niyamit bas sevaayen orchha or jhaansi ko jodatii hai. dilli, agra, bhopal, gwalior or varanasi se yahaan se liye niyamit basen chalati hai.
 ]]
