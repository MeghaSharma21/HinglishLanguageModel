 koi vyakti jivan ke vibhinn kalaavadhiyon main jis kshetra main kaam karata he yaa jo kaam karata he, usee ko uski aajeevika yaa 'vritti' yaa kareer kehete hai. aajeevika praaia: aise kaaryon ko kehete hai jisase jivicoparjan hota he. shikshak, doctor, engeniper, prabandhak, vakil, shramik, kalakaar, aadi kuch aajeevikaaye hai.
 hamamen se prayek ko kisi na kisi str par apana jeevanyaapan karne ke liye jivicoparjan kaa saadhan chunanaa padataa he. vyapaar kaa kshetra swarozgaar tathaa savetan rojgaar ke anginat avasar pradaan karata he. aaj swarozgaar, berogari dur karne kaa ek ati uttam vikalp he jisase desh kii unnati bhi hoti he. swayan ke liye kaary karnaa apane aap main ek chunauti tathaa prasannataa he.
 jeevika kaa shabdic arth he : ek aisa vyavsaay, jiske dwaara jivan main aage badhane evam unnati ke avasaron kaa laabh uthaaya ja sake. isse abhipraay maatr ek rojgaar/jeevika kaa chayan nahin he. iskaa taatpary un vibhinn padon se hai, jo kriyasheel jivan main koi vyakti praapt kar saktaa he. vyapak arthon main jeevika kisi vyakti kii jivan sanrachana kaa ek mahatvapurn paksh he. udhaaharan ke liye aapako karyaalay sahaayak kaa pad miltaa he. aage chalakar aap karyaalay adheekshak ban sakate hai or ho saktaa he ki karyaalay prabandhak ke pad tak pahunch jaaen. vyavsaay kaa arth he kisi vyakti dwaara jivan main unnati karnaa visheshtya us vyakti se sambandhit vyavsaay ke sambandh main. vyavsaay saamanytah ek vyakti dwaara lambe samay tak kiya jane vaala kaary he, jo seva main rahete hue apni sthiti banaaye hue apane vyavsaay/jivicoparjan ke rup main karata he.
 aaj jaldi-jaldi vyavsaay badalane kaa chalan bad rahaa he. udhaaharan ke liye ek vakil apane vyaktigat vyavaasay main kai alag-alag fermon kaa alag-alag kanoonee vyavsaay karata he.
 alag-alag kshetron main alag-alag vyavaay jo aap karte hai. use aapke vyavsaay kaa rasta kah sakate he or isse aapke din pratidin kii dincharya par bhi prabhaav padataa he. vyavsaay se hi kisi kii sthiti kaa pataa bhi chalata he ki jo us vyakti ne apni yogyata tathaa kshamta viksit kii he.
 jeevika kaa chunaav jivan kaa ek mahatvapurn paksh he. apni yogyata ke anusaar ek vishesh vyavsaay kaa chunaav jo ham apane bhavishya ke liye karte hai, uskaa aaj ke pratiyogi jivan main bahut mahatv he. aap jis vritti kaa chunaav karte hai vahi aapke bhavishya kii adharshila he. pehle, log apni shiksha puri karte the, phir apni jeevika kaa nirnay karte the. lekin aaj kii peedi apni vidyalayan shiksha puri karne se pehle hi apane bhavishya nirmaan kii disha main kadam badha leti he. jeevika kaa chunaav kisi vyakti kii jivan style ko anya kisi ghatana kii tulana main sabase adhik prabhavit karata he. kaary hamaare jivan ke kai roopon ko prabhavit karte hai. hamaare jivan main mulyon, drushtikon evam hamaari pravritiyon ko jivan kii ore prabhavit karata he. is bheeshan pratiyogita kii duniya main prarambh main hi jeevika sambandhi sahi chunaav atyadhik mahatvapurn he. isiilie ek aisi prakriya kii aavashyaktaa he, jo kisi vyakti ko vibhinn jivan vrittiyon se avgat karaae. is prakriya main vyakti ko apni un yogyataon evam kshamtaaon kaa pataa lag jaataa he, jo jivan sambandhi nirnay kaa ek mahatvapurn ang he.
 chunauti pratiyogita aaj ke samaaj ke mukhya ang he, isliye jeevika kii yojana bananaa hi keval yah bataata he ki hamen jivan main kya karnaa he or ham kya karnaa chaahate he? naa ki baar-baar or jaldi-jaldi apane vyavsaay athwa kaary ko uddeshyheen tareeke se badalanaa.
 ham vartmaan main kya he! iskaa pataa hamen jeevika chunane se hi chalata he. ham sabhi kii kuch aakankshaayen hoti he or ham sabhi bhavishya main sthirataa chaahate hai. isliye jeevika kaa chayan ek kunjee kaa kaary karata he. koi vyakti apane bare main uchit vishleshan karke uchit nirnay le saktaa he.
 jeevika kaa chayan mukhyatah hai skool athwa inter kii padhai puri karne par prarambh hota he. uske pashchaat snaatak kii padhai vyakti ko acchhee tathaa sulabh jeevika chunane main sahaayak hoti he. jeevika kaa chunaav hamen bhavishya ko sucharu banane main mahatvapurn bhoomika nibhaataa he. udhaaharan ke liye yadi koi vyakti banker bananaa chahta he to vah ‘‘indian cast and work accountant’’ charted accountint, master of bijness euministration ;vittaddh kaa course karnaa chahega. jeevika chayan ek aisa kaary he jo ki hamen jivan paryant adhyayan karne tathaa unnati karne ke liye prerit karata rahata he or ham jaisaa karte he hamaari ruchi or aavashyaktaaen hamen badlaav kii ore agrasar karti rahati he.
 jab koi vyakti kisi vyavsaay main laga hota he to ham kehete hai ki vah rojgaar main he. har vyakti kaa vyavsaay kisi na kisi aarthik kriya se judaa he. har vyakti apane bhavishya ke nirmaan ke liye kisi na kisi rojgaar main laganaa chahta he arthath apni aajeevika kamaane ke liye kisi na kisi aarthik kriya main lag jaataa he.
 jeevika kaa chunaav karne ke liye neeche die gaye vikalpon main se kisi ek kaa chunaav karnaa padataa he : # naukari # swarozgaar
 naukari kaa arth he kisi duusare kii mazdooree athwa vetan ke badale main kaary karnaa. yadi kisi ko karyaalay sahaayak ke pad par niyukt kiya jaataa he to vah us kaary ko karegaa jo uskaa paryvekshak use saunpta he. apane kaary ke badale main pratimaas use vetan milegaa. is prakaar kaa rojgaar rojgaradaata evam karmchaaree ke bich anubandh par adhrith hota he. karmchaaree apane maalik ke liye kaary karata he. vah us kaary ko karata he jo uskaa maalik use karne ke liye detaa he. iske badale main use uskaa pratifal miltaa he. kaarykaal kii avadhi main vah maalik kii dekh-rekh or niyantran main kaary karata he. duusari ore swarozgaar kaa arth he apni jeevika kamaane ke liye swayan kisi aarthik kriya ko karnaa. aaie, pehle naukari ke vibhinn avasaron ke bare main sankshep main jaane.
 savetan vyavsaay athwa savetan naukari ke avasar sarkari karyaalayon main paye jate hai. sarkari vibhaagon main railway, bank, vyapaarik companiyaan, skool evam aspataalon main vibhinn prakaar kaa kaary hota he. isi prakaar se audyogic ikaayiyon evam transport companiyon ke kaaryon kii prakruti main antar hota he. isliye inamen karyrat takneekee karmchaariyon ke kaary main bhi bhinnata hoti he.
 jin logon ne madhyamik pariksha paas kii he un logon ke liye lipic athwa vidyalayon main prayogshaala sahaayak ke pad par niyukti ke avasar hote hai, kyonki in padon ke liye nunatam shaikshanik yogyata madhyamik kaksha uteern he. vaise inke liye ai. tii.ai. politechnic, rajya sachiv evam vanijyik sansthaanon main prashikshan kii vishesh suvidhen uplabdh hai. jo vyakti takneekee athwa karyaalay sachivalayon ke paathyakram main uteern ho jaataa he use kisi kaaryshaala main takneekee karmchaaree athwa karyaalay sahaayak athwa lekhalipic ke pad par niyukti mil sakati he. yadi vah computer prachaalan main nipun he to use computer prachaalak ke rup main niyukti mil sakati he.
 jab aap koi rojgaar apanaate hai to aap vah kaary karte hai jo aapkaa rojgaradaata aapako saunpta he tathaa badale main aapako mazdooree athwa vetan ke rup main ek nishchit raashi praapt hoti he. lekin koi kaam/naukari ke sthaan par apana koi kaary kar sakate hai tathaa apni aajeevika kama sakate hai.
 aap ek dawaaiyon kii dukaan chalaa sakate hai yaa phir ek darji kaa kaam kar sakate hai. yadi ek vyakti koi aarthik kriya karata he tathaa swayan hi iskaa prabandhan karata he to ise swarozgaar kehete hai. har ilaake main aap chote-chote store, marammat karne vaali dukaane athwa seva pradaan karne vaali ikaiyaan dekhte hai. in pratishthanon kaa ek hi vyakti swami hota he tathaa vahi unka prabandhan karata he. kabhi-kabhi ek yaa do vyaktiyon ko vah apane sahaayak ke rup main rakh letaa he. kiraanaa bhandar, steshnari kii dukaan, kitaab kii dukaan, dawa ghar, darji kii dukaan, nai kii dukaan, telephone booth, beauty parlor, bijli, cycle aadi kii marammat kii dukaane swarozgaar aadhaarit kriyaaon ke udhaaharan hai. in bhandaron athwa dukaanon ke swami prabandhk kray-vikray kriyaaon athwa seva kaaryon se aay arjeet karte hai jo unki jeevika kaa saadhan he. yadi unki aay vyay se kam hoti he to unhen haani hoti he, jise unhen hi vahan karnaa hota he.
 jab aap swarozgaar kii yojana banaaen to aap iske liye nimnlikhit avasaron ko dhyaan main rakh sakate hai :
 swarozgaar, aksar savetan se nimna kaarnon se behatar mana jaataa he :
