 remington 1100  united stats kii shastr nirmaataa company remington arms dwaara banaayi gayi 12 bor kii ek naal vaali arddh swachaalit bandook he. isaki aantarik nalinuma magazine main 10 or 1 chambar main yani 11 kaartoos ek ke baad ek fire kiye ja sakate hai. 12 bor ke alaava ab yah bandook 16, 20, 28 or .410 ke gez main bhi banane lagi he. yah vajan main kaaphi halki he or isse fire karnaa bhi bahut aasaan he. iskaa utpaadan san 1963 main prarambh hua tha tab se ab tak is bandook ke kai model bazaar main aa chuke hai or abhi bhi aa rahe hai. 
 vyne li or aar0 kaili dwaara dizin kii gayi remington bandook kaa 1100 model san 1963 main banaaya gaya tha. isse purv 58 model or 878 gas oparated bandook hi hua karti thi. 58 model riquayal oparated tha jisame jon browning kaa digaayan liya gaya tha. iske 11-48 model bhi browning ke dizin par aadhaarit the. iske anya do 11 evam auto-5 model bhi usee dizin ke the. parantu remington 1100 ke vartmaan sabhi model gas sanchalit hai jo fire se lagane vaale jatke ko kaaphi kam kar dete hai. iske 12, 20, 28 or .410 bor ke model bhi isi saal 2013 main banaaye ja rahe hai. gas aadhaarit autoloding shotgans kii shrenee main is bandook ne united stats ke itihaas main ullekhneey kranti kii he.
 remington 1100 kaa upyog waterfoling gan ke rup main aksar kiya jaataa he. vaise trep shooting, skit shooting or sporting clay shooting ke liye iske vishesh sanskaran banaaye gayi jo kaaphi lokapriy hue. thri gan shooting main bhi iskaa upyog khub hua.
 iske alaava anya bhi kai simit model bich bich me nikle parantu unka ullekh nahin kiya gaya he. nitahok custom ne police, home dephence or nishanebaaji pratiyogita ke liye remington 1100 ke kai model taiyaar kiye hai.
