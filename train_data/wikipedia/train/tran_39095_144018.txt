 bhawanon ke vinyas, aakalpan or rachana kii, tathaa parivartansheel samay, takanic or ruchi ke anusaar maanav kii aavashyaktaaon ko santusht karne yogya sabhi prakaar ke sthanon ke tarksangat evam buddhisangat nirmaan kii kala, vigyaan tathaa takanic kaa sanmishran vaastukala kii paribhaasha main aata he. 
 iskaa or bhi spashtakin kiya ja saktaa he. vaastukala lalitkala kii vah shakha rahi he or he, jiskaa uddeshy audyogiki kaa sahyog lete hue upyogita kii drushti se uttam bhavannirmaan karnaa he, jinke paryaavaran susanskrit evam kalatmak ruchi ke liye atyant priy, saundarya-bhaavana ke poshak tathaa aanandakar evam aanandavardhak hon. prakruti, buddhi evam ruchi dwaara nirdhaarit or niyamit katipay siddhanton or anupaaton ke anusaar rachana karnaa is kala kaa sambhddha ang he. nakshon or pindon kaa aisa vinyas karnaa or sanrachana ko atyant upyukt dhang se samrudh karnaa, jisase adhiktam suvidhaon ke saath rochakata, saundarya, mahanata, ekta or shakti kii sristi ho se yahi vaastukaushal he. praarambhik avasthaaon main, athwa swalpasiddhi ke saath, vaastukala kaa sthaan maanav ke simit prayojanon ke liye aavashyak peshon, yaa vyavsaayon main-praaia: manushya ke liye kisi prakaar kaa rakshasthaan pradaan karne ke liye hota he. kisi jati ke itihaas main vaastukritiyaan mahatvapurn tab hoti hai, jab unamem kisi ansh tak sabhyataa, samruddhi or vilasita aa jaati he or unamem jati ke garv, pratishtha, mahatvakanksha or aadhyatmikta kii prakruti purnataya abhivyakt hoti he.
 pracheen kaal main vaastukala sabhi kalaon kii janani kahi jaati thi. kintu vritti ke parivartan ke saath or sambhddha vyavsaayon ke bhaag lene par yah samaveshak sangrakshan kii muhar ab nahin rahi. vaastukala puraatan kaal kii saamaajik sthiti prakaash main laanevaala mudranalay bhi kahi gai he. yah vahiin tak thik he jahaan tak saamaajik evam anya uplabdhiyon kaa prabhaav he. yah bhi kaha gaya he ki vaastukala bhawanon ke alankaran ke atirikt or kuch nahin he. jahaan tak aitihaasik vaastukala kaa sambandh he, yah anshat: satya he. phir vaastukala sabhyataa kaa saanchaa bhi kahi gai he. jahaan tak puratatviya prabhaav he, yah thik he kintu vaastukala ke itihaas par ek sankshipt drushtipaat se yah spasht ho jayega ki maanav ke pracheenatam prayaas shikariyon ke adikalin gupha-awaason, charavaahon ke charm-tambuon or kisaanon ke jhopadon ke rup main dekh padate hai. nauka-awaas or vrikshon par bani jhopadiyaan purakalin vishistataaen hai. dharmik smarak banane ke adikalin prayaas pathar or lakdi kii baad ke rup main the. in adikalin prayaason main or unke sudhare hue roopon main sabhi deshon main kuch na kuch baaten aisi mahatvapurn or vishisht prakaar kii hai ki bahut din baad kii mahanatam kala kritiyon main bhi ve pratyaksh hai.
 yugon ke drut vikascram main vaastukala vikasi, dhali or maanav kii parivartansheel aavashyaktaaon ke - uski suraksha, kaary, dharm, anand or anya yugaprarvatak chihnon, anuroop bani. misr ke sade swaroop, china ke maanak abhikalp-swaroop, bharat ke videshi tathaa samrudh swaroop, mexico ke may or astek kii angadh mahima, yunaan ke atyant viksit devaytan, roman samrajya kii bahuvidh aavashyaktaaon kii purti karanevaale jatil prakaar ke bhawan, purakalin aadambaraheen giraje, mahan gothic girizaa bhawan or chitropam durg, turki imaaraton ke utkrisht vinyas evam anupaat or europea punarutthan ke bhavy vaastukiy smarak aitihaasik vaastu ke satat vikaas kaa lekha prastut karte hai. ye sab imaaraten maanav vikaas ke mahaan yugon kii ore ingit karti hai, jinamein vaastukala jaateey jivan se atyadhik sambandhit hone ke kaaran un jatiyon kii pratibha or mahatvakanksha kaa, jinaki unke smarakon par suspasht chhap hai, digdarshan karaati hai.
 prayek aitihaasik vaastu kii uplabdhiyaan mote taur se do moolbhoot siddhanton se nishchit kii ja sakati hai, ek jo sankalpana main antarnihit he or doosraa jo sarvocch vishistataa kaa dyotak he. misri vaastu main yah yugottarajive vishaal or baari smarakon dwaara vyakt rahasyamyata he, asyrian, babinloni or irani kala main, yah shastrshakti or vilaasi jivan tha, unani kala main yah nishchayatmak aayojana or sanshodhit drushtibhram tha jiske falswaroop saadagi or parishkrut purnataa ai. romanon main yah bhavyata, anand evam shakti kaa prem tha jiske falswaroop vilakshan vaigyanik nirmaan hua. purakalin isaayiyon main yah isamsih kii sachhee saadagi or gaurav vyakt karanevaale girjagharon ke nirmaan ke prati baari utsaah ke rup main tha; gothic nirmaataaon main yah sanrachana yantriki ke gyaan se yukt utkar shakti thi; italvi punaruddhar main yah us yug kii vidvatta thi. buddha or hindu vaastukala kaa utkrisht gun uskaa aadhyatmik tatv he, ja uske vikaas main adyopant pratyaksh he. musalamaani vaastukala main acolpaneey dhan sampada, thaat or vishaal bhukhand par uskaa prabhutv jhalkata he; jabaki bharat kaa bhimkaay afgani vaastu us shashan kii aakraamak pravriti prakat karata he; kintu mughal smarak utkrisht anupaat mughalon ke or kriti sambandhi prem ko darshane main shreshth hai tathaa bharat kii garmi main unka jivan bhaleebhanti vyakt karte hai. is prakaar bhootkaaleen kritiyon main ham dekhte hai ki chattanon, iton or pattharon main moort ve vichaar hi hai jo uparyukt or vishwasaneey dhang se kisi na kisi rup main gaurav ke shikhar par pahaunchi hui sabhyaataaon kii tatkaleen dharm sambandhi yaa anya jagriti vyakt karte hai.
 in tamaam saalon main vaastukala samayik chetana paryaavaran tathaa sthaneey prishthbhumi ke saamanjasy main viksit hui. aaj bhi ham pratibhavan vyaktiyon ke liye sarvaadhik upyukt swaroop tatolte rahete hai. aaj kuch aise vaastu hai jo bhoot kaa anusaran karne main hi santusht hai kuch anya hai jo videshi dhang kaa anukaran karne kaa prayaas karte hai. bahut thode se aise hai jo apane samay, gati or rashtriya drushtikaan ke anuroop vaastu kaa vikaas karte kaa prayaas kar rahe hai. is chote se varg kaa prayaas nayaa sanghaat prastut karne kaa he, jo manushya kaa nae vichaar sochane or dhaaran karne kii prerana detaa he. is prakaar se hamaare yug ke bhawan nirmaan karne kaa prayaas karte hai or baad main ye hi bhawan sharir or mastishk ke swasth vikaas ko protsaahat karke jati kaa nirmaan karenge.
 iske atirikt ham dekhte hai ki vaastukala kabhi kabhi gyaat upyogita sambandhi aavashyaktaaon or uski nirmaan paddatiyon se aage bhi bad jaati he. vaastukala main hi kalpana kii vishuddh sristi, jab saare drushtikon ke vyapak avrodh ke saath vyakt hoti he, tab purnataa ke shikhar par pahunchne main samarth hoti hai, jaise yunaan main zeus ke sir se ethina kii, yaa bharat main swayambhu kii upama.
 isamen andeh nahin ki vaastukala kaa aadhaar imaaraten hai, kintu yah imaaraten khadi karne ke atirikt kuch or bhi hai jaise kavita gadhy rachana ke rachana ke atirikt kuch or bhi he. mithe swar main gaae jane par kavita prabhaavshaalee hoti hi he, kintu jab uske saath upyukt sangeet or layayukt nrity cheshtaayen bhi hoti hai tab vah keval manushya ke hriday kii or vibhinn indriyon ko hi aakarshith nahin karti apitu inke gauravpurn mail se nirmit saare vaataavaran se hi use avgat karaati he. isi prakaar vaastukalpanaayen, darshanik gatividhiyon se, kavyamay abhivyaktiyon se or sammilit layaatmak, sangitatmak tathaa varnatmak arthon se paripurna hoti hai or aisi utkrisht vaastukritiyaan maanav ke antarmanas ko chooti hui sabhi prakaar se uski prashansa kaa paatr hoti hai or phir vishwavyaapee khyaati arjeet karti hai. sarvasammat mahan vaastukritiyon kii yah prashasti chirsthayee hoti he or bhavi pidiyon ko prerana detii he.
 yah satya he ki vaastukala ke prayogon main bahut asthirataa rahi he, jisase aganit sheliyaan prakat ho gai hai. kintu un shaileyon se kisi vaastu ko kya prayojan? yaa unka uske yug se kya sambandh? sach to yah he ki vaastukala na koi panth he na style, varan yah to vikaas kaa atoot kram he. isliye vaastu ko shaileyon se vishesh prayojan nahin, jaise badalte hue fishan se kisi mahila kii poshaak kaa koi sambandh nahin. is vishay main frankllid rhite ne kaha he ki vaastukala kii paridhi idhar udhar hatati rahati he, uskaa centre nahin badalata.
 aadhunik vaastukala kaa or vyapak arthon main, vaastukala kaa vikaas vinyas kii sanrachanaatmak aavashyaktaaon or uplabdh saamagree kii saundaryasambhaavnaaon dwaara prastut pratibandhon kii upasthiti main sundarataa ke liye khoj or sangharsh ke falswaroop hua he. jab inke falswaroop kisi rachana kii sristi hoti he, tab aisa lagata he ki aaj kii vaastukala baari rachanaaon or aavritiyon ke rup main vyakt murtikla hi he. yadi is sandarbh main dekhe to vaastukala vyakti ke apane sarjak man kii sampurna evam suviksit rachana honi chahie, jo swayambhu ke ucch str tak pahunchati he.
