 kisi ghatana ke hone kii sambhaavna ko prayikta yaa sambhavyata kehete hai. sankhyikee, ganit, vigyaan, darshanashastra aadi kshetron main iskaa bahutayat se prayog hota he.
 saadhaarant: sambhavyata kaa sambandh us ghatana se he jiske na hone kii apeksha ghatit hone ko adhik aashaa he. is arth main yah shakya se bhinn he. ghatana shakya tab hoti he jab uske ghatane main virodh nahin hota. 'rvadhya mata' kaa hona na to shakya he or na sambhavya hi. 'swarna parvat' sambhavya nahin he, parantu shakya he.
 vaigyanik arth main sambhavyata kaa sambandh us ghatana se he jo na to nishchit he or na asambhav. yadi nishchit gyaan kaa pratik 'ek' mana jaae or nishchit gyaan ke abhaav kaa 'shunya', tab sambhavyata kaa sthaan inhen '0' or '1' ke madhya nirdhaarit kiya ja saktaa he.
 sambhavyata ke aadhaar hote hai. jevens ne sambhavyata ke aadhaar ko aatmagat mana he. unhone vishwaas ko sambhavyata kaa aadhaar mana he. yah mat doshayukt bataaya gaya he, kyonki sambhavyata kaa sambandh pariman se he or vishwaas ko maatra main vyakt karnaa sambhav nahin he. vishwaas ko sambhavyata kaa aadhaar maananaa isliye bhi uchit nahin janchataa kyonki sambhavyata kii gananaa hoti he or yah gananaa vishwaas ke saath sambhav nahin he. vah isliye ki jis vastu main vishwaas hota he uskaa kabhi to anubhav nahin hota or kabhi kabhi ek anubhav par hi do vyaktiyon kaa vishwaas bhinn bhinn ho jaataa he.
 sambhavyata kaa sambandh aagaman se he. aagaman nirikshan or pareekshan par aadhaarit he. at: sambhavyata ko purna rup se aatmagat kahana uchit nahin, kyonki nirikshan or pareekshan vishaygat he.
 inhen uparyukt trutiyon ke kaaran kuch vichaarkon ne sambhavyata ko vishaygat pramanit kiya he. sambhavyata anubhav par nirbhar karti he. anubhav vishaygat he. anubhav ke aadhaar par hi ghatana ke hone yaa na hone main hamaara vishwaas hota he. yah vishwaas aatmagat he. at: nishkarsh yah nikalataa he ki sambhavyata kaa aadhaar anubhav or vishwaas donon hi hai.
 sambhavyata kii gananaa ganit dwaara hoti he. ghatnaayen vibhinn prakaar kii hoti hai. at: unki sambhavyata kii gananaa kii bhi reeti bhinn bhinn hai.
 saral ghatana kii sambhaavna nikaalane ke liye ghatana ghatit hone kii sambhaavna kii sankhya main ghatana ke hone kii sambhaavna ko sampurna sankhya se bhaag dete hai. taash kii 52 pattiyon main is baar khinchne se kaala paan kaa badshaah nikle, isaki sambhaavna jaanane ke liye niyam he :
 at: kaala paan kaa badshaah nikalne kii sambhaavna 1/52 he.
 saath saath nahin ghatanevaali do ghatnaon main ek ghatana ghatane kii sambhaavna kii gananaa ke liye unki alag alag sambhaavna ko jod dena padataa he. taash kii 52 pattiyon main gulam or badshaah kisi ek ke nikalne kii sambhaavna he :
 isi prakaar do swatantra ghatnaon ke saath saath hone kii sambhaavna unki alag alag sambhaavnaaon ko aapas main guna karke nikaalte hai. indradhanush tathaa varsha, in donon swatantra ghatnaon ke saath saath ghatit hone kii sambhaavna hogi : 
 yahi niyam adheen ghatnaon ke saath bhi lagu he.
 ekatrit kiye hue pramaan kii satyata kii sambhaavna ko jaanane ke liye 1 main se uski asambhaavnaaon ke gunanfal ko gata dete hai. anyaanya gavaahon dwaara bataai gai ghatana ke satya hone kii sambhaavna is prakaar nikaali ja sakati he : ek gavaahi main satya hone kii sambhaavna jab 5/6 he to usamen satya hone kii asambhaavna hogi. phir duusari gavaahi main satya hone kii sambhaavna jab 2/3 he to usamen asambhaavna hogi
 in donon kii alag asambhaavnaaon ke gunanfal ko 1 main se ghataane par uttar hoga -
 is prakaar gavaahon dwaara bataai hui ghatana ke satya hone kii sambhaavna 17/18 hogi.
 is prakaar sambhavyata kii maatra sankhya ke aadhaar par hi nikaali jaati he. at: sankhya kii gananaa purna rup se nahin hone par sambhavyata kii maatra nishchit nahin kii ja sakati. sambhavyata kii gananaa ke uparaant jis nishkarsh kii prapti hoti he vah ausat ke liye hi satya hota he. duusare shabdon main yah kahen ki sambhavyata ausat ke liye satya hoti he.
