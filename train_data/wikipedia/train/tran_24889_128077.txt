 tim berners lee vishwa vyapee web ke avishkaarak, vishwa vyapee web sangh ke vartmaan nirdeshak or ek shodhakartta he.
 tim berners lee kaa janm 8 june, 1955 ko england main hua tha. mata pita dono ganitagya the. kaha jaataa he ki unhone tim ko ganit har jagah, yahaan tak ki khaane kii mej par bhi bataayi.
 tim ne apni ucch shiksha queens college, oxford vishvavidhyalay se puri kii. vishvavidhyalay main unhen apane mitra ke saath hekking karte huai pakad liya gaya tha. isaliye unhen vishvavidhyalay computer kaa prayog karne se manaa kar diya gaya. 1976 main, unhone vishvidhyalay se bhautik shaastra main degree praapt kii.
 sarn european deshon kii nabhakeey prayogshaala he. tim 1984 se vahiin phelo ke rup main kaam karne lag gayi. vahaan har tarah ke computer the jin par alag alag ke format par soochna rakhi jaati thi. tim kaa mukhya kaam tha ki ve suchnaaye ek computer se duusare par aasaani se ja saken. unhe laga ki kya koi tarika ho saktaa he ki in sab suchanaaon ko is tarah se piroyaa jaay ki aisa lage ki ve ek jagah hi hai. bas isi kaa hal sochate sochate, unhone web takanic kaa avishkaar kiya or duniya kaa pehla web pej 6 agast 1991 ko sarn main bana. nihahsandeh yah takanic, 21veen shatabdi kii sabase lokapriy sampark saadhan he.
 tim ne is takanic kaa avishkaar kiya jab ve sarn main kaam kar rahe the or yah sarn kii baudghik sampada thi. 30 april 1993 ko, tim ke kehane par sarn ne is takanic ko mukt kar diya. ab ise duniya ke liye na keval muft, par mukt rup se uplabdh he. iske liye kisi ko, koi bhi fees nahin deni padati he. yah nirnay na keval mahatvapurn tha par internet ke shurwati daur ke nirnyo ke anuroop tha jo har takanic ko muft va mukt rup se uplabdh karaane ke liye katibaddh the.
 tim, baad main america chale gayi. 1994 main unhone, masachusets institute of technology main vishwa vyapee web sangh kii sthapana kii. yah web ke maanakeekaran main karyrat he.
 tim berners lee ko, 2001 main, royal sosayadi kaa sadsy banaaya gaya. 2004 main nithhud kii oopaadhi di gayi thi. 13 june 2007 ko, order of merit, england ke sabase mahatvapurn sammaan se sammanit kiya gaya. yah sammaan maharani dwaara kala, vigyaan ke kshetra main mahatvapurn yogadan ke liye diya jaataa he. isi liye time patrika ne unhen, 20veen shatabdi ke 100 mahaan vaigyanikon or vichaarkon main chunaa he.
