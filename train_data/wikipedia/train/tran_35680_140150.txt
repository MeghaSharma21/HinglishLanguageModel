 dwitara yaa dwisangi tara do taron kaa ek mandal hota he jisamen donon taare apane saanjhe dravyaman centre kii parikrama karte hai. dwitaron main zyaada roshan taare ko mukhya tara bolte hai or kam roshan taare ko amukhya tara yaa "saathi tara" bolte hai. kabhi-kabhi dwitara or doharaa tara kaa ek hi arth niklaa jaataa he, lekin in donon main bhinnataayen hai. dohare taare aise do taare hote hai jo prithvi se ikaithe nazar aate hon. aisa yaa to isliye ho saktaa he kyonki ve vastav main dwitara mandal main saath-saath hai yaa isliye kyonki prithvi par baithe hue ve ek dusre ke sameep lag rahe hai lekin vastav main unka ek dusre se koi sambandh nahin he. kisi dohare taare main inamen se kaunsi sthiti he vah lamban ko maapne se janchi ja sakati he.
 angrezi main "dwitare" ko "binary star" or "dohare taare" ko "dabl star" kaha jaataa he. gujarati main "dwitare" ko "dwisangi taaro" kaha jaataa he. farsi main dwitare ko "sitara-e-dotai" kaha jaataa he.
