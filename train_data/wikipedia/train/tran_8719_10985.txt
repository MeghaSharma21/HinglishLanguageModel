 barbara mori ochoya ek mexican abhinetri or model hai|
 shuruyaat main mori ne ek model ke rup main kaary kiya or baad main tivi azteka ke saath telenowell dharawahik azul takila main abhinay karte hue ek telenowell abhinetri bani, lekin unako badi safalataa pratidwandvi network televisa ke saath 2004 main telenowell rubi ke rimek main sheershak charitra abhinit karne se mili| 
 abhinetri va model barbara mori ochoya kaa janm 2 farvari 1978 ko hua tha. vah urugve-japani or mexican mul kii hai; unako japani mul apane dada ke vansh se mila hai. unke do bhai-bahan, bahan abhinetri kenya mori or bhai kintaro mori hai. mori 3 varsh kii hi thi, jab unken mata-pita yuvi mori or rosario ochoya kaa talaak ho gaya tha. mori ne apana bachapan mexico evam urugve main bitaayaa or antat baarah varsh kii aayu se mexico city main sthaayee hui.
 chaudaa varsh kii aayu main ek din jab vah vetres ke rup main kaam kar rahi thi, tab fishan diziner marcos tolado ne unako apane saath ek model ke taur pe kaary karne ke liye aamantrit kiya. satraa saal kii umr tak vah aatmanirbhar ho gayi or apane rishte kii bahan ke saath rahane lageen. unniis varsh kii umr main unki mulaakaat abhinayta sarjeeo meyar se hui, jo kii 1998 main unke bete sarjeeo ke pita bane. un donon ne kabhi shaadi nahin kii.
 baad main unhone el centro de astudios de formaceon actoral main abhinay kaa adhyayan kiya. unhone apane abhinay-jivan kii shuruyaat mexican telenowell al norte del korazon se kii. uske baad unhone agle varsh kamedi shrinkhalaa trick take or mirada de mujer main bhaag liya| unako sarvshereshth navdith abhinetri ke rup main apana pehla tiviynovelas puraskaar unki mirada de mujer kii bhoomika ke liye mila.
 1998 main, barbara mori ko "azul" ke rup main apni pratham pramukh bhoomika dharawahik shrinkhalaa azul takila main mili, jisamen maurisio ochmann unke sayebhinayta the. ek varsh baad unhone peruvian abhinayta chrishchiyan mier ke saath miami main me muero por tii naamak shrinkhalaa filmai. varsh 2000 main unhone apni pehali film, mexican kamedi insperasion kii. baad main, unhone anek bhinn-bhinn telenowell main abhinay diya, jisamen amor deskarado or atyadhik-gun paane vaali mexican bhavnapradhan dharavahik, rubi bhi samavisht he, jiske liye unhen ek or tiviynovelas puraskaar se sammanit kiya gaya tha. 
 2005 main unhen ek behad safal film laa mujer de me hermaano main zoi kii bhoomika mili or isamen chrishchiyan mier ne unke pati kii bhoomika nibhaai, jinke saath vah pehle bhi me muero por tii main sayebhinetri ke rup main kaary kar chuki thi. meyar ke saath viched ke baad unke sambandh manolo cardona ke saath rahen. unhone aalochanatmak pratibhaav paanevaali film "pritandiendo" main, jo kii ek chile/mexican-protsaahit film thi, pramukh bhoomika adaa kii.
 bharat ke film nirmaataa rakesh roshan ne haal hi main apane bete bollywood star rithik roshan ke saath unhen apni aane vaali film kits main nayika bhoomika main chunaa he. new mexico, las vegas or los angeles jaisi jagahon par filmai jane vaali yah film july 2008 ke ant tak production main jaaegi or sambhavat: 2010 main relies hogi .
 barbara mori website
