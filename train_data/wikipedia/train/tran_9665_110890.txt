 tel yaa tel bahut vyapak shabd he. iske antargat avashpashil vanaspatik tel, jo vasamlon ke glisride hote hai; tathaa vashpashil petroleum tel bhi, jo hydrocarbon varg ke yogic hote hai, aate hai. yahan vashpashil tel kaa taatpary un vashpashil tailon se he, jo vanaspatijagat se praapt hote hai yaa prayogshaalaon main kritrim reeti se taiyaar hote hai. in vashpashil tailon ko gandhatel bhi kehete hai. anek padpon main yah vashpashil tel badi alp maatra main paaya jaataa he.
 paudhon ke lagbhag 87 pariwaron main vashpashil tel paaya jaataa he. yah paudhon ke phulon, kaliyon, patton, dhadon, jadon, falon or bijon main paaya jaataa he. kabhi kabhi paudhon ke vibhinn bhaagon se vibhinn prakaar ke tel nikalate hai. udhaahranswaroop naarangi ke phool se neroli tel, chhilake se naarangi tel or pattey se ek tisare prakaar kaa naarangipatta tel praapt hota he. vashpashil tel kii prakruti bahut kuch utpaadan sthaan kii mitti or jalwaayu par nirbhar karti he. kisi kisi sthaan kaa gandhatel bahu utkrisht koti kaa hota he. kuch padaarthon main gandhatel asanyuktavastha main rahata he, kuch main glicosaida rup main or kuch main donon roopon main. glicosidon main gandh nahin hoti. unke vighatan se hi gandh utpann hoti he. tite baadaam ke tel main amigdalin, sarson ke tel main sinigin or wintergreen tel main gautharin naamak glicosaida rahete hai. jal ke sampark main aane par hi enzim kii kriya se gandhatel unmukt hote hai.
 upyog kii drushti se vashpashil tel teen virgon main vibhakt kiye ja sakate hai : 
 nirmaan kii drushti se vashpashil tailon ko paanch virgon main vibhakt karte hai : 
 turant ke asut vashpashil tel saamanyat: varnarahit se lekar halke pile rang tak ke hote hai, par bahya padaarthon ke kaaran inkaa rang laal se lekar nile rang kaa ho saktaa he. rakhane se rang dhire dhire gadha hota jaataa he. inamen gandh hoti he, jo ped kii gandh se milti julati he. vashpashil tel jal main praaia: aviley, yaa alp viley, hote hai, par alcohol, ether, vasa or khanij amlon main ghul jate hai. ye saamanyat: drav hote hai, par kuch samay tak rakhe rahane par thos nikshep nikal aate hai. inkaa vishisht ghanatv 0.85 se lekar 1.18 tak or vartanaank unchaa hota he. adhikansh dhruvit prakaash ke tal ko ghurnit karte hai. saamaanya taap par bhi ye ud jate hai, garam karne par to shghri ud jate hai. ye kaagaj par daag nahin chhodte, jab ki glicyrid tel kaagaj par dhabbe chhod jate hai.
 adhikansh vashpashil tailon main tarapin varg ke hydrocarbon rahete hai . kuch main to hydrocarbon kii maatra 95 pratishat tak rahati he, par adhikansh main 85 se lekar 90 prati shat tak, kuch main bahut kam or kuch main bilkul nahin rahati. hydrocarbonon ke atirikt inamen aldihide, alcohol, aster, kitone, phenol, oxide or lactone rahete hai. kuch main nitrogen or gandhak ke bhi yogic paae jate hai.
 aise tailon ko do virgon main vibhakt kiya jaataa saktaa he -- ek ve tel jo prakritik tailon se pruthak kiye jate he. inhen isolet kehete hai. aise tailon main piperpint tel se pruthak kiya menthol or eucalyptus se pruthak kiya sineole he. duusare ve tel hai, jo rasinic vidhiyon se iseleton se taiyaar kiye jate hai. aise tailon ke udhaaharan sfrail tel se niklaa piparenol or salicylic amla se praapt methail salicyllette hai. anek sanshlisht vashpashil tel prakritik sanghathan se bilkul milte julate hai, par anek aise bhi hai jo prakritik sanghathan main milte julate nahin, par gandh or sthirikaran gun main samanta rakhte hai. aise tel baadaam ke sanshlisht tel or anek prakaar kii sanshlisht kasturiyaan hai.
 vashpashil tel suvaas, aswaad or aushadhon main vyapak rup se prayukt hote hai. kuch main jeevanunashak, kuch main pidaapahaari or kuch main roganirodhak gun hote hai. tarpin ke tel sadrush kuch vashpashil tel paint or varnish main prachur maatra main prayukt hote hai. kaach or porcillen ke paatro ko paint karne main lavendar or spike tel sadrush tel vyavahrut hote hai.
 suvaas ke liye prayukt honevaale tailon main bargemot, geranium, lavendar, naarangeepushp, naarangiptr, pachauli, gulab, rosemari tathaa ylang ylang tel pramukh hai. aswaad ke liye prayukt honevaale tailon main tejpaat, laung, adarak, nibu, naarangi, saunf, dhaniyaan, jira aadi ke tel hai. aushadh main prayukt honevaale tailon main tarpin, kapur, menthol, eucalyptus, rosemari laung, jaifal, dalacheenee, nibu, adarak, ilaychi, lavendar, piparmint, saunf, dhaniyaan, jira, soa, tolubalsam, shilajeet, kebab-chini ityadi ke tel pramukh hai.
