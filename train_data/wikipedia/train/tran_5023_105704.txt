 ye mahabharat main varnit pandav-mata kunti ke vivaah purv bhagwaan surya se utpann putr karn ko paalane vaale pita the. adhirath ang vansh main utpann satkarma ke putr the. inaki patni kaa naam radha tha. sanjay se pehle ye dhritarashtra ke sakha or sarathi the. karn ke janm grahan karte hi kunti ne unhen ek manjusha main rakhkar ganga main pravaahit kar diya. yah peti adhirath or radha ko ganga main jal-kreedaa karte samay mili. dampati nissantaan the, at: karn kaa putr kii bhanti bharan-poshan kiya. karn ko paal-poskar inhone hi bada kiya tha.
 vyavsaay evam jati se ye soot yaa sarathi the va hastinapur naresh maharaj dhritarashtra ke yahan karyrat the.
