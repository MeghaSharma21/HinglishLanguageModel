 esinis airways el el si, ulan bator, mongolia sthit ek soochibaddh or ek sanaadi airline thi. yah apane samay main mongolia kii sabase badi gharelu airline thi or isaki udaane china or rashia ke liye bhi hoti thim. iske paas uzbekistan ke liye udaan kii bhi anumati thi par isane yah seva nahin shuru kii. 
 2004 main new com samooh ne mongolia main ek gharelu hawaii yatayaat seva aarambh karne hetu saadhyataa adhyayan kiya. 2006 main unhone esinis airways kii sthapana kii jo isaki purna swaamitv vaali ikai thi. mongolia ke mongolian civil aviation aturity ne ise seva aarambh karne ke liye er oparator certificate sankhya 11 pradaan kiya or tatpashchaat 6 disambar 2006 ko esinis airways ne apni pehali udaan bhari. 
 2005-2006 tak esinis airways ke pilot australia ke ansetat tranning centre main prashikshan praapt karte the or japan ke bhootpurv air commuter dwaara inke prashikshan kaa nirikshan kiya jaataa tha. australia ke hi contes airways ne iske kabin kryu ko apatkaaleen prashikshan pradaan kiya or saab eracraft e. bi. ne iske rakrakhaav dal ko prashikshit kiya. iske kabin kryu kaa si aar em prashikshan boying dwaara or khataranaak samaan ke dekh rekh kaa prashikshan ai. e. tii. e. dwaara kiya gaya. ji. i. or hamilton ne iske takneekee dal ko angine or propeller line ke rakrakhaav kaa prashikshan diya. is vimaan seva ke sabhi vimaano, atirit purje tathaa duusare anya dendariyon hetu london ke eon company dwaara beemaa kii suvidha pradaan kii gayi thi. esinis airways main lagbhag 200 karmchaaree kaam karte the.
 kuch hi samay main esinis airways ne kaafii pragati dikhaai or november 2008 main iske ek lakhwein yatri ne udaan bhari.
 esinis airways ne apni pehali niyamit antarrashtriya udaan seva china ke haniller shahar ke liye agast 2009 main shuru kii. march 2010 se ne esinis airways mongolia ke dornode praant ke choibalson naamak shahar ke raste haniller ke liye ek or seva shuru kii. june 2010 main rashia ke yulan-ude shahar ke liye shuru kii gayi seva isaki duusari niyamit antarrashtriya udaan seva thi.
 is sabake baavjood esinis airways kii mali haalat main koi khaas sudhaar nahin aayaa or 22 may 2014 ko esinis airways kii kharaab aarthik sthiti or antarrashtriya vimaanan udyog kii mandi ko dekhte hue isaki sevaayen anischitkaal ke liye band kar di gayi.
 is airwayska mukhya karyaalay yulan bator ke bayanzarkh main sthit shin dul building main avasthit tha. is vimaan seva kaa naam angrezi ke ‘iziness in flite’ se abhiprerit tha. iske naam ke do bhaag the. ized kaa arth izi se tha or mongolian bhashaa main ‘nis’ kaa arth hota he 'udana'. in dono ko jodne par jo shabd banataa he vah he : sugam udaan. esinis airways ke logo main ek compass bana tha jisame aath dishaaen ingit thim. yatriyon ko ek aaraamdeh or tanaav mukt ehsaas pradaan karaane ke liye ek komal phool ke prakaar ke chitra kaa chayan kiya gaya tha. 
