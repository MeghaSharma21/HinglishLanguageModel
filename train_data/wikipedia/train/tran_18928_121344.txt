  sanyukt rajya varmont france 
  spain mulanivaasee americasaanchaa:desh aankade Dutch Republic mysore
 mulanivaasee america
  isek hopkins jin-baptist de rochambeu franswa de grass 
  lord north jorge germaine lord cornwalis 
 40,000 5,000 mahadwipiya nausena ke nausainik no ships of the line53 anya jahaaj 
 mitra-raashtra:36,000 francisi 63,000 francisi or spani 146 ships of the line 
 mulnivaasee mitra: agyaat
 sena:48,000 7,500 nausena:94 ships of the line 171,000 nausainik
 vafaadaar takat:19,000 
 german sahaayak:30,000 
 mulnivaasee mitra: 13,000
 france: 10,000 yuddh se mrit spain: 5,000 maare gaennetherlands: 500 maare gaen
 german: 1,800 yuddh main maare gaen4,888 desertedsaBI kaarnon se 7,774 maare gaen
 america krantikari yuddh, jise sanyukt rajya main america swatantrata yuddh yaa krantikari yuddh bhi kaha jaataa he, great britain or uske teraa uttar america upniveshon ke bich ek sainya sangharsh tha, jisase ve upnivesh swatantra sanyukt rajya america bane. shuruuaati ladaai uttar america mahadweep par hui. saptavarshiya yuddh main paraajay ke baad, badale ke liye aatur france ne 1778 main is nae raashtra se ek sandhi kii, jo antat vijay ke liye nirnaayak sabit hui.
 america ke swatantraaa yuddh ne europea upniveshwaad ke itihaas main ek nayaa mode laa diya. usne africa, asia evam latin america ke rajyon kii bhavi swatantraaa ke liye ek paddati taiyaar kar di. is prakaar america ke yuddh kaa parinaam keval itnaa hi nahin hua ki 13 upnivesh matrudesh britain se alag ho gaye balki ve upnivesh ek tarah se nae raajnneetik vichaaron tathaa sansthaaon kii prayogshaala ban gaye. pehali baar 16veen 17veen shatabdi ke europea upniveshwaad or vaanijyawad ko chunauti dekar vijay praapt kii. america upniveshon kaa england ke aadhipaty se mukti ke liye sangharsh, itihaas ke anya sangharshon se bhinn tha. yah sangharsh na to garibi se utpann asantosh kaa parinaam tha or na yahaan ki janata samantvaadi vyavastha se peedit thi. america upniveshon ne apni svachhndatha or vyavhaar main swatantraaa banaae rakhane ke liye england sarkaar kii kathor aupniveshik niti ke viruddh sangharsh kiya tha. america kaa swatantraaa sangram vishwa itihaas kii ek mahatvapurn ghatana he.
 england evam spain ke madhya 1588 i. main bheeshan nausainik yuddh hua jisamen spain kii paraajay hui or isi ke saath british nausainik shreshthata kii sthapana hui or england ne america main apni aupniveshik bastiyaan basaai. 1775 i. tak america main 13 british upnivesh basaae ja chuke the. in america upniveshon ko bhugolic drushti se teen bhaagon main vibhajit kiya ja saktaa he-
 in upniveshon main 90% angeraj or 10t% dach, german, francisi, portugali aadi the. is tarah america upnivesh pashchimi duniya tathaa nai duniya donon kaa hissaa tha. vastutah pashchimi duniya kaa hissaa isliye ki yahaan aakar basane vaale log europe ke vibhinn pradeshon jaise britain, germany, france, ireland aadi se aae the or saath hi nai duniya kaa bhi hissaa the kyonki yahaan dharmik, saamaajik vaataavaran or parivesh vahaan se bhinn tha. ek prakaar se yahaan mishrit samskruti kaa janm hua kyonki bhinn-bhinn kshetron se aae logon ke apane reeti-rivaaj, dharmik vishwaas, shashan-sanghathan, rahan-sahan aadi ke bhinn-bhinn saadhan the. in bhinnataaon ke baavjood unamem ekta thi or yah ekta ek samaan samasyaon ke kaaran tathaa uske samaadhaan ke prayaas ke falswaroop paidaa hui thi. itnaa hi nahin balki pashchim se logon kaa teji se aagaman bhi hua or is ki vajah se loktantric samaaj ke nirmaan kii bhaavana kaa bhi prasar hua.
 america kaa swatantraaa sangram mukhyatah great britain tathaa uske upniveshon ke bich aarthik hiton kaa sangharsh tha kintu kai tareekon se yah us saamaajik evam raajnneetik vyavastha ke viruddh bhi vidroh tha jisaki upyogita america main kabhi bhi samaapt ho gai thi. duusare shabdon main kaha ja saktaa he ki america kranti ek hi saath aarthik, raajnneetik, saamaajik evam dharmik anek shaktiyon kaa parinaam thi.
 america main aakar basane vaale apravasi england ke nagarikon ke apeksha kahin adhik swatantry permi the. iskaa kaaran yah tha ki yahaan kaa samaaj europe kii tulana main kahin adhik samtawadi tha. america samaaj kii khaas visheshta thi-samantvaad evam atoot varg simaaon kii anupasthiti.
 america samaaj main ucchvarg ke paas raajnneetik evam aarthik shakti british samaaj kii tulana main atyant kam thi. vastutah america main adhikansh kisaanon ke paas jameen thi jabaki britain main seemaant kaashtkaaron evam bhoomihin khetihar mazdooron kii sankhya zyada thi. nae mahadweep par pair rakhane ke saath hi apravasi british kanoon evam samvidhan ke anusaar kaary karne lage the. unki apni raajnneeti sansthaaen thi. is prakaar america upniveshon main aarambh se hi swashaasan kii vyavastha vidyaman thi jo samay ke saath viksit hoti gai.
 aupniveshik shashan ko niyantrit karne ke liye british sarkaar governor kii niyukti karti thi or sahaayta dene ke liye ek kaaryakarini samiti hoti thi jiske sadasyon kaa manonayan british taj dwaara kiya jaataa tha. iske atirikt shashan kaary main sahaayta dene ke liye ek vidhayak sadan/essembali hoti thi jisamen janata ke dwaara nirvaachit pratinidhi hote the. is vidhayak sadan ko kar lagane, adhikariyon kaa vetan tay karne, kanoon nirmaan karne kaa adhikaar tha. kintu kanoonon ko sweekaar karnaa athwa radd karne kaa purna adhikaar governor ko tha. is vyavastha se upniveshon kii janata main asantosh upja.
 england ne aarambh main hi upniveshon kii svachhndatha va swashaasan par ankush lagane kaa praytn nahin kiya kyonki england main 17veen sadi ke aarambh se lekar “raktahin kranti” tak ke lagbhag 85 varshon ke bich rajtantr evam sansad ke bich nirantar sangharsh chal rahaa tha. phir jab sarkaar ne vibhinn karon ko lagaakar unhen sakhti se vasuulne kaa prayaas kiya to upniveshon main asantosh panpa or yahi asantosh kranti main badal gaya.
 uttari america main quebec se lekar mississippi ghati tak francisi upnivesh faile hue the. is kshetra main britain or france ke hit takaraate the. faltah 1756-63 ke bich donon ke madhya saptavarshiya yuddh hua or isamen england vijayi rahaa tathaa canada sthit francisi upniveshon par angrejon kaa adhikaar ho gaya. is yuddh ke parinamswaroop america main uttar se francisi khatra khatm ho gaya. atah upniveshvayi kii england par nirbharta samaapt ho gai. ab unhen britain ke viruddh vidroh karne kaa avasar mil gaya.
 doosraa prabhaav yah rahaa ki england ne uttari america main mississippi nadi se lekar algaani parvatamala tak ve vyapak kshetra ko apane niyantran main le liya. faltah america basti ke nivasee apni simaaen ab pashchimi kii ore badhanaa chaahate the or is kshetra main rahane vaale mul nivaaseen red indians ko khaded dena chaahate the. faltah vahaan sangharsh hua. atah england kii sarkaar ne 1763 main ek shahi ghoshnaa dwaara florida, mississippi aadi pashchimi ke kshetra red indian ke liye surakshit kar diya. isse upniveshavaasiyon kaa pashchimi kii ore prasar ruuk gaya or ve england kii sarkaar ko apana shatru samajhane lage. iske atirikt saptavarshiya yuddh ke dauraan england ko bahut adhik dhanrashi kharch kerani padi jiske kaaran england ko aarthik samasyaon kaa saamana karnaa padaa. angrej raajnneetigyon kaa maananaa tha ki england ne upniveshon kii raksha hetu dhan kharch kiya he isliye upniveshon ko england ko or adhik kar dene chahie. yahi vajah he ki pehle se lagu jahajrani kanoon, vyapaarik kanoon, sugar act aadi kadai se lagu kiye gaye. parantu upniveshvasi us sthiti ke bhugtan ke liye taiyaar na the. is prakaar saptavarshiya yuddh ne america swatantraaa sangram ke sutarapaat main mahati bhoomika nibhaai.
 england dwaara upniveshon kaa aarthik shoshan, upniveshon or matrudesh ke bich asantosh kaa mukhya kaaran tha. prachlit vaanijyavaadee siddhanth ke anusaar england upniveshon ke vyapaar par niyantran rakhana chahta tha or unke bazaaron par ekadhikaar rakhana chahta tha. “upnivesh england ko laabh pahuchane ke liye hai” is siddhanth par upniveshon kii vyavastha aadhaarit thi. england ne apane laabh ko drushtigat rakhte hue kanoon banaae-
  nausanchaalan kanoon : 1651 i. ke praavdhaan ke anusaar upniveshon main vyapaar keval england, ireland yaa upniveshon ke jahaajon ke madhyam se hi ho saktaa tha. iske tahat yah vyavastha kii gai ki england ke liye aavashyak sabhi prakaar ke kachche maal bina england ke bandargahon par laae, upniveshon se duusare sthanon par niryaat nahin kiye jaae. isse england ke pot nirnaat udyog ko to laabh hua hi england ke vyapaariyon ko bhi mila 1663 ke kanoon ke tahat kaha gaya ki europe se america upniveshon main niryaat kiya jane vaala maal pehle england ke bandargahon par laayaa jayega. is kanoon se england ke vyapaariyon tathaa vyapaaree bedo ke maalikon ko america upabhokta kii keemat par laabh hota tha. ye kanoon upniveshavaasiyon ke liye anyaaypurna the.
  vyapaarik adhinium : england ne kanoon banaaya ki america main utpaadit vastuon jaise chaaval, loha, lakdi, tambaakoo aadi kaa niryaat keval england ko hi kiya ja saktaa tha. in niyamon se upniveshon main kaaphi rosh failaa. kyonki france evam dach vyapaaree unhen in vastuon ke liye angerajon se adhik mulya dene ko taiyaar the.
  audyogic adhinium : england ne kanoon banaaya ki jis audyogic maal ko england main taiyaar kiya jaataa tha vahi maal uske america upnivesh taiyaar nahin kar sake. is prakaar 1689 ke kanoon dwaara upniveshon se oonee maal tathaa 1732 i. ke kanoon dwaara topon kaa niryaat band kar diya gaya.
 uparokt kanoon yadhyapi upniveshon ke liye hanikaarak the phir bhi upniveshon ne inkaa virodh nahin kiya kyonki inako sakhti se lagu nahin kiya jaataa tha. aage jorge tritiy ke kaal main jab inhen sakhti se lagu kiya gaya to upniveshon ne inkaa virodh kiya.
 america main jivan ke sthayitv ke saath hi shiksha or patrakarita kaa vikaas hua jisane bauddhik chetana ke vikaas main apana yogadan diya. america ke anek bauddhik chintakon jaise-benjamin franklin, thomas jeffrasan, james wilson, jon adams, thomas pen, james otis, samual adams aadi ne matrudesh ke prati upniveshon ke pratirodh kaa auchity bataaya. inke vichaar jon lock, montescue jaise chintakon se prabhavit the. lekin ye vichaar aise shashakt rup se abhivyakt kiye gaye the ki use america logon kii swashaasan kii maang ko bal mila gaya.
 britain ne america upnivesh main kai prakaar ke kar-kanoon lagu kar sthaneey karon ko badhaane kaa praytn kiya. isse bhi upnivesh main ghor asantosh kii bhaavana badi. yahaan ek sanvaidhanik mudda bhi uth khadaa hua. british kaa maananaa tha ki british sansad sarvocch shakti he or vah apane america upnivesh ke maamle main kisi prakaar kaa kanoon paarit kar sakati he. jabaki america upniveshon kaa maananaa tha ki un par kar lagane kaa adhikaar keval upniveshon kii essembliyon main nihit he na ki british parliament main kyonki usamen pratinidhitiv nahin he.
 laud north kii chaay niti-1773 i. main east india company ko vittiya sankat se ubaarane ke liye britain ke tatkaaleen pradhanmantri lord north ne yah kanoon banaaya ki company sidhe hi america main chaay bech sakati he. ab pehle kii bhaanti company ke jahaajon ko england ke bandargahon par aane or chungi dene kii aavashyaktaa nahin thi. is kadam kaa lakshya tha company ko ghate se bachaana tathaa america logon ko chaay uplabdh karana. parantu america upnivesh ke log company ke is ekadhikaar se aprasann the kyonki upnivesh bastiyon kii sahmati ke bina hi aisa niyam banaaya gaya tha. atah upnivesh main is chaay niti kaa jamkar virodh hua or kaha gaya ki “sasti chaay” ke madhyam se england bahari kar lagane ke apane adhikaar ko banaae rakhana chahta tha. atah puure desh main chaay yojana ke viruddh andolan shuru ho gaya. 16 disambar 73 ko samual adams ke netritv main boston bandargah par east india company ke jahaaj main bhari hui chaay kii petiyon ko samudr main phenk diya gaya. america itihaas main is ghatana ko boston tii party kaha jaataa he. is ghatana main british sansad ke saamne ek kadi chunauti utpann kii. atah british sarkaar ne america upniveshavaasiyon ko sajaa dene ke liye kathor evam damankaaree kanoon banaae. boston bandargah ko band kar diya gaya. mesachusets kii sarkaar ko punargathit kiya gaya or governor kii shakti ko badha diya gaya tathaa sainikon ko nagar main rahane kaa niyam banaaya gaya or hatya sambandhi mukademen america nyaayalayon se england tathaa anya upniveshon main sthanantarit kar die gaye.
 britain jise ek ajey raashtra mana jaataa tha. america upniveshon ke haathon uski haar ascharyajanak thi. yah satya he ki ameriganon kaa angerjo ke samaksh koi astitv nahin tha. phir bhi america kii vijay hui. iske peeche anek kaarnon ke saath "prakruti, france or jorge washiganton" kii bhoomika mahatvapurn thi.
 aadhunik maanav kii pragati main america kii kranti ko ek mahatvapurn mode mana ja saktaa he. is kranti ke falswaroop nai duniya main na keval ek nae raashtra kaa janm hua varan maanav jati kii drushti se ek nae yug kaa sutarapaat hua. pro. green kaa kathan he ki “america ke swatantraaa yuddh kaa mahatv england ke liye chaahe kuch bhi kyon na ho parantu vishwa itihaas main yah ek mahatvapurn ghatana he.” is kranti kaa prabhaav america, england sahit anya deshon par bhi padaa.
 1. george tritiy ke vyaktigat shashan kaa ant : england main george tritiy evam pradhanmantri lord north donon kii ninda hone lagi. england kii araajaktaa ke liye in donon ko uttaradaayi mana gaya. chunki george tritiy sansad ko apni kathputli maanata tha, atah sansad kii shakti main vruddhi kii maang uthi. kranti ne raja ke daivi adhikaar par aadhaarit rajtantr par bheeshan prahaar kiya or house of comons main raja ke adhikaron ko simit karne kaa prastaav paarit kiya tathaa lard north ko pradhanmantri pad se tyaagptr dena padaa. isse george tritiy ke vyaktigat shashan kaa ant ho gaya. aage nae pradhanmantri pit junior ne cabinet kii shakti ko punah sthapit kiya. is tarah england main vaidhanik vikaas kaa maarg prashast hua.
 2. england dwaara nae upniveshon kii sthapana : 13 america upniveshon ke swatantra ho jane se england ke aupniveshik samrajya ko thes pahunchi. apni khoi pratishtha ko punah praapt karne evam vyapaarik hiton ko surakshit karne hetu nae kshetron main upniveshikaran kaa prayaas kiya or isi sandarbh main austrailia tathaa newjiland main british upnivesh kii sthapana hui.
 3. england kii aupniveshik niti main parivartan : america upnivesh ke haath se nikal jane se british sarkaar ne yah anubhav kar liya yadi shesh bache hue upniveshon ko apane adheen rakhana he to use aupniveshik shoshan kii niti ko chhodana or or upniveshon kii janata ke adhikaron evam maangon kaa sammaan karnaa hoga. is parivartit niti ke aadhaar par hi 19veen evam 20veen shatabdi main british sarkaar ne “british kamanvelth of neshns” arthath british raashtra mandal kii sthapana kii.
 4. england dwaara vaanijyavaadee siddhanth kaa parityag : upniveshon ke chhin jane ke baad bahut se logon kaa yah maananaa tha ki isse england ke vyapaar vaanijya ko jabardast dhakka lagegaa. parantu kuch varshon baad england or sanyukt rajya america main pehle se bhi adhik vyapaar hone laga to adhikansh deshon kaa “vaanijya siddhanth” se vishwaas uth gaya. swayan england ne bhi is niti kaa parityag kar diya or mukt vyapaar kii niti ko apanaaya.
 vastutah francisi kranti ke mukhya siddhanth swatantraaa, samanta evam bandhutav kaa mul america sangharsh main dekha ja saktaa he.
 america kranti kaa prabhaav ireland evam kuch anshon main bharat par bhi padaa. us samay ireland ke log bhi england ke log bhi england ke viruddh apni swatantraaa ke liye lard rahe the. america kranti ne unhen swatantra rup se perarna pradaan kii. america naaraa pratinidhitiv nahin to kar nahi ireland main atyadhik lokapriy hua falswaroop 1782 i. main british sarkaar ne ireland kii sansad ko vidhi nirmaan kaa adhikaar de diya. bharat par america kranti kaa prabhaav pratikul rup se padaa. america swatantraaa sangram ke kaal main france ke yuddh main pravesh hone se bharat main bhi angl-francisi yuddh kii sthiti utpann ho gai. jisase laabh uthaakar angrejon ne francisiyon kii shakti kshati pahunchaakar apane samrajya vistaar ke maarg ko sulabh bana liya. ek duusare tareeke se bhi america kranti kaa prabhaav bharat par dekha ja saktaa he. vastutah america kranti ke anek kaarnon main ek kaaran yahi bhi tha ki british ne america upniveshon ke shashan main prabhavi hastkshep nahin kiya tha. faltah america upniveshavaasiyon main swatantry chetana evam swashaasan kii paddati kaa vikaas ho gaya. jab british ne vahaan hastkshep kiya to asantosh upja. atah britain ne is sthiti se sikh lekar bhartiya upnivesh ke aantarik maamalon main aarambhik charan se sakriy hastkshep jari rakhaa or vahaan ke nivaasiyon kii swatantraaa ko simit rakhaa. sahaayak sandhi evam vilay kii niti ke madhyam se bharat ke aantarik maamalon main british hastkshep kiya gaya evam foot daalon tathaa shashan karo kii niti apanaakar bhartiya virgon ko alag-alag rakhaa gaya. is tarah america sthitiyon se sikh lete hue bharat main un sthitiyaan ko utpann kiya gaya jisase log bante rahe or aupniveshak samrajya par british samrajya kii pakad bani rahe. is tarah ham kah sakate hai ki america swatantraaa yuddh ne britain ko ek samrajya se to vanchit kar diya lekin ek-duusare samrajya kii neenv ko majboot kar diya.
 america swatantraaa sangram ko do charnon main baantkar dekha ja saktaa he- pratham charan 1762-72 kaa kaal, krantikari andolan kaa kaal rahaa or is kaal main aupniveshik shoshan ke viruddh aawaaj uthaai gai tathaa british samrajya ke andar hi aantarik sudhaaron par bal diya gaya. kintu jab yah prayaas vifal ho gaya tab 1772 ke pashchaat doosraa charan aarambh hota he jo swatantraaa-sangram kaa charan rahaa. is charan main america netaaon ne keval kar lagane ke adhikaar ko hi chunauti nahin di balki yah ghoshit kiya ki british samrajya khud hi ek mukhya samasya he or usase mukti hi ekmaatr rasta he. is prakaar america swatantraaa sangram kii prakriya kranti se shuru hui or jisaki parinti swadhinata sangram ke rup main hui. ise kranti isliye kaha jaataa he ki sampoorn aadhunik vishwa itihaas ke sandarbh main raajnneetik, saamaajik or vaicharik pahaluon par amul-chul parivartan laayaa gaya.
 america madhyavarg atyant udaar, pragatisheel evam jaagruk tha. is varg ne upniveshi shaskaon ke visheshadhikaron ke khilaaf aawaaj uthaai or kranti ko netritv pradaan kiya. samual adams, banzmin franklin, james otis jaise netaa madhyavarg kaa pratinidhitiv karte the. vaicharik aadhaar par ladi gai is kranti main madhyavargeey mudde pramukhataa liye hue the. jaise-pratinidhitiv nahin to kar nahin, matadhikaar kii maang, swadhinata kii maang aadi. swatantraaa ke ghoshnaa patr par hastakshar karne waalon main madhyavarg hi pramukh tha.
 america-kranti main vargeey sangharsh kaa put bhi vidyaman tha jisamen ek ore england kaa kuleen shaasha varg tha jiske samarthan main america dhani evam kuleen varg the jo prajatantr ke aagaman evam uski pratikriyaaon se bhaybheet tha. duusari taraf america ke karigar, shilpi, shramik, madhya varg ke log the jo america swatantraaa sangram ke pakshdhar the.
 kranti pragatisheel swaroop ko liye hue thi, jisaki abhivyakti uski shashan pranali or samvidhan main dekhi ja sakati he. jisamen ganatantrwaad, samvidhanwaad, dharmanirpekshata, loktantric mulyon kii sthapana par bal diya gaya tha.
 kranti ne aupniveshik siddhanton par chot kii or swatantra raashtra ke nirmaan ko protsaahan diya.
 america kranti main striyon ne bhi bad-chadh kar bhaag liya. guptchar ke rup main kaary kiya, shastr nirmaan se sahyog diya. kranti main mahilaon kii bhagidaari dekh cornwalis ne kaha bhi- yadi ham log uttari america ke sabhi purushon ko khatm bhi kar de to bhi auraton ko jeetne ke liye hamen kaaphi ladanaa padegaa.
