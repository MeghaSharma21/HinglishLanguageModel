 i-card internet ke madhyam se bheja jane vaala electronic badhai card hota he. is par apane mitron va parichiton ko sandesh likhakar mail kar sakate hai. i-card main anemeshan, sangeet or maanviya bhaawanaaon ke dyotak bhi shaamil ho sakate hai. internet par kai jalsthal aise hai jo upayoktaaon ko i-card chunane or bhejne kaa vikalp dete hai. inamen kai jalsthal to nickshulk bhi hote hai. i-card bhejnaa paryaavaran sangrakshan kii drushti se bhi anukool hota he kyonki isamen kaagaj kii aavashyaktaa nahin padati. internet par i-card kii sevaayen dene vaali pramukh companiyon main blue mountain sabase charchit naam he. yah talking i-card samet dosti, pyaar, avkaash, janmdin, varshganth, jaise kai avasaron ke card apane upayoktaaon ko uplabdh karaati he.
 kuch i-card likhe hue sandesh ko bolkar bhi sunaate hai. inhen talking i-card kaha jaataa he. praptakarttaaon ko bahut acha lagata he jab card kholane par apano kii aawaaj ko sun paaen, haalanki sabhi iskaa upyog nahin kar sakate kyonki iske liye upayoktaaon ko blue mountain kii sadsyta leni padati he. isi shrenee main ek or jalsthal he egreetingsdotcom . yah jaalsthak nickshulk i-card bhejne kii suvidha detaa he or isamen bhi mitrataa, prem, holiday, janmdiwas, saalagirah jaise lagbhag saare card shaamil hote hai. kisi card ko chunakar usamen apni icchaanusaar kuch nayaa sandesh likh or badlaav kar use bhej sakate hai. is sthal par vigyaapan bhi die jate hai. jo sthal nickshulk hote hai, unki sanchaalak companiyaan unka vyay vigyapanon se hi nikaalati hai. is shrenee main ek or prasiddh naam hollmark kaa he. yah nickshulk va shulkwaale donon tarah ke i-card kii sevaayen detii he. iske alaava campbells or bisbel bhi yah seva detii hai. 123greetingsdotcom bhi i-card seva dene vaali company he, is par anemeshan or mujeec ke teen hajaar se adhik shreniyon main uplabdh hai. ye 1997 main aarambh kii gai thi. jo log pashu-premi hote hai or unke chitra bhejnaa chaahate hai, unke liye spisiadotoarji jalsthal uplabdh he. yah bhi nickshulk seva he or is sanghathan ke liye yahaan daan bhi de sakate hai.
