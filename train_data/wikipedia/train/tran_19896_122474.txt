 saanchaa:Evolution3chaar mukhya vikasmoolak prakriyaaon: prakritik chayan, anuvaanshik jhukaav, utparivartan or jin-pravaah ke prabhaav main yugma-vikalpi aavriti vitaran or parivartan kaa adhyayan jansankhya anuvanshiki kehalaata he. isamen jansankhya up-vibhaajan tathaa jansankhya sanrachana ke karkon par bhi dhyaan diya jaataa he. yah anukulan or prajatikaran jaisi avadharanaon kii vyakhya karne kaa bhi prayaas karti he.
 jansankhya anuvanshiki aadhunik vikasmoolak sanshleshan ke udbhav kaa ek aavashyak ghatak thi. iske pramukh sansthaapak siwal rhite, je. bi. es. halden or aar. e. fisher the, jinhone isse sambandhit shakha maatraatmak anuvanshiki kii neenv bhi rakhi.
 jansankhya anuvanshiki jansankhyaon kii genetic banaavat par tathaa is baat ke adhyayan par dhyaan kendrit karti he ki yah banaavat samay ke saath kis prakaar badalati he. jansankhya jeevon kaa ek aisa samucchy hoti he, jisamen sadasyon kaa koi bhi samooh aapas main santanotpatti kar saktaa he. isamen yah antarnihit he ki sabhi sadsy ek hi prajati ke hote hai tathaa ek duusare ke aas-paas hi nivas karte hai.
 udhaaharan ke liye, kisi jangal main rahane vaale ek hi prajati ke sabhi patange ek jansankhya hai. is jansankhya main upasthit kisi jin ke vibhinn vaikalpik rup ho sakate hai, jo jeevon ke phenotip ke bich vividhtaon ko spasht karata he. iskaa ek udhaaharan patangon main rang ke nirdhaaran ke liye uttaradaayi ek jin ho saktaa he, jisamen do yugma-vikalpi hote hai: kaala or safed. kisi ekal jansankhya main ek jin ke liye yugma vikalpiyon kaa sampurna samucchya ek jin-pool kehalaata he; kisi yugma vikalpi ke liye yugma vikalpi aavriti us pool ke jeenon kaa vah bhaag hoti he, jo us yugma vikalpi se milakar bane hon . sankaran jeevon kii ek jansankhya ke antargat yugma vikalpiyon kii aavritiyon main parivartan hone par vikaas hota he; udhaaharan ke liye, patangon kii ek jansankhya main kaale rang ke liye uttaradaayi yugma vikalpi adhik aam hota ja rahaa he.
 kisi jansankhya ke vikaas kaa kaaran banane vaali kaarividhi ko samajhane ke liye, is baat par vichaar karnaa upyogi he ki kisi jansankhya kaa vikaas na hone ke liye kin sthitiyon kaa hona aavashyak he. hardi-vinberg siddhant ke anusaar ek paryaapt rup se badi jansankhya main yugma-vikalpiyon kii aavriti sthir bani rahegi, yadi veery yaa andon ke nirmaan ke dauraan yugma-vikalpiyon kii yadrichhik adla-badali, tathaa nishechan ke dauraan in ling koshikaon main un yugma-vikalpiyon kaa yadrichhik sangyojan hi us jansankhya par kaary kar rahi ekmaatr shakti ho. aisi jansankhya ko hardi-vinberg samatulyata main mana jaataa he kyonki iskaa vikaas nahin ho rahaa he.
 hardi-vinberg siddhant ke anusaar kisi jansankhya main yugma-vikalpi or genotip aavritiyaan, donon hi peedi-dar-peedi sthir bane rahete hai—arthath ve samatulyata kii sthiti main hote hai—jab tak ki vyavdhaan utpann karne vaale koi vishisht prabhaav inke sampark main na aaen. prayogshaala ke baahar, in “vyavdhaan utpann karanevaale prabhaavon” main se ek yaa adhik sadaiv prabhavi hote hai. hardi vinberg samatulyata prakruti main asambhav hoti he. anuvaanshik samatulyata vah adarsh sthiti he, jo ek aadhaar-rekha pradaan karti he, jis par anuvaanshik parivartan ko mapa ja sake.
 kisi jansankhya main yugma-vikalpiyon kii aavritiyaan pidiyon tak sthir baniin rahati hai, yadi nimnlikhit sharton kaa paalan kiya ja rahaa ho: yadrichhik sahavaas, koi utparivartan na hona, koi pravasan yaa utpravas na hona, jansankhya kaa bahut bada aakaar or kisi bhi lakshan ke samarthan yaa virodh main koi chaynaatmak dabaav na hona.
 do yugma-vikalpiyon vaali kisi ekal jin avasthiti ke saralatam maamle main: prabhaavshaalee yugma-vikalpi ko A dwaara tathaa aprabhavi yugma-vikalpi ko a dwaara suchit kiya jaataa he or unki aavritiyaan p or q dwaara darshai jaati hai; freq = p ; freq = q ; p + q = 1. yadi jansankhya samatulyata main ho, to hamen jansankhya main AA samayugmakon ke liye freq = p 2, aa samayugmakon ke liye freq = q 2, tathaa vishamyugmakon ke liye freq = 2pq praapt hogi.
 in samikarnon ke aadhaar par ek jansankhya ke bare main upyogi, lekin maapne-main-kathin tathyon kaa nirdhaaran kiya ja saktaa he. udhaaharan ke liye, ek marij kii santan us aprabhavi utparivartan kii vaahak hoti he, jo samayugmak aprabhavi bacchon main sistic fibrosis kaa kaaran banataa he. abhibhavak yah jaananaa chaahati hai ki unke poton dwaara vanshanukram se is beemaari ko grahan kiye jane kii kitni sambhaavna he. is prashn kaa uttar dene ke liye, anuvaanshik salaahkaar ko is sambhaavna kii jaankaree honi chaiye ki vah baccha aprabhavi utparivartan ke kisi vaahak ke saath sahavaas karegaa. sambhav he ki yah tathy gyaat na ho, parantu beemaari kii aavriti gyaat ho. ham jaanate hai ki yah beemaari samayugmak aprabhavi genotip ke kaaran hoti he; atah ham beemaari kii utpatti se lekar vishamyugmak aprabhavi vyaktiyon kii aavriti tak peeche jane ke liye hardi-vinberg siddhant kaa prayog kar sakate hai.
 saanchaa:Genetic genealogy
 jansankhya anuvanshiki ke ganit kaa vikaas multah aadhunik vikasmoolak sanshleshan ke ek bhaag ke rup main hua tha. betty  ke anusaar, yah aadhunik sanshleshan ke mul ko paribhaashit karata he.
 levontin  ke anusaar, jansankhya anuvanshiki kaa saidhantik kaary do antaraalon kii ek prakriya he: ek "genotypic antaraal " or ek "phenotypic antaraal ". jansankhya anuvanshiki ke ek purna siddhant kii chunauti niyamon kaa ek aisa samucchy pradaan karnaa he, jo genotip vaali ek jansankhya kaa milan phenotip, jahaan chayan kiya jaataa he, ke saath purvanumey rup se kar sake or niyamon ek anya samucchy, jo parinamit jansankhya kaa milan punah genotip ke saath kar sake, jahaan mendeleey anuvanshiki ke dwaara genotipon kii agali peedi kaa purvanumaan lagaaya ja saktaa he or is tarah chakra puraa ho jaataa he. ek kshan ke liye yadi ham anvik anuvanshiki ke gaiyr-mendeleey pahaluon ko ek ore rakh den, to bhi spasht rup se yah ek vishaal kaary he. is roopantaran ko yojanabaddh rup se dekhne par:
  1974, prishth+ 12 se anukulit). eksdi 
 T 1 anuvaanshik or epigenetic niyamon, kaaryaatmak jeevigyaan ke pahaluon, yaa vikaas kaa pratinidhitiv karata he, jo ek genotip ko phenotip main roopantarit karte hai. ham iskaa ullekh "genotip-phenotip maanchitr" ke rup main karenge. T 2 prakritik chayan ke kaaran hone vaala roopantaran he, T 3 epigenetic sambandh hai, jo chaynit phenotip ke aadhaar par genotip kaa purvanumaan lagaate hai or antat T 4 mendeleey anuvanshiki ke niyam hai.
 vyavhaar main, vikasmoolak siddhant ke do bhaag hai, jo ek duusare ke samanaantar hai, genotip antaraal main karyrat paaramparik jansankhya anuvanshiki or vanaspatiyon tathaa pashuon ke prajnan main prayukt biometric siddhant, jo phenotip antaraal main karyrat he. yahaan genotip or phenotip antaraal ke bich kaa maanchitran anupasthit he. iskaa kaaran "haath kii safai" he, jiske dwaara ek kshetra kii parivartaneey vastuon ko maapdand yaa sthir vasteen mana jaataa he, jahaan, ek purna-vyavhaar main, ve vikasmoolak prakriya ke dwaara swatah hi roopantarit ho jaaenge or vaastaviktaa main ve kisi anya kshetra kii avasthaa ko parivartit karanevaale kaary hai. is "haath kii safai" main yah mana jaataa he ki ham is maanchitran ko jaanate hai. aisa maan lenaa ki ham ise samaj rahe hai, hamaari ruchi ke anek maamalon kaa vishleshan karne ke liye paryaapt he. udhaaharan ke liye, yadi phenotip genotip ke saath lagbhag ek-prati-ek  ho yaa samay-maap paryaapt rup se sankshipt ho, to "sthir vastuon" ko usee rup main sweekaar kiya ja saktaa he, jis rup main ve maujuud hon; haalanki, anek sthitiyon main aisa karnaa galat bhi hota he.
 prakritik chayan vah prakriya he, jiske dwaara kisi jeev ke astitv or safal prajnan kii sambhaavna ko badhaane vaale vanshanukramik lakshan kisi jansankhya kii aane vaali pidiyon main adhik aam ban jate hai.
 jeevon kii ek jansankhya ke bheetar prakritik anuvaanshik vividhta kaa arth yah he ki vartmaan vaataavaran main kuch jeev anya jeevon kii tulana main adhik safaltaapurvak jivit bache rahenge yah mudda charles darwin ne langik chayan ke apane vichaaron main viksit kiya ki prajananaatmak safalataa ko prabhavit karne vaale kaarak bhi mahatvapurn hai.
 prakritik chayan phenotip par, yaa jeev ke dekhe ja sakane vaale lakshanon par kaary karata he, lekin kisi bhi phenotip kaa anuvaanshik aadhaar, jo ki prajnan kaa laabh pradaan karata he, ek jansankhya main adhik aam ban jayega . samay ke saath-saath, is prakriya kaa parinaam kisi vishisht paristhitik awaas ke anukoolnon ke rup main mil saktaa he or antat iske parinamswaroop ek nai prajati kaa janm bhi ho saktaa he.
 prakritik chayan aadhunik jeev-vigyaan kii aadharshilaon main se ek he. yah nai shabdaawalee charles darwin ne 1859 kii apni abhootpurv pustak on da origin of spishiz main prastut kii thi, jisamen prakritik chayan kaa varnan kritrim chayan, ek prakriya jiske antargat pashuon va vanaspatiyon ko unke manushya prajnakon dwaara vaanchit lakshanon ke dwaara prajnan ke liye vyavasthit dhang se samarthan diya jaataa he, ke saath isaki tulana ke dwaara kiya gaya tha. multah prakritik chayan kii avadharana kaa vikaas anuvaanshikta ke ek maanya siddhant ke abhaav main hua tha; darwin ke lekhan ke samay, aadhunik anuvanshiki vigyaan ke bare main koi jaankaree nahin thi. darvinian vikaas tathaa iske baad paaramparik or anvik anuvanshiki main hui khojon ke aapasi sangyojan ko hi aadhunik vikasaatmak sanshleshan kaha jaataa he. prakritik chayan anukoolnaatmak vikaas kaa mukhya kaaran bana hua he.
 anuvaanshik jhukaav us saapeksh aavriti main hone vaala antar he, jisamen kisi jin kaa ek anya rup yadrichhik sampling or avasar ke kaaran kisi jansankhya main utpann hota he. arthath, jansankhya main aane vaali pidiyon main upasthit yugma-vikalpi inke abhibhavakon main upasthit yugma-vikalpiyon ke ek yadrichhik sample hote hai. or is baat ke nirdhaaran main avasar kii bhoomika hoti he ki kya kisi vishisht jeev kaa astitv bachaa rahegaa or vah prajnan karegaa. ek jansankhya kii yugma-vikalpi aavriti kisi vishisht rup ko saajha karne vaale jin yugma-vikalpiyon kii kul sankhya kii tulana main isaki jin pratiyon kaa bhaag yaa pratishat hota he.
 anuvaanshik jhukaav ek mahatvapurn vikasaatmak prakriya he, jiske parinamswaroop samay ke saath-saath yugma-vikalpi aavritiyon main parivartan hote hai. iske kaaran jin kii koi vividhta purnatah samaapt bhi ho sakati he, jisase anuvaanshik parivartanshiltaa main kami aati he. prakritik chayan, jo jin ke vividh roopon ko prajnan main unki safalataa ke aadhaar par adhik aam yaa kam aam banaata he, ke vipareet anuvaanshik jhukaav ke kaaran hone vaale parivartan vaataavaran ke yaa anukulan ke dabaavon dwaara sanchalit nahin hote or ve prajnan kii safalataa ke prati laabhadaayak, tatasth yaa hanikaarak bhi ho sakate hai.
 anuvaanshik jhukaav kaa prabhaav choti jansankhya main bada or badi jansankhya main chota hota he. prakritik chayan kii tulana main anuvaanshik jhukaav ke mahatv ko lekar vaigyanikon ke bich joardaar bahes jari he. ronaald fisher kaa drushtikon yah he ki anuvaanshik jhukaav vikaas main ek naganya bhoomika nibhaataa he or yahi drushtikon kai dashakon tak prabhavi rahaa he. san 1968 main motu kimura ne anvik vikaas ke tatasth siddhant, jisamen daawa kiya gaya he ki anuvaanshik saamagree main hone vaale adhikansh parivartan anuvaanshik jhukaav ke kaaran hote hai, ke dwaara is bahes ko punah shuru kar diya. 
 utparivartan ek koshika ke jinom ke diene kram main hone vaale parivartan hai or ye vikiran, vishaanuon, transposon or utparivartak rasayanon tathaa saath hi miyosis yaa diene pratilipikaran ke dauraan utpann hone vaali trutiyon ke kaaran hote hai. trutiyaan aksar diene pratilipikaran kii prakriya ke dauraan, duusare reshe ke bahulkikaran main, utpann hoti hai. ye trutiyaan swayan jeev dwaara bhi ati-utparivartan jaisi koshikeey prakriyaaon dwaara utpann kii ja saktin hai.
 utparivartan kisi jeev ke phenotip par prabhaav daal sakate hai, vishesh rup se yadi ve kisi jin ke protein koding kram ke bheetar utpann hote hai. diene polimrez kii “prufreeding” kshamta ke kaaran trutiyon kii dar saamanytah bahut kam hoti he. prufreeding ke bina, trutiyon kii daren isse hazaar guna adhik hoti hai. diene main hone vaali rasinic kshati prakritik rup se bhi hoti he or koshikaayen diene main is tuutan or galat milaanon ko sudhaarney ke liye diene sudhaar kaarividhi kaa prayog karti he. iske baavjood, kabhi-kabhi yah sudhaar diene ko iske mul kram main waapas laane main vifal rahata he.
 diene kii adla-badali karne or jeenon ko punah sanyojit karne ke liye gunasutreey badlaav kaa prayog karne vaale jeevon main, miyosis ke dauraan sanrekhan main hone vaali trutiyon ke kaaran bhi utparivartan ho sakate hai. badlaav main hone vaali trutiyaan utpann hone kii sambhaavna tab hoti he, jab ek jaise kram apane sahabhaagi gun-sutron ko galat sanrekhan apnaane par baadhya karte hai; iske kaaran jinom ke kuch kshetra is prakaar hone vaale utparivartan ke prati adhik samvedansheel ban jate hai. ye trutiyaan diene kram main bade sanrachanaatmak badlaav utpann karti hai—sampurna kshetra kaa doharaav, utkraman yaa vilopan, athwa vibhinn gun-sutron ke bich puure bhaagon kii galati se adla-badali ho janaa .
 utparivartan ke kaaran diene kram main vibhinn prakaar ke anek parivartan ho sakate hai; sambhav he ki inkaa koi prabhaav na ho, yaa ye ek jin ke utpaada ko parivartit kar den yaa ye jin ko kaary karne se roak den. drosophila melanogaster naamak makkhi par kiye gayi adhyayan main yah gyaat hua ki yadi koi utparivartan ek jin dwaara utpann kisi protein ko parivartit karata he, to sambhawatah yah hanikaarak hoga kyonki is utparivartan ke lagbhag 70 pratishat bhaag kaa prabhaav hanikaarak hoga or shesh bhaag yaa to tatasth hoga athwa bahut hi kam laabhadaayak hoga. koshikaon par in utparivartanon ke sambhavit hanikaarak prabhaavon ke kaaran, jeevon ne utparivartanon ko dur karne ke liye diene sudhaar jaisi kaarividhiyaan viksit kar leen hai. atah prajatiyon ke bich utparivartan kii ishtatam dar ucch utparivartan dar, jaise kshatikar utparivartan, kii laagton or utparivartan dar ko kam karne ke liye pranaaliyon, jaise diene sudhaar kinvakon, ke rakh-rakhaav kii chayapachayee laagton ke bich hoti he. apane anuvaanshik padaarth ke rup main arene kaa prayog karne vaale vishaanuon main utparivartan kii daren teevr hoti hai, jisase laabh ho saktaa he kyonki ye vishaanu lagaataar tathaa teevr gati se viksit honge or is prakaar, udaahranarth maanviya pratiraksha tantra kii, rakshaatmak pratikriya se batch niklenge.
 utparivartan main diene ke bade bhaagon kaa doharaav shaamil ho saktaa he, jo ki saamanytah anuvaanshik punarsangyojan ke madhyam se hota he. ye doharaav naye jeenon ke nirmaan ke liye kachche maal kaa ek mukhya strot hai or prati das lakh varshon main pashu jinom main dasiyon se saikadon jeenon ko pratilipit kiya jaataa he. adhikansh jin saajha vansh ke jeenon ke bade pariwaron ke sadsy hote hai. naye jeenon kaa utpaadan vibhinn vidhiyon ke dwaara kiya jaataa he, saamanytah ek paitruk jin ke doharaav or utparivartan ke madhyam se, athwa vibhinn jeenon ke bhaagon ko punarsanyojit karke naye kaary karne vaale naye sanyojanon ke nirmaan ke dwaara.
 yahaan, kshetra khandon ke rup main kaary karte hai, jinamein se prayek kaa ek vishisht or swatantra kaary hota he or jinhen aapas main milakar naye gunon ke saath naye protein ko kutabaddh karne vaale jin utpann kiye ja sakate hai. udhaaharan ke liye, manushya kii aankh prakaash ko pahchaan paane vaali sanrachana kaa nirmaan karne ke liye chaar jeenon kaa prayog karti he: teen rangeen drushti ke liye or ek ratrikalin drushti ke liye; ye chaaron ek hi purvaj jin se utpann hote hai. ek jin kii pratilipi banane kaa ek anya laabh yah he ki isse atirek badhata he; yah yugma ke ek jin ko naye kaary ko apnaane kii anumati detaa he, jabaki anya pratilipi mul kaary jari rakhti he. utparivartan ke anya prakaar aksar purv main koding na kiye gayi diene se naye jin kaa nirmaan karte hai.
 jin pravaah jansankhyaon, jo ki aksar samaan prajatiyaan hotin hai, ke bich jeenon kii adla-badali he. ek samaan prajatiyon ke bich jin pravaah ke udaahranon main jeevon kaa pravasan or iske baad prajnan, athwa paraag-kanon kii adla-badali shaamil hai. prajatiyon ke bich jin sthanantaran main sankar jeevon kaa nirmaan or kshaitij jin sthanantaran shaamil hai.
 jansankhya ke bheetar yaa baahar pravasan yugma-vikalpiyon kii aavriti ko badal saktaa he or saath hi jansankhya main nai anuvaanshik vividhtayen bhi prastut kar saktaa he. apravasana kisi jansankhya ke jin pool main naye anuvaanshik padaarth jod saktaa he. iske vipareet utpravas anuvaanshik padaarth ko hataa saktaa he. chunki jansankhyaon kii nai prajatiyon ke nirmaan ke liye do chhitari hui jansankhyaon ke bich prajnan ke prati avarodhon kii aavashyaktaa hoti he, jin pravaah jansankhyaon ke bich anuvaanshik antar failaakar is prakriya ko dhimaa kar saktaa he. parvat-shrinkhalaaon, mahasaagaron or registaanon yaa yahaan tak ki maanav-nirmit sanrachanaon, jaise china kii vishaal diwaar, jisane vanaspati ke jeenon ke pravaah ko roak diya, jin pravaah main avrodh utpann karte hai.
 is aadhaar par ki do prajatiyaan apane sabase haalia aam purvaj se kitni dur hat gayi hai, apni santan utpann karnaa unke liye abhi bhi sambhav ho saktaa he, jaise ghodon or gadhon ke bich prajnan se khachchar utpann hote hai. aam taur par aise sankar jeev anupjau hote hai kyonki gun-sutron ke do bhinn samucchy miyosis ke dauraan jodiyaan bana paane main sakasham nahin hote. is sthiti main, nikat sambhddha prajatiyaan niyamit rup se sankaran kar saktin hai, lekin sankar jeev iske vipareet chune jaaenge or prajatiyaan vishisht baniin rahengi. haalanki, kabhi-kabhi vardhanksham sankar jeev bhi utpann hote hai or in nai prajatiyon main apni abhibhavak prajatiyon ke madhyavarti gun hote hai, athwa unamem purnatah nae fenitip hote hai. pashuon kii nai prajatiyon ke nirmaan main sankaran kaa mahatv aspasht he, haalanki, iske maamle anek prakaar ke pashuon main dekhe jate rahe hai, or grey tree mendhak iskaa ek vishisht udhaaharan he, jiskaa bahut acchhee tarah adhyayan kiya gaya he.
 tathaapi sankaran vanaspatiyon main prajatikaran kaa ek mahatvapurn madhyam he, kyonki pashuon kii tulana main vanaspatiyon dwaara poliploidi ko adhik sweekaar kiya jaataa he. poliploidi sankaranon main mahatvapurn he kyonki yah aise prajnan kii anumati detaa he, jisamen miyosis ke dauraan gunasutron ke do bhinn samucchyon main se prayek ek samroop sahabhaagi ke saath jodi banane main sakasham hota he. poliploid jeevon main adhik anuvaanshik vividhta bhi hoti he, jiske kaaran ve choti jansankhyaon main antah prajnan ke dabaav se bache rah sakate hai.
 kshaitij jin sthanantaran ek jeev se kisi duusare aise jeev main anuvaanshik saamagree kaa sthanantaran he, jo uski santan na ho; yah jeevanuon main sabase aam he. chikitsa ke kshetra main, yah antibiotic ke prati pratirodh ke vistaar main yogadan karata ham kyonki jab ek jeevanu pratirodhi jin praapt kar letaa he, to vah tezi se unhen duusari prajatiyon tak sthanantarit kar saktaa he. jeevanuon se eukeriot jeevon, jaise khamir seceromices serevisi or aazuki been bhanvare calosobrukas chinensis tak jeenon kaa kshaitij sthanantaran bhi hua hoga. bade paimaane par hue sthanantaranon kaa ek udhaaharan eukereotic deloid rotifer hai, jinhone shaayad jeevanuon, kavakon tathaa vanaspatiyon se jeenon kii ek shrinkhalaa praapt kii he. vishaanu bhi jeevon ke bich diene le ja sakate hai, jisase jaivik kshetron ke bich bhi jeenon kaa sthanantaran hota he. chloroplast va mitocondria ke adhigrahan ke dauraan eukeriotic koshikaon tathaa prokeriot jeevon ke bich bhi bade paimaane par jin sthanantaran ho saktaa he.
 ek jansankhya se duusari main yugma-vikalpiyon ke sthanantaran ko jin pravaah kehete hai.
 kisi ek jansankhya ke bheetar yaa usase baahar pravaasana yugma-vikalpi aavritiyon main ek lakshaneey parivartan ke liye uttaradaayi ho saktaa he. apravasana ke parinamswaroop bhi kisi vishisht prajati yaa jansankhya ke sthapit jin pool main naye anuvaanshik bhinn-rup jud sakate hai.
 vibhinn jansankhyaon ke bich jin pravaah kii dar ko prabhavit karne vaale anek kaarak hai. sarvaadhik mahatvapurn karkon main se ek he gatishiltaa, kyonki jeev kii gatishiltaa jitani adhik hogi, uski pravaasana sambhaavna bhi utani hi adhik hogi. pashuon kii gatishiltaa vanaspatiyon se adhik hoti he, haalanki paraag-kan or bich pashuon yaa hawa ke dwaara bahut lambii duriyon tak le jaye ja sakate hai.
 do jansankhyaon ke bich anurakshit jin pravaah ke kaaran bhi do jin pulon kaa sangyojan ho saktaa he, jisase do samoohon ke bich anuvaanshik vividhta main kami aati he. yahi kaaran he ki in samoohon ke jin pulon kaa punarsangyojan karke or is prakaar anuvaanshik vividhta, jiske parinamswaroop purna prajatikaran tathaa maadaa prajatiyon kaa nirmaan hua hota, main antar viksit karke jin pravaah prajatikaran ke khilaaf dridhtaa se kaary karata he.
 udhaaharan ke liye, yadi ghaas kii ek prajati kisi sadak-maarg ke donon ore viksit ho jaati he, to is baat kaa sambhaavna he ki paraag-kan ek se duusari ore yaa isaki vipareet disha main sthanantarit honge. yadi yah paraag-kan apane gantavy par praapt hone vaale paudhe ko nishechit karne tathaa ek vardhanksham santan utpann kar paane main sakasham he, to us paraag-kan ke yugma-vikalpi sadak ke ek ore kii jansankhya se duusari ore ja paane main prabhavi rup se sakasham sabit hue hai.
 pravaasana main aane vaali bhautik baadhaon, tathaa saath hi simit chalyman kshamta, evam paidaaishi filopatry ke kaaran, prakritik jansankhyaon kaa panemictic hona durlabh hota he . saamanytah ek bhugolic seemaa hoti he, jiske bheetar rahane vaale jeev kisi saamaanya jansankhya se yadrichhik rup se chune gayi jeevon kii tulana main ek-duusare se adhik nikatataa se sambandhit hote hai. ise us seemaa ke rup main varnit kiya jaataa he, jahaan tak koi jansankhya anuvaanshik rup se sanrachit he .
 sookshmjeev jansankhya anuvanshiki shodh kaa ek anya tezi se badhata kshetra he, jisaki praasangikta vaigyanik shodhon ke anek anya saidhantik va praayogic kshetron main he. sookshmjivon kii jansankhya anuvanshiki antibiotic pratirodh tathaa atyadhik sankramak rogaanuon ke vikaas kaa nirikshan karne ke liye aadhaar kaa nirmaan karti he. sookshmjivon kii jansankhya anuvanshiki laabhakaari sookshmjivon ke sangrakshan or behatar upyog ke liye ranneetiyaan banane ke liye bhi ek aavashyak kaarak he, 2010).
 jansankhya anuvanshiki kaa vikaas mendelian or biometrician modelon ke bich ek saamanjasy ke rup main hua tha. british jeev-vigyaani or sankhyikeevid aar. e. fisher kaa kaary iskaa ek mahatvapurn kadam tha. apane shodh-patron kii ek shrinkhalaa, jisaki shuruyaat 1918 main hui va samaapti 1930 kii unki pustak da genetical theory of natural salection ke saath hui, main fisher ne darshaya ki biometriciyanon dwaara lagaataar maape jane vaale antar anek asatat jeenon ke sanyojit kaary ke kaaran utpann ho sakate hai or prakritik chayan kisi jansankhya main jin aavritiyon ko parivartit kar saktaa he, jiske parinamswaroop vikaas hota he . san 1924 main shuru hui shodh-patron kii ek shrinkhalaa main, ek anya british anuvanshiki vigyaani je. bi. es. halden ne sankhyikeey vishleshan ko prakritik chayan ke vaastavik vishwa ke udaahranon, jaise kaale patangon main audyogic melanin kaa jamaav, par lagu kiya or darshaya ki prakritik chayan usase bhi adhik tej dar par kaary karata he, jitna ki fisher ne anumaan lagaaya tha.
 amareeki jeev-vigyaani siwal rhite, jinaki prishthbhumi pashuon ke prajnan sambandhi prayogon kii thi, ne antah kriya karanevaale jeenon ke sanyojanon or anuvaanshik jhukaav ko pradarshit karne vaali choti, apekshaakrit pruthak jansankhyaon main antah prajnan par dhyaan kendrit kiya. san 1932 main, rhite ne ek anukoolnaatmak bhudrishy kii avadharana prastut kii or tark diya ki anuvaanshik jhukaav or antah prajnan ek choti, pruthak kii gai up-jansankhya ko ek anukulan-yogya ucch-bindu se dur kar saktaa he, jisase prakritik chayan ko ise vibhinn anukulan-yogya ucch-binduon kii ore le jane kaa avasar miltaa he. fisher or rhite ke bich kuch buniyadi muddon par asahmati thi or chayan tathaa jhukaav kii saapeksh bhoomika ke bare main amarikiyon va britishon ke bich ek vivaad is sadi ke adhikansh bhaag main jari rahaa. francisi naagarik gustav malkot bhi is kshetra ke praarambhik vikaas main mahatvapurn the.
 fisher, halden or rhite ke kaary ne jansankhya anuvanshiki ke kshetra kii buniyaad rakhi. isane prakritik chayan ko mendelian anuvanshiki ke saath ekikrut kar diya, jo is baat ke ek ekikrut siddhant ke vikaas main pehla mahatvapurn charan tha ki vikaas kis prakaar kaary karata he.
 jon menard smith halden ke vidhyaarthee the, jabaki dablyoo. di. hamiltan par fisher ke lekhan kaa bahut adhik prabhaav tha. amareeki naagarik jorge aar. price ne hamiltan or menard smith donon ke saath kaary kiya. amareeki richard levontin tathaa japan ke motu kimura rhite se bahut adhik prabhavit the.
 beesvin sadi ke kuch shuruaati dashakon main, adhikansh kshetra prakruti-vigyaani yah maanate rahe ki vikaas kii lamarkian or orthogonic kaarividhiyaan jivit vishwa main dikhaai dene vaali jatilta kii sarvshereshth vyakhya prastut karatin thim. haalanki, jaise-jaise anuvanshiki ke kshetra kaa vikaas hota gaya, ye drushtikon kam maanya banate gayi. theodosius dobzansky, tii. ech. morgan kii prayogshaala main ek shodh-karta, anuvaanshik vividhta ke kshetra main roosi anuvanshiki vigyaniyon, jaise sargei chetvericove, dwaara kiye gayi kaaryon se prabhavit rahe the.1937 kii apni pustak genetics and origin of spishiz ke dwaara unhone jansankhya anuvanshiki-vigyaniyon dwaara viksit sookshm-vikaas ke aadhaar tathaa kshetra jeev-vigyaniyon dwaara dekhe gayi vrahat-vikaas ke pattern ke bich kii duuri ko paatane main sahaayta kii.
 dobzansky ne junglee jansankhyaon kii anuvaanshik vividhta kaa pareekshan kiya or yah darshaya ki, jansankhya anuvanshiki kii dharanaon ke vipareet, in jansankhyaon main badi maatra main anuvaanshik vividhta thi or saath hi up-jansankhyaon ke bich bhi antar dekhe ja sakate the. is pustak main jansankhya anuvanshiki kaa atyadhik ganitiya kaary bhi shaamil tha or ise ek adhik abhigamya rup main rakhaa gaya tha. great britain main i. bi. ford., paristhitik anuvanshiki ke agua, ne 1930 ke dashak or 1940 ke dashak main paristhitik karkon, jinamein anuvaanshik bahurupata, jaise manushya ke rakt prakaar, ke madhyam se anuvaanshik vividhta ko banaaye rakhane kii kshamta bhi shaamil he, ke kaaran chayan kii shakti ko pradarshit karnaa jari rakhaa. ford ke kaary ne aadhunik sanshleshan ke vikaas ke dauraan anuvaanshik jhukaav kii tulana main prakritik chayan ko adhik mahatv pradaan karne main yogadan diya. 
 saanchaa:Popgen
 saanchaa:Genetics-footer
