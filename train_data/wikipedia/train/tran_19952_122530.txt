 krishnajanmashtami bhagwaan shri krishna kaa janamotsv he. yogeshwar krishna ke bhagavad gita ke upadesh anadi kaal se janamanas ke liye jivan darshan prastut karte rahe hai. janmashtami bharat main hin nahin balki videshon main based bhartiya bhi ise puri aasthaa va ullas se manaate hai. shrikrishna ne apana avatar shravan maah kii krishna paksh kii ashtami ko madhyaraatri ko atyaachaari kansa kaa vinaash karne ke liye mathura main liya. chunki bhagwaan swayan is din prithvi par avatarit hue the at: is din ko krishna janmashtami ke rup main manaate hai. isiilie shrikrishna janmashtami ke maukey par mathura nagari bhakthi ke rangon se sarabor ho uthati he.]
 shrikrishna janmashtami ke paavan maukey par bhagwaan kanha kii mohak chhavi dekhne ke liye dur dur se shraddhalu aaj ke din mathura pahunchate hai. shrikrishna janmotsav par mathura krishnamay ho jaat he. mandiron ko khaas taur par sajaayaa jaataa he. jnmashtami main stri-purush baarah baje tak vrath rakhte hai. is din mandiron main jhaankiyaan sajaai jaati he or bhagwaan krishna ko jhula jhulaayaa jaataa he. or raasalila kaa aayojan hota he.]
 krishna janmashtami par bhakt bhavy chandani chowk, dilli kii kharidari sadakon par krishna jhula,] shri ladu gopal ke liye kapade or unke priy bhagwaan krishna ko kharidte hai. sabhi mandiron ko khubsuurati se sajaayaa jaataa he or bhakt aadhi raat tak intjaar karte hai taaki ve dekh saken ki unke dwaara banaai gai khubasurat kharid ke saath unke bal gopal kaise dikhte hai.
 ashtami do prakaar kii he- pehali janmashtami or duusari jayanti. isamen keval pehali ashtami he.
 skanda puraana ke matanusaar jo bhi vyakti jaanakar bhi krishna janmashtami vrath ko nahin karata, vah manushya jangal main sarp or vyaghr hota he.brahmpurana kaa kathan he ki kaliyug main bhadrapada maas ke krishna paksh kii ashtami main atthaiswein yug main devaki ke putr shrikrishna utpann hue the.yadi din yaa raat main kalamaatr bhi rohinee na ho to visheshkar chandramaa se mili hui raatri main is vrath ko karen.bhavishya puraana kaa vachan he- bhadrapada maas ke shukla paksh main krishna janmashtami vrath ko jo manushya nahin karata, vah krur rakshas hota he. keval ashtami tithi main hi upwas karnaa kaha gaya he. yadi vahi tithi rohinee nakshatra se yukt ho to 'jayanti' naam se sambodhit kii jaaegi.vahnipurana kaa vachan he ki krishnapaksh kii janmashtami main yadi ek kala bhi rohinee nakshatra ho to usko jayanti naam se hi sambodhit kiya jayega. atah usamen praytn se upwas karnaa chahie.vishnurahasyadi vachan se- krishnapaksh kii ashtami rohinee nakshatra se yukt bhadrapada maas main ho to vah jayanti namawali hi kahi jaaegi.vasishtha samhita kaa mat he- yadi ashtami tathaa rohinee in donon kaa yoga ahoratr main asampurn bhi ho to muhoort maatr main bhi ahoratr ke yoga main upwas karnaa chahie.madan ratna main skanda puraana kaa vachan he ki jo uttam purush he. ve nishchit rup se janmashtami vrath ko is lok main karte hai. unke paas sadaiv sthir lakshmi hoti he. is vrath ke karne ke prabhaav se unke samast kaary siddh hote hai.vishnu dharm ke anusaar aadhi raat ke samay rohinee main jab krishnashtami ho to usamen krishna kaa archan or pujan karne se teen janmon ke paapon kaa naash hota he.bhrigu ne kaha he- janmashtami, rohinee or shivaratri ye purvaviddha hi kerani chahie tathaa tithi evam nakshatra ke ant main parna karen. isamen keval rohinee upwas bhi siddh he. anty kii donon main para hi len.
 shrikrishna-janmashtami kii raatri ko moharaatri kaha gaya he. is raat main yogeshwar shrikrishna kaa dhyaan, naam athwa mantra japate hue jagane se sansar kii moh-maaya se aasaktihatati he. janmashtami kaa vrath vrathraj he. iske savidhi paalan se aaj aap anek vraton se praapt hone vaali mahaan punyarashiprapt kar lenge.
 vrajamandalmen shrikrishnashtamike duusare din bhadrapada-krishna-navami main nand-mahotsav arthath dadhikandau shrikrishna ke janm lene ke upalakshmein bade harshollas ke saath manaaya jaataa he. bhagwaan ke shrivigrahaper haldi, dahi, ghi, tel, gulabjal, makkhan, kesar, kapur aadi chadhaakar brajvasiuskaa paraspar lepan or chhidkav karte hai. vaadyayantronse mangaladhvanibajaai jaati he. bhaktajan mithai baantate hai. jagadguru shrikrishna kaa janmotsav ni:andeh sampoorn vishwa ke liye anand-mangal kaa sandesh detaa he.
