 spectrumiki ke is vibhaag main eks kirnon ke spectrum kaa adhyayan kiya jaataa he. isse parmaanuon kii sanrachana kaa gyaan praapt karne main sahaayta milti he. eks kirnon kii khoj dabliuke rutegen ne 1895 i. main kii thi. ye kirane bhi vidyut chumbakeey tarangen hoti hai. eks kirnon kaa tarangadairghy bahut chota, 100 angsterom se 1 angsterom tak hota he. spectrumiki ke is vibhaag kii neenv daalanevaale vaigyanikon main henry jeffri mosle, bragg or lave ke naam ullekhneey hai.
 jab teevr gati se chalate hue electranon kii dhara ko kisi dhaatu ke "targent" par roak diya jaataa he tab usase eks-kirane nikalne lagati hai. inase praapt spectrum do prakaar ke hote hai-rekha spectrum or satat spectrum. rekha spectrum target ke tal kaa lakshanik spectrum hota he. satat spectrum main ek simit kshetra kii prayek aavriti kii rashmiyaan hoti hai. is spectrum kii ucchtam aavritisima tikshn or spasht hoti he kintu nimna aavritisima nishchit nahin hoti he. ucchtam aavritisima ko eks-spectrum kii kwantum-seemaa kehete hai.
 is kisi dhaatu par eks rashmiyaan padati hai tab usase lakshanik rekhik spectrum praapt hota he. ise eks-kiran pratidipti kehete hai. isse thik pehle dhaatu se electron bhi nikalate hai, yah photo electric kriya kehalaati he.
 spectromapi main jane ke purv yadi satat eks kirnon ko kisi dhaatu ke patale patr se hokar jane diya jaae to vah apni lakshanik aavritiyon ko avashoshit kar letaa he or hamen avasorana spectrum miltaa he. spectrum kii avasorana rekhaon ko pehle kii bhanti ke, el, em aadi shreniyon main rakh sakate hai. ye rekhaayen utsarjit rekhaon kii bhanti tikshn nahin hoti varan patt kii bhanti maaloom padati hai kyonki inamen chaudaai hoti he or inkaa ek hi kinaaraa tikshn hota he.
 eks-kiran spectrumdarshi main do prakaar ke upkaran kaam main laae jate hai.
 crystal eks-kiran spectrummapi - ye kai prakaar ke hote hai kintu sabakaa mul siddhant praaia: bragg spectrummapi par hi aadhaarit he. neeche anya prakaar ke spectrummapi ke naam die gaye hai :-
 grating acks-kiran spectrumlekhi - is prakaar spectrograph sarvapratham kaanpton or don dwaara 1926 i. main banaaya gaya. paravartak satahon se eks-kirnon kaa purna paravartan ho saktaa he. isi tathy ke aadhaar par yah sambhav hua hai ki khachit paravartan grating kii sahaayta se eks kirnon kaa tarangadairghy nikaala ja saktaa he. eks-kirnon ko paravartan ke liye grating ke saath atyant chota kone bananaa chahie. . choti tarangadairghy kii eks-kirnon ke liye grating-spectrum lekhi upyogi nahin hote hai.
 eks-kiran spectrumdarshi kii upyogita saamaanya spectrumdarshi kii apeksha kam nahin he. anuon kii aantarik rachana jaanane ke liye eks-kiran spectrum ke adhyayan se badi sahaayta mili he. saamaanya spectrumdarshi main ham keval aise hi spectrum praapt karte hai jo parmaanuon ke sameepvarti electranon kii uttejnaa se praapt karte hai. eks-kirnon se sambhddha urja kaa maan bahut adhik hota he. at: jab ye kisi padaarth ke parmaanuon se takaraati hai, yaa atyadhik urjawale electron jab parmaanuon se takaraate hai tab parmaanu kii aantarik kakshaon ke electron baahar nikal jate hai. unako sthanapann karne ke liye anya kakshaon se electron jate hai. inhen electrunon ke sankraman se eks-vikirane nikalati hai or raikhik spectrum praapt hota he. prayek tatv kaa exspectrum dusron ke spectrum se bhinn hota he. inaki sahaayta se tatwon kii pahchaan bahut suvidhapurvak kii ja sakati he. eks-kiran spectrum ke rasinic vishleshan karne kaa mul siddhant yahi he. aise vishleshan kaa aarambh mosle ne kiya tha.
 yadi die hue padaarth kaa "targent" baakar acks kirane praapt kii jaae to unke spectrum kii sahaayta se die hue tatwon kii pahchaan ho sakati he. prayek tatv ko target ke rup main bananaa or prayek ke liye eks-kiran nalika bananaa atyant asuvidhajanak he. at: eks-kirnon dwaara die hue padaarth ke parmaanuon ko uttejit karke gaun vikiran praapt kiya jaataa he or inhen ke spectrum kaa adhyayan karke agyaat padaarth ke avyavon kaa pataa lagaate hai. in gaun vikiranon se praapt spectrum us padaarth se pratyaksh utsarjit spectrum ke samaan hi hota he. dwitiyak spectrum kii tivrata apekshaakrit kuch kam hoti he. jis padaarth kaa vishleshan karnaa ho to he use eks-kiran-nalika ke target ke yathasambhav sameep rakhte hai kyonki nalee se nikalanevaali praathmik kirnon kii tivrata duuri ke varg ke anupaat main ghatati jaati he. padaarth ko eks-rashmiyon dwaara uttejit karke dwitiyak rashmiyaan praapt karne kii prakriya ko pratidipti kaha jaataa he. prayek padaarth ke avasorana spectrum main apni vishisht avasoranasima hoti he. kisi padaarth se pratidipti praapt karne ke liye uttejnaa denevaali praathmik eks-rashmiyon kaa tarangadairghy us padaarth kii avasorana seemaa se thodaa adhik hona chahie. udaahranarth tamra kii avasoranaseemayen 1.54 angsterom tathaa 1.39 angsterom hai. isse pratidipti paane ke liye cobalt targent se praapt eks-kirane, jinka tarangadairghy 1.61 angsterom he, prayog main laai jaati hai. kintu ye kirane jaste main pratidipti nahin paidaa kar sakati kyonki isaki avasoranasima 1.28 angsterom par padati he. bahudhaa uttejnaa dene ke liye aasatat rashmistrot kaam main laae jate hai. iske dwaara sabhi tatwon se pratidipti praapt kii ja sakati he. eks kiran denevaali nalee main yadi tungsten kaa targent rakhaa jaae or 50,000 wo. kaa vibhav diya jaae to isse asatat rashmiyaan praapt hoti hai. in rashmiyon se agyaat padaarth ko uttejit karke dwitiyak rashmiyon ko spectrumlekhi main le jate hai or abhilekhan kii uchit vidhiyon dwaara spectrum praapt karte hai. vibhinn tatwon ke spectrum isi prakaar praapt kiye jate hai. inamen rekhaon kii dipti or padaarth kii pratishat maatra ke bich lekhachitr khinch die jate hai. inhen anshshodhanavakra kehete hai. in vakron kii tulana se kisi padaarth main upasthit tatwon kaa pratishat gyaat kiya ja saktaa he.
 abhilekhan ke liye mukhyat: do vidhiyaan apanaai jaati hai. bahudhaa crystalawaale spectrumlekhi main eks-rashmiyaan sphuran ganitr yaa aise hi anya sansuchak par padati hai. iske prabhaav se vidyut urja utpann hoti he jisase abhilekhi dwaara eks-kirnon kii dipti kaa lekhachitr utar jaataa he. saadhaaran grating vaale spectrumlekhi main photoplaton kaa prayog karke puraa spectrum ek hi baar utaara jaataa he kintu bag spectrumlekhi main crystal yaa sansuchak ko sthir gati se is prakaar ghumaate hai ki spectrum kaa vibhinn bhaag kram se sansuchak dwaara grahan kiya ja sake.
 crystal vivartan se yah siddh kiya gaya he ki 2d Sin Q = n l hota he, yahan Q sansparsh kone or d bragg antaraal kehalaata he. n spectrum kii koti prakat karata he. crystal 2d se adhik tarangadairghy vaali rashmiyon ko paravartit nahin kar saktaa he at: crystal kaa chunaav karte samay is baat kaa dhyaan rakhaa jaataa he. iske atirikt crystal kii paravartanakshmata bhi acchhee honi chahie. calsite, abarak or quartz is kaam ke liye upyogi hote hai.
 eks-kirnon dwaara rasinic vishleshan kaa kaary saamaanya spectrumdarshi ritiyon kii apeksha adhik sugam hota he. eks-kirnon kaa spectrum praapt karne ke liye sabhi prakaar ke thos kaam main laae ja sakate hai. unhen kisi arq yaa sphuling main jalanaa nahin padataa he or padaarth kii kam maatra kii aavashyaktaa hoti he. saath hi praapt spectrum saral hota he; isamen rekhaayen kam hoti hai.
 eks-kirnon dwaara vivartan kii reeti se yogicon kii pahchaan kii ja sakati he. churna vivartan kii reeti bhi bahut laabhadaayak he kyonki rasinic drushti se bhinn-bhinn yogicon ke churna-vivartan-pattern sarvatha bhinn hote hai.
 parmaanu ke chaaron ore ghoomanevaale electron vibhinn kakshaon main bhraman karte hai. sabase choti kaksha ko ke shell kehete hai. iske aage el, em, en ityadi shell hote hai. yadi koi teevr electron parmaanu se takaraakar kaksha ke ek electron ko parmaanu se baahar kar de to vahaan ek sthaan rikt ho jaataa he. us puraa karne ke liye el yaa em kakshaon kaa ek electron jaataa he. uske sankraman se urja utsarjit hoti he or raikhik spectrum praapt hota he. electranon ke sankraman ko cosel chitra dwaara vyakt kiya jaataa he.
