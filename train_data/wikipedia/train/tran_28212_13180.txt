 gasharabrum 3 karakoram ke gasharabrum punjak main gasharabrum 2 or gasharabrum 4 ke bich main sthit ek chotii he. rajnatik simaaon ke anusaar yah paak-adhikrut kashmir ke gilgit-blatistan kshetra or china ke kabze vaali shaxgam ghati kii seemaa par sthit he. bharat ke anusaar gilgit-blatistan or shaxgam ghati donon bharat kaa bhaag hai.
 
 kai parvat samoohon main aapas main jude hue milte hai or aksar is baat par vivaad hota he ki koi chotii ek alag parvat he yaa vah kisi anya pahaada kii hi ek or chotii he. parvat shrenikaran main kuch paribhaashaon ke anusaar agar kisi shikhar kii oonchaai swatantra rup se alag kam-se-kam 500 meter na dikhaai de to vah ek alag parvat nahin balki kisi mukhya parvat kaa upaparvat he. gasharabrum 3 kaa dhad gasharabrum 2 se judaa hua he or uski sthalakritik udagrata 500 meter se kam he isliye ise kabhi-kabhi gashrabrum 2 kaa ek anya shikhar mana jaataa he.
