 hari chaay ek prakaar kii chaay hoti he, jo camelia sinensis naamak paudhe kii pattiyon se banaayi jaati he. iske banane kii prakriya main oxikaran nunatam hota he. iskaa udgam china main hua tha or aage chalakar asia main japan se madhya-purv kii kai samskritiyon se sambandhit rahi. iske seven ke kaaphi laabh hote hai. pratidin kam se kam aath cap green tii hriday rog hone kii sambhaavnaaon ko kam karne cholesterol ko kam karne ke saath hi sharir ke vajan ko bhi niyantrit karne main sahaayak siddh hoti he. praayah log green tii ke bare main jaanate hai lekin isaki uchit maatr na le paane kii vajah se unhen unka puraa laabh nahin mil paata he.
 hari chaay kaa flavor taazgi se bharpoor or halkaa hota he tathaa swaad saamaanya chaay se alag hota he. isaki kuch kismein halki mithaas liye hoti he, jise pasand ke anusaar doodh or shakkar ke saath banaaya ja saktaa he. green tii banane ke liye ek pyaale main 2-4 gram chaay padati he. pani ko puri tarah ubalane ke baad 2-3 minute ke liye chhod dete hai. pyaale main rakhi chaay par garm pani daalkar phir teen minute chhod den. ise kuch der or thanda hone par seven karte hai. vibhinn brands ke anusaar ek din main do se teen cap green tii laabhadaayak hoti he. iskaa arth he ki ek din main 300-400 milligram green tii paryaapt hoti he. ab tak green tii kaa sirf ek hi nuksaan gyaat hua he, anidra yani neend kam aane kii beemaari. iskaa kaaran chaay main upasthit caffeine he. haalanki isamen coffee ke mukaable kam caffeine hota he.
 
 ek vyask vyakti dwaara iskaa niyamit seven kai rogon se chhutkaaraa hi nahin dilaataa balki kai rogon ke prati sharir ke rog pratirohak kshamta bhi badhaati he. green tii anti-aging ke saath-saath anti-oxident kaa kaam bhi karti he. ati vyastata ke kaaran niyamit vyaayaam na kar paane vaale logon ke liye unhen green tii kaa niyamit seven karnaa kaaphi laabhadaayak siddh hota he. isamen doodh nahin milaanaa chahie kyonki isse uski anti-oxident tatv samaapt ho jaati he. yah chaay kalesterol ko bhi niyatrit karne main sahaayak hoti he. iskaa prayog sharir main upaapachay dar yaa vasa oxikaran ko bhi badhaata he. iske seven se mastishk ke uttakon ko mrit hone se roka ja saktaa he. green tii ko bhaap par bananaa chahie.
 green tii ke niyamit seven se na sirf vajan niyantrit hota he, balki unamem kai tarah kii bimariyon ke hone kii sambhaavna bhi kam ho jaati he. iske seven se cancer jaisi jaanaleva beemaari se bhi bachaa ja saktaa he. japan main aamtaur par log khaane ke dauraan bhi green tii kaa seven karte hai jo khaanaa pachaane main to madad karti hi he or hriday rog se bhi sahaayak siddh hoti he.
 adhyayanon ke anusaar daanton ke liye bhi green-tii kaaphi laabhadaayak he. jeevanu, vishaanu or gale ke sankraman se bhi yah bachaav karti he. green tii main polifinols hote hai, jo daanton ko cavity se bachaate hai. iske alaava cancer se bachaav, blader, colon, oesophegal, panecriyaaj, rectum or pet ke cancer se green tii kaaphi bachaav karti he. isamen upasthit tatv aisi koshikaon ko kam yaa na ke baraabar panpane dete hai. isse khun ke thakke jamane kii samasya bhi kam hoti anti inflemetary hone ke kaaran isamen dard ko kam karne kii kshamta hoti he. isamen upasthit kuch anti-oxidents arthritis ke khatre ko kam bhi karte hai. green tii yakrut kii do tarah se suraksha karti he. pehle to yah liver kii koshikaon kii suraksha karti he or duusare pratirodhi pranali ko bhi majboot banaati he. garbhavastha ke dauraan yah sharir ko louh, calcium or magnesium kii maatra detii he. raat ko sote vakt or bhukh lagane par caffeine nahin pinaa chaiye. raat ko pine se yah bhukh badhaata he or neend main samasya aati he. jabaki green tii raat main bhi pi sakate hai, kyonki isamen sirf caffeine kii maatra kam hoti he.
 junshaan yinazen, china kii sarvottam das chaayon main se ek, shwet chaay kii ek kism he. isaki kheti junshaan dweep, ueyang shahar, hunan praant main kii jaati he.
 jejiyang main sabase prasiddh chaay, shi hu longging kaa kendra he. iske alaava bhi anya kai ucch-kismein yahaan ugaai jaati hai.
 anhui praant main vibhinn kism kii chaayen ugaayi jaati hai. inamen teen pramukh hai: 
