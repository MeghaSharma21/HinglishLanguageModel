 trikoniya surveykshan us vidhi kaa naam he jisamen surveykshan ke liye diye gayi kshetra ko trikoniya tukdon ke jaal ke rup main baantkar surveykshan ko saraltapurvak kar liya jaataa he. iskaa siddhanth bahut saral he - gyaat duuri par sthit kinhin bhi do binduon se kisi tisare bindu dwaara banaaye gayi konon ko maapkar trikonmittiya sarvasamikaon kii sahaayta se us tisare bindu kii sahi sthiti nirdhaarit kii ja sakati he.isaki visheshta yah he ki isamen duuri kaa maapan kam se kam karnaa padataa he or konon ke maapan se kaam chal jaataa he. konon kaa maapan adhik shuddhta se, kam samay me, kam shram se ho jaataa he. saamanyat:, jahaan do dur ke binduon ke bich sidhi duuri naap paanaa sambhav na ho, magar ve aapas me drushtigat hon, vahaan trikoniya surveykshan bada laabhprad hota he.
 yadi aise tribhuj kii ek, do yaa teenon bhujaaon par krmanugat tribhuj banaate chale jaaen or praarambhik tribhuj kii ek bhujaa, uske donon sheersh binduon ke niamak or banaae gaye sabhi tribhujon ke kone gyaat hon, to aisi sampurna tribhujamala kii bhujaaon kii lambaaiyaan or tribhuj banaanevaale binduon ke niamak or banaae gaye sabhi tribhujon ke kone gyaat hon, to aisi sampurna tribhujamala kii bhujaaon kii lambaaiyaan or tribhuj banaanevaale binduon ke niamak ganitiya kalan se gyaat kiye ja sakate hai. kisi bhi kshetra kaa maanchitr banane ke liye is prakaar ke bindu sampurna kshetra main samaan rup se bikharen hue sthapit karnaa aavashyak hota he. aise binduon ko samuhik rup main surveykshan hetu 'niyantran dhaanchaa' or prayek bindu ko alag alag 'surveykshan stesan' kehete hai. 
 trikoniya surveykshan main gananaa main trikonmittiya sarvasamikaon kii sahaayta lee jaati he jiname nimnlikhit pramukh hai -
 trikoniya surveykshan ke uparyukt aadharbhat siddhantein ke anukool karyprakriya pradhanat: chaar bhaagon main bant jaati he : 
  aisi tribhujamala banane ke liye steshnon kaa chayan, jisase surveykshan hetu saare kshetra main samaan rup se bikhare niyantrabindu uplabdh ho saken,
  ek aisi bhujaa praapt karnaa jisaki lambaai gyaat ho tathaa jis par praarambhik tribhuj banaaya jaay or uski bhujaaon par krmanugat tribhujon kii jaali buni ja se, 
  banaae gaye tribhujon par krmanugat tribhujon sheershabinduon par bane kshaitij or urdhv kone naapnaa or 
  binduon ke niamakon kaa kalan.
 sabase pehla kaam steshnon kaa chayan or unhen chihnit karnaa heta he. stesan bindu aise chune jate hai jo aath se assi kilametre tak ek duusare se dur hon ore sughatit tribhujamala banaaen. tribhujamala saamanyat: teen prakaar kii hoti hai. ek bindu par milanevaale tribhuj, yaa tribhujon ke duusare siron par bane stesan, paraspar drushtigochar hon or aise sthal par bane hon jisase prayek tribhuj ke sheershabindu par konenaapane kaa yantra, theodolite, rakhkar kone padhe ja saken. kone ek hi bindu se or ek hi bindu ko padhe jaae, is suvidha ke liye prayek stesan ko ek pathar par bindu khod kar chihnit kar dete hai. bindu kii sthiti thik or sahi pahchaanane ke liye uske chaaron ore ek vrut bana diya jaataa he. aisa sthir pathar yadi us sthal par prakritik rup se uplabdh na ho to pathar alag se laakar aise gaad diya jaataa he ki vrut or binduwali sataha prithvi kii sataha se mili baahar dikhaai detii rahe, jisase surveykshan kitni bhi avadhi se baad us sthaan par jaae to stesan ko pahchaanane main samarth ho. bahudhaa suraksha kii drushti se surveykshak do pattharon par vrutt or centrebindu banaata he. ek ko lagbhag ek meter gaharaa prithvi ke bheetar gaad detaa he or doosraa prithvi kii sataha par aise rakhata he ki donon vritton ke bich khude centrebindu ek hi urdhwadhar rekha par paden. dur se dekhne kii suvidha ke liye steshnon ke aas paas kuch sanketachihn laga die jate hai. 
 jis kshetra main surveykshan karnaa ho usamen yadi do bindu aise uplabdh hon jo paraspar drushtigochar hon or unke niamak gyaat hon to ek teesraa samuchit bindu chunakar praarambhik tribhuj usapar banaaya ja saktaa he. kisi bhi tribhujamala main aarambh karne ke liye ek bhujaa gyaat hona aavashyak he. aisi bhujaa ko aadharekha kehete hai. aadhaar-rekha ke sire ke binduon ke niamak gyaat hon, to gananaa dwaara uski lambaai nikaali ja sakati he. udaahranarth, yadi un binduon ke niamak mulbindu se uttar-dakshin rekha, koti, par kramash:, , tathaa purv-pashchim rekha, bhuj, par, hon to bhujaa kii lambaai hogi :
 us bhujaa kaa uttar disha se dakshinvarti kone 
 is kone kii aavashyaktaa niamakon kii gananaa main hoti he. ise dinman kehete hai.
 yadi aise do bindu uplabdh na hon to aadhaar usee samay naapakar sthapit kiya jaataa he. iske liye surveykshak aarambh karne vaale bindu ke aasapaas ek suvidhajanak samtal bhukhand par, yatharth maap denevaale feete se, ek rekha a aa naapta he. aajkal mukhyat: yah naap feete ko rajjuvakr main taang kar lete hai. feete ke siron ke bich yatharth kshaitij duuri gananaa dwaara nikaal lee jaati he. us par kramash: aise tribhuj banaae jate hai ki pehle ek yaa do tribhujon ko chhodkar kisi bhi tribhuj kaa koi bhi kone 20 degree se kam na ho. aadhaar bhujaa se aarambh karte samay do kone i or i 3 degree tak ke le liye jate hai. magar inhen aavriti vidhi se bahut hi yatharth napate hai.
 yah kone theodolite naamak yantra se napate hai. aadhaar binduon se aarambh karke kramash: sabhi stesan binduon par theodolite kendrit karke kone pard liye jate hai. jaise jaise tribhujamala ke ek ek tribhuj yaa chaturbhuj ke saare kone puure ho jate hai, surveykshak jyamitiya sambandhon, jaise tribhuj ke teenon kone yaa chaturbhuj ke chaaron kone, kii jaanch karata jaataa he. prithvi kii sataha golakaar hone ke kaaran tribhuj bahut bade hone par uske konon kaa yoga 180 degree se adhik ho jaataa he. is prakaar kii badhati ko goleey aadhiky kehete hai. 75 varg milewaale tribhuj main yah aadhiky 1"" hota he. prekshan trutiyon or goleey aadhiky kaa shodhan karke gananaa main kone prayukt hote hai.
 prekshan samaapt hone par praarambhik tribhuj kii aadhaar bhujaa or naape gaye konon kaa prayog kar trikoshmetiya sutara se sabhi bhujaaon kii lambaaiyaan gyaat ho jaati hai. taduparant niamak nikaalane ke liye gyaat bindu yaa binduon se agyaat bindu ko jodne vaali rekha yaa rekhaon ke dinman, jiskaa ullekh pehle ho chukaa he, nikaal liye jate hai. gyaat bindu yaa binduon se agyaat bindu kii duuri da or ko dinman gyaat hone se uske niamak mud kojya ko or prad jya ko gyaat kiye ja sakate hai. ye ytaakar niamak kehalaate hai. yadi urdhv kone bhi kshaitij prekshan ke saath pad jaaen to agyaat bindu kii oonchaai uu a da sp na hogi. uparyukt samikarnon main u, pus or uu gyaat bindu kii kramash: uttarayan tathaa purvayan unchaaiyaan hai or da evam na kramash: agyaat bind kii duuri or natikon hai. prithvi ko golabh maanakar binduon ke bhugolic niamak, arthath akshansh or deshaantar, bhi nikle ja sakate hai.
 yadi trikoniya surveykshan aarambh karne ke liye keval ek bindu gyaat ho to duusare chune gaye stesan kii gyaat stesan kii gyaat stesan se duuri feete se aadharekha naapakar, prasaarit aadhaar jaal dwaara nikaalte hai. dinman dhruvatara or surya aadi ke khagoleey prekshanon se gyaat karte hai.
 yadi kisi kshetra main surveykshan pehali baar aarambh ho rahaa ho, jahaan kaai bhi bindu gyaat na ho to kuch din tak nirant khagoleey prekshan karke ek bindu ke niamak nirdhaarit karte hai. raat ke samay svachh akaash ko din prati din dekhne se vidit hoga ki bahuterey pahchaanane yogya chamkile taare samaan rup se ek gole kii sataha par tairte se dikhaai dete hai. unke udai or ast bhi niyamit rup se hote dekhe jaayenge. aise gole ko bhi prithvi kii bhanti yamyottaron or samaantaron se bante hone kii grahya kalpana kii ja sakati he, jo ganitiya sutron kaa paalan karti he. in tathyon kaa laabh uthaakar surveykshak taron kaa prekshan karke prekshan stesan ke niamak nikaalane main safal ho jaataa he. usase or naapi hui adharekha se trikoniya surveykshan kiya ja saktaa he.
