 aitarey upanishad ek shukla rigvedic upanishad he. rigvedic aitarey aaranyak ke antargat dwitiya aaranyak ke adhyay 4, 5 or 6. kaa naam aitareyopanishad he. yah upanishad brahmavidyapradhan he.
 bhagavan shankaracharya iske upar jo bhashya likhaa he vah bahut hi mahatvapurn he. iske upodghaat-bhashya main unhone moksh ke hetu kaa nirnay karte hue karm or karmsamucchit gyanaka niraakaran kar keval gyanako hi uskaa ekmaatr saadhan batalaata he. phir gyaanake adhikaar kaa nirnay kiya he or bade samaaroh ke saath karmkandi ke adhikaar kaa niraakaran karte hue sanyasi ko hi uskaa adhikari tehraaya he. vahaan ve kehete hai ki ‘grihasthashram’ apane grihavisheshke parigrah kaa naam he or yah kaamanaayon ke rahete hue hi ho saktaa he tathaa gyani main kaamanaayon kaa sarvatha abhaav hota he. isliye yadi kisiprakaar chittashuddhi ho jane se kisi ko grihasthashram main hi gyaan ho jaay to bhi kamnashunya ho jane se apane grihavishesh ke parigrah kaa abhaav ho jane ke kaaran use swatah hi bhikshukatv kii prapti ho jaaygi. acharya kaa mat he ki ‘yavajjivamagnihotran juhoti’ aadi shrutiyaan keval agyaniyon ke liye hai, bodhvan ke liye is prakaar kii koi vidhi nahin kii ja sakati.
 is prakaar vidvan ke liye paariwrajya kii anivaaryta dikhalaakar ve jigyaasu ke liye bhi unki avashyakrtavyata kaa vidhaan karte he. iske liye unhone ‘shaanton dant uparatastitikshuh’ ‘atyashramibhyah paraman pavitran provach samyagrushisanghajushtam’ ‘karmana na prajaya dhanen tyagenaike amritatvamanshuh’ aadi shruti or ‘gyatva naishkarmyamacharet’ ‘brahmashramapade vaset’ aadi smritiyon ko uddhrut kiya he. brahmajigyaasu brahmacharee ke liye bhi chaturthashramaka vidhaan karte hue acharya kehete hai ki uske vishay main yah shankaa nahin kii ja sakati ki use rintray kii nivritti kiye bina sanyas kaa adhikaar nahin hai; kyonki grihasthashramako sweekaar karne se purv to uskaa rini hona hi sambhav nahin he. atah acharya kaa siddhanth he ki jise aatmatatvaki jigyaasa he or jo saadhy-sadhnarup anitya sansar se mukti hona chahta he, vah kisi bhi ashram main ho, use sansar grahan karnaa hi chaiye.
 is siddhanth ke mukhya aadhaar do hi hai- 
 atah gyanopayogini saadhan-sampatti ko uparjan karnaa tathaa kaamanaayon kaa abhaav-ye hi grihatyag ke mukhya hetu hai. jo log ghar main rahete hue hi shamdamadi sadhansmpann ho sakate hai or jin bodhwanon kii nishkamtamen apane grihavishesh main rahanaa baadhak nahin hota ve ghar main rahete hue bhi gyanoparjan or gyanaraksha kar hi sakate hai. ve swaroop se sanyasi na honaper bhi vastutah sanyasadharmasmpann hone ke kaaran acharya ke mat kaa hi anusaran karne vaale hai. astu.
 is upanishad main teen adhyay hai. unamem se pehle adhyay main teen khand hai tathaa duusare or tisare adhyyonmen keval ek-ek khand hai. pratham adhyay main yah batalaya gaya he ki sristi ke armbh main keval ek aatma hi tha, uske atirikt or kuch nahin tha usne lok-rachana ke liye ikshan kiya or keval sakalp se ambh, marichi or mar teen lokonki rachana kii. inhen rachakar us paramatmane unke liye lokapaloki rachana karneka vichaar kiya or jalse hi ek purush kii rachnaakar use avyavyukt kiya. paramatma ke sankalp se hi us virat purush indriya golak or indriyaadhishthata dev utpann ho gayi. jab ve indriyaadhishthata devtaa is mahasamudramen aaye to paramatmane unhen bhukh-pyaas se yukt kar diya. tab unhone prarthana kii ki hamen koi bhi aisa aaytan pradaan kiya jaay jisamen sthit hokar ham ann-bhakshan kar saken. paramatma ne unke liye gauka sharir prastut kiya, kintu unhone ‘yah hamaare liye paryaapt nahin hai ‘aisa kahkar use asweekaar kar diya. tatpashchaat ghode kaa sharir laayaa gaya kintu vah bhi asweekrut hua. ant main paramatma ne unke liye manushya kaa sharir laayaa.
 use dekhakar sabhi devataaon ne ek swar main unka anumodan kiya or ve sab paramatma kii ajna se uske bhinn-bhinn avyavon main vaak, praan, chakshu aadi rupase sthati ho gayi. phir unke liye annaki rachana kii gayi. ann dekhakar bhaagane laga. devataaon ne use vaani praan chakshu evam shrotradi bhinn-bhinn kaarnon se grahan karnaa chaha; parantu ve isamen safal na hue. ant main unhone use apandwar grahan kar liya. is prakaar yah sari sristi ho janaper paramatma ne vichaar kiya ki ab mujhe bhi isamen pravesh karnaa chaiye; kyonki mere bina yah sara prapanch akinchitkar hi he. atah vah us purush kii moordhasimako videernkar uske dwaara usamen pravesh kiya kar gaya. is prakaar jeevabhavako praapt honaper uskaa bhutonke saath tadatmya ho jaataa hai. peeche jab gurukripaase bodh honaper use apane sarvavyaapak shuddh swaroop kaa saakshaatkaar hota he to use ‘idam’- is tarah aparokshrup se dekhne ke kaaran uski ‘indra’ sangya ho jaati he.
 is prakaar ikshan se lekar paramatma ke praveshparint jo sristikram batalaaya gaya he, ise hi vidyaranyaswami ne ishwar sristi kaha he. eekshanadipraveshaantah sansar ishkalpitah. is aakhyayika main bahut-si vicitra baaten dekhi jaati hai. yon to maaya main koi bhi baat kutuhljanak nahin hua karti; tathaapi acharya kaa to kathan he ki yah keval arthwaad he. iskaa abhipraay aatmbodh karaane main he. yah keval aatma ke adwitiyatv kaa bodh karaane ke liye hi kahi gayi he; kyonki samast sansar atmaaka hi sankalp honeke kaaran aatmaswaroop hi he. dwitiya aadhyatm ke armbh main isi prakaar upkram kar bhagwaan bhashyakaarane aatmatatvaka bada sundar or yuktiyukt vivechan kiya he.
 is adhyay main atmagyaan ke hetubhoot vairaygy kii siddhike liye jeev kii teen avasthaaon kaa, jinhen pratham adhyayame ‘aavasth’’ namase kaha he, varnan kiya gaya he. jivake teen janm maane gayi hai- 
 ‘aatma vai putranamsi’  is shruti ke anusaar pita or putr kaa abhed he; isiliye pita ke punarjanm ko bhi putraka tritiy janm batalaaya gaya he. vamdev rishi ne garbh main rahete hue hi apane bahut-se janmon kaa anubhav batalaaya tha or yah kaha jaataa tha ki main lohamay durgon ke samaan saikadon sharir main bandi rah chukaa hoon; kintu ab atmagyaan ho jane se main shyen pakshi ke samaan unka bhedan kar baahar nikal aayaa hoon. aisa gyaan hone ke kaaran hi vamdev rishi dehpaat ke anantar amar pad ko praapt ho gayi the. atah aatma ko bhoot evam indriya aadi anatmaprapanchase sarvatha asang anubhav karnaa hi amartv-praptika ekmaatr saadhan he.
 is prakaar dwitiya adhyayame atmagyaan ko parampad-praptika ekmaatr saadhan batalaakar tisare adhyayame usee kaa pratipaadan kiya gaya he. vahaan batalaaya he ki hriday man, sangyaan, aagyaan, vigyaan, medha, drushti, dhrut, mati, manisha, juti, smriti, sankalp, kratu, asu kaam evam vash-ye sab pragyan ke hi naam hai. yah pragyan hi brahma, indra, prajapati, samast devgan, paschmahabhoot tathaa udijj, swedaj andj or jarayuj aadi sab prakaar jeev-jantu hai. yahi hathi, ghode, manushya tathaa sampoorn sthavar jangam jagat he. is prakaar yah sara sansar pragyanamen sthiti he, pragnanse hi prerit honevaala he or swayan bhi pragnanswaroop hi he, tathaa pragyan hi brahm he. jo is prakaar jaanata he vah is lok se utkraman kar us paramadham main pahunch samast kaamanaayon ko praapt kar amar ho jaataa he.
