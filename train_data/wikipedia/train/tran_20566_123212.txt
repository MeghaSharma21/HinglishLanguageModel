 nirdeshaank: 21°10′N 76°10′E / 21.17°N 76.17°E / 21.17; 76.17
 burhanpur bharat ke madhya pradesh kaa ek pramukh shahar he. burhanpur madhya pradesh main tapti nadi ke kinare par sthit ek nagar he. yah khandesh kii rajdhani tha. isko chaudaavin shatabdi main khandesh ke faaruqi vansh ke sultan malik ahamed ke putr naseer dwaara basaaya gaya.
 akbar ne 1599 i. main burhanpur par adhikaar kar liya. akbar ne 1601 i. main khandesh ko mogul samrajya main shaamil kar liya. shahjahan kii priy begum mumtaz kii san 1631 i. main yaheen mrityu hui. maraathon ne burhanpur ko anek baar lutaa or baad main is praant se chouth vasuul karne kaa adhikaar bhi mogul samraat se praapt kar liya. burhanpur kai varshon tak mughalon or maraathon kii jhadpon kaa gavaah rahaa or ise baad main arthur velesli ne san 1803 i. main jeeta. san 1805 i. main ise sindhiya ko waapas kar diya or 1861 i. main yah british satta ko hastantarit ho gaya.
 shershah ke samay burhanpur kii sadak kaa maarg sidhaa agra se judaa hua tha. dakshin jane vaali senaayen burhanpur hokar jaati thi. akbar ke samay burhanpur ek bada, samrudh evam jan-sankul nagar tha. burhanpur sooti kapadaa banane vaala ek mukhya kendra tha. agra or surat ke bich sara yatayaat burhanpur hokar jaataa tha. burhanpur main hi mogul yug kii abdul rahim khaankhaanaa dwaara banavaai gai prasiddh 'akabari sarai' bhi he
 burhanpur main anekon sthapaty kala kii imaaraten aaj bhi apane sundar vaibhav ke liye jaani jaati hai. inamen se kuch nimnlikhit hai-
 burhanpur ke mohalla qila anda bazaar kii taana gujri masjid ke uttar main mogul yug kii prasiddh yaadgaar akabari sarai he. jise abdul rahim khaankhaanaa ne banwaaya tha. us samay khaankhaanaa suba khandesh ke soobedaar the. badshaah jahangir kaa shashan tha or nirmaan unheen ke aadesh se hua tha. badshaah jahangir ke shashan kaal main england ke badshaah james pratham kaa rajdoot sar thomas ro yahan aayaa tha. vah isi sarai main tehra tha. us samay shahzada parvaiz or uskaa pita jahangir shahi qile main maujuud the.
 mahal gulaara burhanpur se lagbhag 21 kilometre kii duuri par, amravati road par sthit gram singhkheda se uttar kii disha main he. faaruqi baadshahon ne pahari nadi badi utaavali ke raste main lagbhag 300 foot lambii ek sudruth diwaar baandhakar pahari jal sangrah kar sarovar banaaya or jalprapaat rup main parinit kiya. jab shahjahan apane pita jahangir ke kaarykaal main shahar burhanpur aayaa tha, tab hi use 'gulaara' naam kii gayika se prem ho gaya tha. 'gulaara' atyant sundar hone ke saath acchhee gayika bhi thi. is visheshta se shahjahan us par mugdh hua. vah use dil-o-jaan se chaahane laga tha. usne vivaah kar use apni begum banaaya or use 'gulaara' kii oopaadhi pradaan kii thi. shahjahan ne karaara gaanv main utaavali nadi ke kinare do sundar mehalon kaa nirmaan karaayaa or is gaanv ke naam ko parivartit kar begum ke naam se 'mahal gulaara' kar diya.
 shah nawaz khaan kaa mazebara, burhanpur ke uttar main 2 kilometre ke faasale par utaavali nadi ke kinare kaale pathar se nirmit mogul shashan kaal kaa ek darshneey bhavy mazebara he. burhanpur main mogul kaal main nirmit anya imaaraton main se is imaarat kaa apana vishesh sthaan he. shah nawaz khaan kaa asli naam 'iraj' tha. iskaa janm ahmedabad main hua tha. yah burhanpur ke soobedaar abdul rahim khaankhaanaa kaa jyeshtha putr tha. yah mazebara itane varsh biit jane ke pashchaat bhi acchhee sthiti main he. yah sthaan shaharvaasiyon ke liye sarvottam paryaton sthal mana jaataa he.
 burhanpur dakshin bharat kaa pracheen nagar he, jise 'nasiruddin faaruqi' badshaah ne san 1406 i. main aabaad kiya tha. faaruqi shasankaal main anek imaaraten or masjiden banaai gai thim. inamen sabase sarvshereshth imaarat jama masjid he, jo apni paayedaari or sundarataa kii drushti se saare bharat main apana vishesh sthaan evam mahatv rakhti he. yah masjid nirmaan kala kii drushti se ek uttam udhaaharan he. pracheen kaal main burhanpur kii adhiktar aabaadi uttar disha main thi. isiilie faaruqi shasankaal main badshaah 'ajam humayun' kii begum 'rukaiya' ne 936 hijri san 1529 i. main mohalla itvaara main ek masjid banavaayi thi, jise bibi kii masjid kehete hai. yah shahar burhanpur kii pehali jama masjid thi. dhire-dhire shahar kii aabaadi main vistaar hota gaya. log chaaron taraf basane lage, to yah masjid shahar se ek taraf pads gai, jisase juma shuukravaar kii namaaz padhne ke liye logon ko pareshaani hone lagi thi.
 aseergarh kaa kila burhanpur se 22 kimi or khandawa se 48 kimi duuri par khandawa-burhanpur road par sthit he. aadhaar se is kile kii uchai 259.1 meter tathaa ausat samudr tal se 701 meter he. ise dakshin kii kunjee, dakshin kaa dwaar yaa dakkhan kaa darwaja bhi kaha jaataa he kyonki madhyakaal main is durgam evam abhedya kile ko jite bina dakshin bharat main koi shakti pravesh nahin kar sakati thi. is kile ko teen alag alag str par banaaya gaya he. sabase upar vaala parkota aseergarh kehalaata hai evam anya parcote kamargarh or malaygarh kehalaate hai. kile ke andar jami masjid, shiv ko samarpit mandir or anya rachanaaain he. kile ke paas main talahati main ashadevi kaa suprasiddh mandir he. aseergarh gaanv ke paas hi sufi sant shah nomani asiri kaa makbara, kile ke vam bhaag main pandhaar nadi ke kinare par shahjahon kii priy moti begum kaa makbara he, jise moti mahal naam se janaa jaataa he.moti begum kaa makbara aaj bhi moti mahal main khasta haal main he,jo sarkaar ki andekhi ke kaaran laavarish avasthaa me he
 burhanpur se 4 mile kii duri par tapti ke kinare raja kii chhatari naam kaa ek ullekhneey smarak he. aisa kaha gaya he ki mughal samraat aurangzeb ke aadesh se raja jaisingh ke sammaan main is chhatari kaa nirmaan hua tha. dakkhan main raja jaisingh mughalsena ke senapati the. dakkhan abhiyaan se lautate samay burhanpur main raja jaisingh kii mrityu ho gai thi. kaha jaataa he ki is sthaan par unka dah sanskaar kiya gaya tha.
 shuddh jal pradaay karne kii drushti se mughal shaskaon ne aath jal pradaay pranaaliyon kaa nirmaan karavaaya tha. jinase, vibhinn samayon par is jan-sampann nagari main kaaphi maatra main jal pradaay kiya jaataa tha. ye nirmaankalaa ke avditiya namoonay hai or inaki gananaa atyant vyaysadhy mughal yantric kala kii patutaa or kushalta ke shandaar avasheshon main kii jaati he. khooni bhandara yaa kundi bhandara kaa nirmaan mughal badshaah akbar ke shashan kaal main abdurrahim khaankhaana dwaara kar vaaya gaya tha. satpuda pahadiyon se tapti nadi kii ore bahane vaale bhumigat sroton ko teen sthanon par roka gaya he, inhe mul bhandara, sookhaa bhandara or chintaaharan jalashay kaha jaataa he. ye railway line ke paar burhanpur ke uttar main kuch hi kilometre par sthit hai or shahar kii apeksha lagbhag 100 foot oonchi sataha par hai. bhumigat jal vahiniyon ke in aath sanghon main se naaliyon ke rup main do sangh bahut pehle hi nasht kar die gaye the. anya chah sanghon main kain kuen hai jo bhumigat gailariyon se sambhddha he or jo is prakaar nirmit he ki paas kii pahadiyon se jal kaa risna ghati ke madhya kii ore khinchaa ja sake. is prakaar paryaapt jal sangrahit hone par vah nagar main yaa uske nikatavarti sthanon main isht sthaan tak chinai pipe main le jaaya jaataa tha. ek sangh se, jo mul bhandara kehalaata he, se mahal or nagar ke madhya bhaag main jalpurti kii jaati thi, jo kain vayukupakon se yukt lagbhag 1300 sau foot surang maarg ye jaataa tha. jal ek pakke jalashay, jo jaali karanj kehalaata he, main choda jaataa tha or yahaan se mitti ke or taraashe gaye pathar ke pipon ke jariye pani nagar main vibhinn karanjon or water toweron main pahunchaaya jaataa tha. sookhaa bhandara jal pradaay centre mulat: paan tado or lalbaag ke anya baagon yaa mughal soobedaar ke vilaas ke udyaan kii sinchai ke liye tha. san 1880 main iskaa pani 3" mitti kii pipe line vdara tirakhuti karanj se jaali karanj tak nagar kii ore bhi laayaa gaya. 1890 main khooni bhandara or sookhaa bhandara se pani le jane vaale pipon ke sthaan par dhalwaan lohe kii pipe line daali gai. shesh jal pranaaliyon main se teen bahadarpur kii ore jo ki us samay nagar kaa ek upnagar tha or chhathvin raav ratan haada vdara banawaaye gaye mahal kii ore le jaai gai thi. in jal pranaaliyon par jahaan ve bhumigat hai, thodethode antaraal par jal ke str se upar kii ore pakke pole stambh banaae gaye hai. aisa hi stambh jal pranali ke udgam par he. 1922 se jal purti ke strot kaa prabandh nagarpalika burhanpur, jisaki sthapana 1867 main hui thi, ke paas aa gaya.
 yah smarak farukhi kile ke andar sthit he yah mogul badshaah shahjahon vdara banwaaya gaya tha smarak ke bichon bich ashtakoniya snaan kund he. yah snanakund khooni bhandare kii jal aapurti pranali se juda hua he. is smarak kii chhaton par rangeen mughal chitrakala darshneey he.
 dargah-e-hakimi burhanpur se 2 kilometre duuri par lodhipura gram main sthit he. qamili saiyyadi or maula-e-bawa abdul kaadir hakim-ud-deen kii smriti main banaayi gayi is dargah kii sundarata or iske aasapaas kii baag bageeche or saaf safai se gahan ruhani sakuun kii anubhuti hoti he or insaan kii allaah se najdiki kaa spasht anubhav hota he. bohara sampradaay ke hajaaron tirthayatri prativarsh yahon aate hai. anya majaaron main rose-e-mubarak or da-el-mutallak syyadana abdul taiyyab jain-ud-deen sahib or vali-ul murtaj syed shaikh jeevanji bhi yahon sthit he. majaar ke pashchim main ek khubasarat masjid or hakimi baag bhi maujuud he.
 sikh dharm kaa mahatvapurn tirth sthal main se ek, yahon kaa aitihaasik gurudwara ek mahatvapurn sthal he. pratham guru nanak dev ji evam antim guruuvar guru gobind singh ji maharaj ke pavitra charan is sthal par padey hai. tapti kinare rajghat par sthit is guruvgaaren main guru nanak dev ji maharaj aae the. yahon rakhe gaye pavitra granth guru granth sahib par guru nanak dev ji maharaj ne hastakshar bhi kiye the. yahon guru gobind singh ji ke astr shastr evam guru granth sahab ke darshan bhi kiye ja sakate hai. yah guruvdara lagbhag 400 varsh pracheen he or isaki gananaa anandpur, patna or nanded ke pramukh sikh tirthasthalon main kii jaati he.
 burhanpur se agra ko rooyee bheji jaati thi. angrez yatri 'peter mundi' ne is nagar ke bare main likhaa he ki yahan sabhi aavashyak vastuon kaa bhandar tha. yahan bade-bade 'kaafile' saamaan lekar pahonchte rahete the. burhanpur main vyapak paimaane par malamal, sone or chaandi kii jari banane or les bunane kaa vyapaar viksit hua, jo 18veen shatabdi main manda pad gaya, phir bhi laghu str par in par in vastuon kaa utpaadan jari rahaa. kya
