 shridevi ek bhartiya film abhinetri thim, jinhone tamil, malayalam, telgu, kannada or hindi cinema main kaam kiya tha. bhartiya cinema kii pehali "mahila superstar" kahi jane vaali shridevi ne paanch filmphere puraskaar bhi praapt kiye. 1980 or 1990 ke dashak main shridevi sabase adhik vetan praapt karne vaali abhinaytrayon main shaamil thim, or unhen us yug kii sabase lokapriy abhinetri mana jaataa he. 2013 main bharat sarkaar ne unhen padam shri puraskaar se sammanit kiya. 
 1975 kii film juli se unhone hindi cinema main bal abhinetri ke rup main pravesh kiya tha. apni pehali film moondrhu mudichhu naamak tamil main thi. shridevi kaa bollywood main pravesh 1978 kii film solahavaan sawan se hua. lekin unhe sabase adhik pahchaan 1983 kii film himmatwala se mili. ek ke baad ek superhit mahila pradhan filmo kii vajah se unhen bhartiya cinema kii sabase badi abhinetri ke taur par bhi janaa jaataa he. sadma, nagin,nigahen, mistar india, chalbaaz, lamhe, khudagavah or judaai unki prasiddh filmein hai. 24 farvari 2018 ko dubai main unka nidhan hua. apane filmi kariyar main shridevi ne 63 hindi, 62 telegu, 58 tamil, 21 malayalam tathaa kuch kannada filmon main bhi kaam kiya.
 shridevi kaa nidhan 24 farvari 2018 ko19:00 GMT main dubai main hua. haalanki yah pehle ghoshit kiya gaya tha ki maut kaa kaaran dil kaa daura he, lekin baad main dubai police dwaara jari kii gayi forencik report main sanket mili he ki inaki mrityu hotel main bathtub main durghatnagrast rup se doobane se hui he. 
 us samay, vah apane pati boni kapur or beti khushi ke saath apane bhattije mohit marva ke sanyukt arab emirate main vivaah samaaroh main thi. pehle afvaahen faili thi ki inaki mrityu ho gayi or ise internet par ek juthi khabar mana tha lekin iske baad inke devar sanjay kapur ne pushti kii ki yah sach he. uske baad prashansakon, sah-sitaron or bollywood ke sitaron ne mrityu par twitor par shok samvednaa vyakt kii.
