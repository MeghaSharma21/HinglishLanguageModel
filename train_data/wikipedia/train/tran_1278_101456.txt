 uzbek bhashaa madhya asia main or visheshkar uzbekistan main, uzbek logon dwaara boli jane vaali ek turki bhashaa he. san 1995 main ise maatrubhaasha ke rup main bolne waalon kii sankhya lagbhag 2 karod anumaanit kii gai thi. haalaanki yah ek turki bhashaa he, phir bhi isamen farsi, arabi or roosi bhashaa kaa prabhaav miltaa he. uzbek or uigur bhashaa main bahut samantaayein hai, lekin uigur kii tulana main uzbek par farsi kaa prabhaav zyaada gaharaa he. san 1927 tak uzbek ko likhane ke liye arabi-farsi varnmaala kaa prayog kiya jaataa tha, lekin uske baad uzbekistan kaa soviet sangh main vilay hone se vahaan sirilik lipi istemaal karne par jor diya gaya. china ke uzbek samudaay abhi bhi arabi-farsi lipi main uzbek likhte hai. soviet sangh kaa ant hone ke baad uzbekistan main kuch log san 1992 ke uparant latin varnmaala kaa bhi prayog karne lage.
 hindi or uzbek main bahut se shabd saamaan hote hai, lekin hindi kii tulana main uzbek main farsi lahaza spasht dikhataa he. isaki sabase badi misaal he ki hindi main aksar jahaan shabd main 'aa' kaa swar aata he, use uzbek main 'o' yaa 'o' ke swar ke saath kaha jaataa he. yah bhi dhyaan dijiye ki in shabdon main 'kh' kaa uccharan 'kha' se zaraa bhinn he.
