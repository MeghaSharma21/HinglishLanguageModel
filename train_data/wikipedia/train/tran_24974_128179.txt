 jeevak comarbhachch pracheen bharat ke prasiddh ayurvedacharya the. anek buddha granthon main unke chikitsa-gyaan kii vyapak prashansa milti he. ve ballrogvisheshgy the. ve mahatma buddha ke nijee vaidya the. ve bimbsar ke shasankaal main magadh kii rajdhani, vartmaan rajgir) main ek ganika ke putr ke rup main janme the. janm ke pashchaat lok laaj se bachaane hetu unhen ek kooday ke dher par phenk diya gaya tha. saubhaahgya se us par samraat bimbisar ke putr kumaar abhaya kii drushti pad gai. kumaar ne uske jivan kii raksha kii tathaa apni dekh rekh main uske bharanâ€“poshan kaa prabandh kar diya. rajgrih main shiksha purna karne ke baad kumaar ne unhen ucch shiksha ke liye takshashila bhej diya. vahaan ve saat varsh tak chikitsa shaastra kaa safalataa purvak adhyayan kiya. ve atrey ke shishy the. 
 samraat bimbisar ke putr abhaya kumaar ko van main ek navjaat shishu padaa mila. use dekhakar uske bheetar karunaa umad ai. vah shishu ko uthaakar ghar le aayaa. bachche kaa naam rakhaa- jeevak. use khub padhaayaa-likhaaya. jab jeevak bada hua to ek din achaanak usne abhaya kumaar se poocha, 'mere mata-pita koun hai?' abhaya kumaar ko uske is prashn par aashcharya hua lekin usne sochaa ki jeevak se kuch bhi chhipaana thik nahin hoga. usne use sari baat bataa di ki kis tarah vah use jangal main padaa mila tha. is par jeevak ne kaha, 'main aatmaheenata kaa bhaar lekar kahaan jaaun?' is par abhaya kumaar ne use dhankos bandhaate hue kaha, 'vatsa, is baat ko lekar dukhi hone kii bajaay takshashila jaao or vahaan ekagrachitt hokar adhyayan karo or apane gyaan kaa prakaash samaaj ko do.' jeevak vidyadhyayan ke liye takshashila chal padaa. pravesh ke samay acharya ne naam, pita kaa naam kul or gotra poocha to usne saaf-saaf sab kuch bataa diya. acharya ne uski spashtvaadita se prabhavit hokar use pravesh de diya.
 jeevak ne vahaan kathor parishram kiya or ayurvedacharya kii oopaadhi hasil kii. uske acharya chaahate the ki vah magadh jaae or vahaan rahakar logon kii seva kare. jeevak usee puraane prashn se lagaataar udign tha. use pareshaan dekhakar acharya ne poocha, 'vatsa tum is tarah udhaas kyon ho?' is par jeevak ne uttar diya, 'acharya aap jaanate hai ki meraa koi kul or gotra nahin he. main jahaan bhi jaaoongaa, log mujh par ungliyaan uthaaenge. kya aap mujhe yahaan apane paas nahin rakh sakate, taaki main aapaki seva karata rahun.' acharya bole, 'vatsa tumhaari yogyata kshamta, pratibha or gyaan hi tumhaara kul or gotra he. tum jahaan bhi jaaoge, vahiin tumhen sammaan milegaa. abhavagrast praaniyon kii seva main apane ko samarpit karnaa hi tumhaara dharm he. isi se tumhaari pahchaan banegi. karm se hi manushya kii pahchaan hoti he kul or gotra se nahin.' is tarah jeevak ko aatmavishvaas kaa prakaash mila. vah ayurvedacharya ke rup main magadh main prasiddh ho gaya.
 jeevak kii yogyata se purna santusht hokar acharya ne use vaidya kii oopaadhi pradaan kar di or swatantra rup se chikitsa karne kii anumati de di. acharya ne use kuch dhan bhi de diya taaki vah takshashila se rajgrih tak ja sake. takshashila se saket pahunchne tak jeevak kaa dhan kharch ho gaya. use abhi bahut dur janaa tha. atah dhan kii aavashyaktaa thi. vah vahiin saket main ruk gaya taaki kuch dhan arjeet kar le. use gyaat hua ki ek seth kii patni bahut dinon se sir ke rog se aswasth he or vaidya use thik nahin kar paa rahe hai. jeevak ne uskaa ilaaj prarambh kiya. usne ghi main kuch jadi-bootiyaan ubaaleen or use mahila ko naak se pilaa diya. uski chikitsa se seth kii patni nirog ho gai. seth usase bahut prasann hua or uskaa bahut upkaar mana. usne jeevak ko 16000 mudraayen deen tathaa ek rath, ghode or do sevak bhi die. jeevak ne rajgrih laut kar use kumaar abhaya ko de diya kyonki useene uskaa paalan-poshan kiya tha or uski shiksha kaa prabandh kiya tha. un dinon samraat bimbisar bhagandar rog se grast the jo aaj bhi laailaaj beemaari maani jaati he. jeevak ne unki chikitsa kii or swasth kar diya. usne anek asaadhya rogon ko thik kiya jisase uski khyaati bahut dur tak fail gai. kaashi ke ek seth ne use apane putr kii chikitsa ke liye bulaayaa jisaki aanten ulajh gai thim. jeevak ne shalya chikitsa dwaara uskaa pet cheer kar aanten thik kin or punah pet sil diya or chikitsa ke liye dawaaen deen jisase vah thik ho gaya. is seth ne bhi jeevak ko 16000 mudraayen deen. ujjain kaa raja udyot pilia grast tha. usne samraat bimbisar se anurodh kiya kuch dinon ke liye ve jeevak ko ujjain bhej den. aushadhiyukt ghi se jeevak ne unhen bhi swasth kar diya. raja ne uskaa bahut satkar kiya tathaa use bahut se uphaar evam bahumoolya vasteen dekar vidaa kiya. jeevak ne mahatma buddha ko bhi kabj rog se mukt kiya tha. bhartiya chikitsa shaastra main jeevak kaa naam aaj lagbhag 2500 varsh baad bhi bahut shraddha se liya jaataa he.
