 2022 kaa sheetakaaleen olympic, aadhikarik rup se XXIV sheetakaaleen olympic khel, ek antararashtriya bahu-khel pratiyogita he jiskaa aayojan 2022 main china kii rajdhani beijing main hona he. isse pehle beijing 2008 ke greeshmakaleen olympic khelon kaa bhi aayojan kar chukaa he. or is prakaar beijing vishwa kaa pehla or ekmaatr nagar he jo olympic khelon ke donon roopaantaron kii mezbaani kar chukaa he. sheetakaaleen khelon kii mezbaani karne vaala beijing ab tak kaa sabase bada nagar bhi hoga. in khelon kaa aayojan 4 farvari se 20 farvari 2022 tak ke bich kiya jayega.
 china main yojit hone vaala yah pehla sheetakaaleen olympic khel hoga. in khelon kaa anumaanit bajet 3.9 arab dollar he, jabaki 2008 main china main hi yojit greeshmakaleen khelon main 43 arab dollar vyay kiye gaye the.
 in khelon kii mezbaani karne kii boli lagane kii samay-sarini iosi ne oktober 2012 main udghoshit kar di thi, or aavedan kii antim tithi 14 navambar 2013 nirdhaarit kar di thi. iosi ke kaaryakari board ne saare aavedak nagaron kii boliyon kii samiksha 7 july 2014 ko kii thi, or norge ke oslo, kazakhstan ke almaati, or china ke beijing nagaron kaa antim pratyaashiyon ke rup main chayan kiya. oslo ne 1 oktober 2014 ko boli prakriya se apni daavedaari vaaps le lee jiske ab keval almaati or beijing hi shesh do pratyaashee rah gaye the.
 31 july 2015 malaysia ke kwalalampur main iosi ke 128wein satr main beijing ko chaar maton kii adhikta ke saath 2022 ke sheetakaaleen olympic khelon kii mezbaani ke liye chunaa gaya or almaati is daud se baahar ho gaya.
 chune jane ke liye 43 maton kii aavashyaktaa thi.
 in khelon ke liye nae beijing-jhangajiakou intercity railmarg kaa nirmaan kiya jayega, jo beijing uttar stesan se armbh hokar jhangajiakou dakshin stesan par samaapt hoga. is railmarg ko 350 kimi/ghanta tak kii gati kii railgadiyon ke liye banaaya jayega, jisase beijing se jhangajiakou tak kii duuri lagbhag 50 minute main puri kii ja sakegi.
 iske atirikt beijing subway kaa vistarikaran bhi jari rahanaa pratyaashit he, or saath hi saath drut-gati margon or mahamargon kaa bhi. iske saath hi beijing kshetra ke liye ek nayaa doosraa hawaldda bhi 2019 tak khul jane kaa anumaan he jiskaa naam abhi antarim rup se beijing dakzig anterrashtriya hawaldda rakhaa gaya he.
 pandraa kreedaayen 2022 ke olympic khelon ke liye nirdhaarit kiye kii gai hai. skating main teen spardhaayen hongi - figar skating, speed skating or laghu path speed skating - jabaki sking main chah spardhaayen hongi - alpine sking, freestil sking, nordic kambaind, ski jamping or snobording. bobasle event kii pratiyogitaaon main do spardhaayen hogin bobasle or scolyton. shesh kreedaayen hai bythlan, karling, aais hockey or loose.
 vibhinn deshon or kshetron main prasaaran adhikaar is prakaar hai:
 
