 minakshi sundareshwarar mandir yaa minakshi amma mandir yaa keval minakshi mandir bharat ke tamil nadu rajya ke madurai nagar, main sthit ek aitihaasik mandir he. yah hindu devtaa shiv evam unki bharya devi parvati dono ko samarpit he. yah dhyaan yogya he ki machhlee pandya raajaaon ko rajchihn he. yah mandir tamil bhashaa ke grihasthaan 2500 varsh puraane madurai nagar, kii jeevanarekha he.
 hindu puranic kathanusaar bhagwaan shiv sundareshwarar rup main apane ganon ke saath pandya raja malayadhvaj kii putree rajkumaari minakshi se vivaah rachaane madurai nagar main aaye the. minakshi ko devi parvati kaa avatar mana jaataa he. is mandir ko devi parvati ke sarvaadhik pavitra sthanon main se ek mana jaataa he. anya sthanon main kanchipuram kaa kamakshi mandir, tiruvanaikaval kaa akilandeshwari mandir evam varanasi kaa vishalakshi mandir pramukh hai. 
 is mandir kaa sthapaty evam vaastu aashcharyachakit kar dene vaala he, jis kaaran yah aadhunik vishwa ke saat aashcharyon kii suchi main pratham sthaan par sthit he, evam iskaa kaaran iskaa vismayakaarak sthapaty hi he.is imaarat samooh main 12 bhavy gopuram hai, jo ativ vistrut rup se shilpit hai. in par bady maheenta evam kushaltapurvak rang evam chitrakaari kii gai he, jo dekhte hi banati he. yah mandir tamil logon kaa ek ati mahatvapurn dyotak he, evam iskaa varnan tamil sahitya main puraatan kaal se hi hota rahaa he. haalanki vartmaan nirmaan aarmabhik satrahavin shatabdi kaa bataaya jaataa he.
  hindu aalekhon ke anusaar, bhagwaan shiv prithvi par sundareshwarar rup main minakshi se, jo swayan devi parvati kaa avatar thim; unase vivaah rachaane aaye . devi parvati ne purv main pandy raja malayadhvaj, madurai ke raja kii ghor tapasya ke falswaroop unke ghar main ek putree ke rup main avatar liya tha. vayask hone par usne nagar kaa shashan sambhala. tab bhagwaan aaye or unase vivaah prastaav rakhaa, jo unhone sweekaar kar liya. is vivaah ko vishwa kii sabase bady ghatana mana gaya, jisamen lagbhag puri prithvi ke log madurai main ekatrit hue the. bhagwaan vishnu swayan, apane nivas baikuntha se is vivaah kaa sanchaalan karne aaye. ishwariya lila anusaar indra ke kaaran unako raste main vilamb ho gaya. is bich vivaah kaary sthaneey devtaa kodal ajhaghar dwaara sanchalit kiya gaya. baad main krodhit bhagwaan vishnu aaye or unhone madurai shahar main kadaapi naa aane kii pratigya kii. or ve nagar kii seem se lage ek sundar parvat algaar koil main bas gayi. baad main unhen anya devataaon dwaara manaaya gaya, evam unhone minakshi-sundareshwarar kaa panigrahan karaayaa.
 yah vivaah evam bhagwaan vishnu ko shant kar manaanaa, donon ko hi madurai ke sabase bade tyohaar ke rup main manaaya jaataa he, jise chitirai tiruvijha yaa ajhakar tiruvijha, yani sundar ishwar kaa tyohaar.
 is divya yugal dwaara nagar par bahut samay tak shashan kiya gaya. yah varnit nahin he, ki us sthaan kaa unke jane ke bad, kya hua? yah bhi manaa jaataa he, ki indra ko bhagwaan shiv kii murti shivlinga rup main mili or unhone mul mandir banwaaya. is pratha ko aaj bhi mandir main paalan kiya jaataa he ― tyohaar kii shobhaayatra main indra ke vaahan ko bhi sthaan miltaa he.
 aadhunik dhaanche kaa itihaas sahi sahi abhi gyaat nahin he, kintu tamil sahitya ke anusaar, kuch shatabdiyon pehle kaa bataaya jaataa he. tirugyansambandar, prasiddh hindu shaiva matavalambi sant ne is mandir ko aarmabhik saatvin shatee kaa bataaya he aurin bhagwaan ko aalvai iraivan kah he. is mandir main muslim shaasha malik kaphur ne 1310 main khub lutpaat kii thi. or iske pracheen ghatakon ko nasht kar diya. phir iske punarnirmaan kaa uttardaayitv arya nath mudaliyaar, madurai ke pratham nayak ke pradhanmantri, ne uthaaya. ve hi 'poligar pranali' ke sansthaapak the. phir thirumalai nayak, lagbhag 1623 se 1659 kaa sarvaadhik moolyawaan yogadan hua. unhone mandir ke vasant mandap ke nirmaan main ullekhneey utsaah dikhaaya
 is mandir kaa garbhagrih 3500 varsh purana he, isaki bahari deevaaren or anya bahari nirmaan lagbhag 1500-2000 varsh puraane hai. is puure mandir kaa bhawan samooh lagbhag 45 acre bhoomi main bana he, jisamen mukhya mandir baari bharkam nirmaan he or uski lambaai 254me evam chaudai 237 me he. mandir baarah vishaal gopuramon se ghira he, jo ki uski do parisima bhit main bane hai. inamen dakshin dwaar kaa gopuram sarvocch he. 
 
 .
 shiv mandir samooh ke madhya main sthit he, jo devi ke karmkand baad main adhik badhane kii ore sanket karata he. is mandir main shiv kii nataraj mudra bhi sthapit he. shiv kii yah mudra saamanytah nrity karte hue apana baanyaa pair uthaae hue hoti he, parantu yahaan unka baanyaa pair uthaa he. ek katha anusaar raja rajasekhar pandya kii prarthana par bhagwaan ne apni mudra yahaan badal lee thi. yah isaliye tha, ki sadaa ek hi pair ko uthaae rakhane se, us par atyadhik bhaar padega. yah nivedan unke vyaktigat nrity anubhav par aadhaarit tha yah baari nataraj kii murti, ek bady chaandi kii vedi main band he, isaliye ise velli ambalam kehete hai. is grih ke baahar bade shilp akritiyaan hai, jo ki ek hi pathar se bani hai. iske saath hi yahaan ek vrahat ganesh mandir bhi he, jise mukurunay vinayagar kehete hai. is murti ko mandir ke sarovar kii khudaai ke samay nikaala gaya tha. minakshi devi kaa garbh grih shiv ke baanye main sthit he. or iskaa shilp str shiv mandir se nimna he.
 kahte he kii indra ne swarna camel yahi se tode the 
 potramarai kulem, pavitra sarovar 165 fit lambaa evam 120 fit chaudaa he. yah mandir ke bheetar bhakton hetu ati pavitra sthal he. bhaktagan mandir main pravesh se purv isaki parikrama karte hai. iskaa shabdic arth he "swarna camel vaala sarovar" or aksharshah isamen hone vaale kamalon kaa varna bhi suvarna hi he. ek puranic kathanusaar, bhagwaan shiv ne ek saras pakshi ko yah vardaan diya tha, ki is sarovar main kabhi bhi koi machhlee yaa anya jalchar paidaa honge or aisa hi he bhi. tamil dharna anusaar, yah nae sahitya ko parakhane kaa uttam sthal he. atev lekhak yahaan apane sahitya kaary rakhte hai, evam nimna koti ke kaary isamen dub jate hai, evam ucch shrenee kaa sahitya isamen tairta he, duubataa nahin..
 {{Clr}
 ayiram kaal mandap yaa sahasr stambh mandap yaa hajaakhmbhon vaala mandap, atyochch shilp mahatv kaa he. isamen 985 bhavy taraashe hue stambh hai. yah bhartiya puraatatv surveykshan vibhaag ke anurakshan main he. aisi dharna he, ki iskaa nirmaan arya nath mudaliyaar ne karaayaa tha. mudaliyaar kii ashwarohi murti mandap ko jaati sidiyon ke bagal main sthit he. prayek stambh par shilpkaaree kii hui he, jo dravid shilpkaaree kaa behtareen namoona he. is mandap main mandir kaa kala sangrahalay bhi sthit he. isamen murtiyan, chitra, chayachitr evam vitrakaari, ityadi ke dwaara iskaa 1200 varsh kaa itihaas dekh sakate hai. is mandap ke baahar hi pashchim kii ore sangitamay stambh sthit hai. inamen prayek stambh thap dene par bhinn swar nikaalata he. stambh mandap ke dakshin main kalyaan mandap sthit he, jahaan prativarsh madhya april main caitra maas main chitirai utsav manaaya jaataa he. isamen shiv - parvati vivaah kaa aayojan hota he.
 is mandir se judaa sabase mahatvapurn utsav he minakshi tirukalyanm, jiskaa aayojan caitra maas main hota he. is utsav ke saath hi tamil nadu ke adhikansh mandiron main vaarshik utsavon kaa aayojan bhi hota he. isamen anek ank hote hai, jaise ki rath-yatra evam nauka utsav . iske alaava anya hindu utsav jaise navaratri evam shivaratri bhi yahan dhooma dham se manaaye jate hai. tamilnadu ke sabhi shakti mandiron kii bhaanti hi, tamil mahine aadi or tai main aane vaale sabhi shuukravaar bade harshollas ke saath manaae jate hai. mandiron main khub bheed hoti he.
 9°55′10″N 78°07′10″E / 9.91944°N 78.11944°E / 9.91944; 78.11944
