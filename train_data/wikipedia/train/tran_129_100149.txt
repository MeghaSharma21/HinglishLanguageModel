 jawaharlal nehru stadium, bharat kii rajdhani nayi dilli main sthit ek bahuuddeshiy stadium he, jahaan bade str par khel spardhaayen or sangeet kaarykram yojit kiye jate hai. bharat ke pratham pradhanmantri pandit jawaharlal nehru ke naam par sthapit is stadium kaa nirmaan san 1982 main navam asian khelon ke aayojan ke liye karavaaya gaya tha, saath hi yah stadium 3 oktober se 14 oktober 2010, tak hone vaale rashtramandal khelon kii mejabani bhi karegaa. is stadium main bhartiya olympic sangh kaa mukhyalay bhi sthit he. is stadium main kisi khel spardhaa ke samay 60,000 darshak baith sakate hai, jabaki kisi sangeet kaarykram ke aayojan ke samay yah kshamta badhakar 100,000 ho jaati he. 
 stadium kaa nirmaan san 1882 main naunve asian khelon ke aayojan ke liye kiya gaya tha. yahaan in khelon ke udghaatan or samaapan samaaroh ke atirikt atheletics spardhaayen bhi yojit kii gayi thim.
 san 1989 main is stadium main asian atheletics pratiyogita kaa aayojan kiya gaya tha jisamen kul 22 padak jitkar bharat duusare sthaan par rahaa tha.
 is stadium main aaj tak sirf do cricket mukaable khele gayi hai, jiname se ek san 1884 main bharat banaam australia or doosraa san 1991 main bharat banaam dakshin africa ke bich khelaa gaya ekadivasiy antarrashtriya cricket muqabla tha. kepler vaisals ne in dono muqablon main bhaag liya tha lekin, donon baar wo alag alag deshon kii ore se khele the. pehle mukaable main unhone australia kii ore se khelte huye 107 na banaaye jabaki duusare mukaable main unhonen dakshin africa kii pari main 90 ranon kaa yogadan diya.
 san 2010 main 3 oktober se 14 oktober ke madhya yojit kiye jane vaale rashtramandal khelon kii kuch khel spardhaon ke alaava in khelon ke udghaatan or samaapan samaaroh bhi isi stadium main kiye gaye. in khelon ke liye is stadium kaa punarnirmaan kiya gaya he. jisamen bhrashtacharke hone kii baat bataayi gai he.
 jawaharlal nehru stadium kii darshak kshamta 60,000 darshakon kii he jo ise bharat kaa teesraa or vishwa kaa 51waan sabase bada stadium banaati he. 2010 main yojit hone vaale rashtramandal khelon ke liye stadium kaa punarnirmaan kiya gaya he or iske kaaran isaki darshak kshamta apni mul kshamta 78,000 se ghatakar 60,000 rah gayi he.
 nirdeshaank: 28°34′58″N 77°14′04″E / 28.582873°N 77.23438°E / 28.582873; 77.23438
 dekhne hetu yahan clic karen.
 yah dilli metro rail kii dakshin vistaar vaali yelo line shakha kaa ek prastaavit stesan bhi he.
 saanchaa:dilli main stadium
