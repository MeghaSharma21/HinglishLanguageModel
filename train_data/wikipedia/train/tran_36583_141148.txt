 duschintaa  ek prakaar kaa manorog he. 
 saadhaaran shabdon main chintaa yaa ghabrahat aane vaale samay main kuch bura yaa kharaab ghatane kii ashanka hona he jabaki inkaa koi vaastavik aadhaar nahin hota. thodi-bahut chintaa sabhi ko hoti he or yah hamaare lakshya kii prapti yaa safalataa ke liye aavashyak bhi he. yadi chintaa bahut bad jaati he or iske vyapak dushprabhav vyakti ke paariwarik, saamaajik or aarthik jivan par padane lagata he to ham ise ghabrahat or chintaa rog kehete hai. 
 chintaa vikaar praayah teen prakaar kaa hota he-
 vyapak chintaa rog main vyakti jarurat se zyada or avastavik chintaa se grast hota he. yah chintaa kisi vishesh cheez ko lekar nahin hoti or lagaataar rahati he. iske shaareerik lakshan hai- jaise- munh sookhna, mansapeshiyon main tanaav or khinchaav, jaldi thak janaa, saans phoolnaa, pasinaa aana, chakkar aana, ubakaai yaa ulti aana, pet sambandhi gadabadiyaan, neend na aana aadi. 
 iske kuch maansik lakshan bhi hai jaise- kaam main man na laganaa, chidchidahat hona, samasyaon kaa samaadhaan karne main asamarthta, sahi prakaar se kaam na kar paane kaa dar or vibhinn bimariyon kaa dar laga rahanaa.
 teevr ghabraghat kii sthiti main vyakti ko achaanak bahut tej ghabrahat hone lagati he. vyakti ko lagata he uskaa dam ghut rahaa he, saans lene main dikkat hoti he, chakkar aane lagata he, puure sharir main ek ajeeb si jhanjhanaahat hoti he. ye lakshan itane teevr hote hai ki vyakti ko lagata he ki wo mar jayega yaa use koi bhayanak beemaari ho jaaegi jaise- behoshee, hriday gati ruknaa, pagal ho janaa aadi. ye daure swatahsamaapt ho jate hai yaa baar-baar hote rahete hai. induron ke bich kuch log bilkul thik rahete hai or kuch hameshaa aane vaale daure kii chintaa main rahete hai.
 isame vyakti ko kisi vishisht vastu, sthaan yaa sthiti se anaavashyak dar ho jaataa he or vyakti un chizon yaa sthanon se bhaagane yaa unki avhelnaa karne kii koshish karata he. iske kai udhaaharan hai jaise-kuch logon ko chhipakali yaa telchatton se bahut dar lagata he, kuch ko oonchaai, band sthaan jaise-lift, aisi jagah jisase baahar nikalne ke zyada raste na hon, bheedbhad aadi se bahut dar lagata he.
 iske kai kaaran hai jaise- pratishtha yaa lakshya kii kshati kii ashanka, avaanchit ichchhaaon ke pataa chal jane kaa dar, aparaadh bhaavana pehle lage aghat kii punah sakriyata aadi. kai baar yah anuvanshik bhi hoti he. mashtishk or jivarasyani yani biochemical asamantaayein bhi iske liye jimmedaar hai. 
 is rog kaa upachaar prabhavi bhang se kiya ja saktaa he. iske ilaaj ke kai vikalp uplabdh hai jinase kuch log puri tarah thik ho jate hai to kuch log lakshanon ke rahete hue bhi saamaanya jindagi ji lete hai. iske pramukh ilaaj he : aushadh chikitsa or manovaigyanik chikitsa. aisi davaaiyaan uplabdh hai jo chintaa yaa iske dauron main kami laati he or inako rokatii he. inke dwaara purvanumanit ghabrahat bhari sthitiyon main bhi laabh miltaa he par inkaa seven doctor kii salaahse hi karnaa chahie. manovaigyanik chikitsa main vyakti ke vichaaron or vyavhaaron main parivartan laayaa jaataa he. isamen peedit vyakti ke saath hi saath uske parivaar kii pramukh bhagidaari hoti he. isamen vyakti kii rog ke bare main vyapak jaankaree dekar usase ladane kii kala sikhaai jaati he. 
 chintaa yaa ghabrahat ek aam baat he, shaayad hi koi vyakti he jise kuch-na-kuch chintaa na ho, yaa use ghabrahat na ho. par iskaa ilaaj bhi sambhav he. 
 is sthiti main apekshaayen saadhaaran rakhen. zyada oonchi ichchhaaon par kaabo rakhane se bephikr rahenge. halki kasarat bhi kargar hoti he. jaise halke-phulke yogasana yaa tahalnaa. nirdhaarit dincharya, jaise samay par khaanaa, sona aadi. jivan ke jatil muddon ko nikat sahyogi yaa mitra ke saath baantnaa or unki raay se unka hal nikaalnaa. aapasi baatcheet se masalaa hal na ho, to profeshnal madad lenaa.
