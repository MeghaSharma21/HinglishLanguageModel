 13°40′59″N 79°20′49″E / 13.68306°N 79.34694°E / 13.68306; 79.34694
 tirupati venkateshwar mandir tirupati main sthit ek prasiddh hindu mandir he. tirupati bharat ke sabase prasiddh tirthasthalon main se ek he. yah andhra pradesh ke chitoor jile main sthit he. prativarsh lakhon kii sankhya main darshanaathi yahaan aate hai. samudr tal se 3200 feet oonchai par sthit thirumala kii pahadiyon par bana shri venkateshwar mandir yahaan kaa sabase bada aakarshan he. kai shatabdi purv bana yah mandir dakshin bhartiya vaastukala or shilp kala kaa adbhoot udhaaharan hai.
 tamil ke shuruaati sahitya main se ek sangam sahitya main tirupati ko trivangdam kaha gaya he. tirupati ke itihaas ko lekar itihaaskaaron main matbhed hai. lekin yah spasht he ki 5veen shatabdi tak yah ek pramukh dharmik centre ke rup main sthapit ho chukaa tha. kaha jaataa he ki chol, hoysal or vijaynagar ke raajaaon kaa aarthik rup se is mandir ke nirmaan main khaas yogadan tha.
 is mandir ke vishay main ek anushruti is prakaar se he.prabhu venkateshwar yaa balaji ko bhagwaan vishnu kaa avatar mana jaataa he. aisa mana jaataa he ki prabhu vishnu ne kuch samay ke liye swami pushkarani naamak talab ke kinare nivas kiya tha. yah talab thirumala ke paas sthit he. thirumala- tirupati ke chaaron ore sthit pahadiyaan, sheshnag ke saat fanon ke aadhaar par baniin 'saptgiri' kehalaati hai. shri venkateshwaraiya kaa yah mandir saptgiri kii saatvin pahari par sthit he, jo venkatadri naam se prasiddh he.
 vahiin ek duusari anushruti ke anusaar, 11veen shatabdi main sant ramanuj ne tirupati kii is saatvin pahari par chadhaai kii thi. prabhu shrinivas unke samaksh prakat hue or unhen aashirwad diya. aisa mana jaataa he ki prabhu kaa aashirwad praapt karne ke pashchaat ve 120 varsh kii aayu tak jivit rahe or jagah-jagah ghumkar venkateshwar bhagwaan kii khyaati failaai.
 vaikunth ekadshi ke avasar par log yahan par prabhu ke darshan ke liye aate hai, jahaan par aane ke pashchaat unke sabhi paap dhul jate hai. manyata he ki yahan aane ke pashchaat vyakti ko janm-mrityu ke bandhan se mukti mil jaati he.
 mana jaataa he ki is mandir kaa itihaas 9veen shatabdi se prarambh hota he, jab kanchipuram ke shaasha vansh pallvon ne is sthaan par apana aadhipaty sthapit kiya tha, parantu 15 sadi ke vijaynagar vansh ke shashan ke pashchaat bhi is mandir kii khyaati simit rahi. 15 sadi ke pashchaat is mandir kii khyaati dur-dur tak failni shuru ho gai. 1843 se 1933 i. tak angrejon ke shashan ke antargat is mandir kaa prabandhan hathiramji math ke mahant ne sambhala. hyderabad ke saatve nizaam, mir osman ali khan ne varsh 1951 main is mandir ke prati 80,000 rupaiye kaa daan diya.
 1933 main is mandir kaa prabandhan madras sarkaar ne apane haath main le liya or ek swatantra prabandhan samiti 'thirumala-tirupati' ke haath main is mandir kaa prabandhan saunp diya. andhrapradesh ke rajya banane ke pashchaat is samiti kaa punargathan hua or ek prashasnic adhikari ko andhrapradesh sarkaar ke pratinidhi ke rup main niyukt kiya gaya.
 yahaan aane vaale prayek vyakti kii sabase badi ichha bhagwaan venkateshwar ke darshan karne kii hoti he. bhakton kii lambii kataren dekhakar sahaj kii is mandir kii prasiddhi kaa anumaan lagaaya jaataa he. mukhya mandir ke alaava yahaan anya mandir bhi hai. thirumala or tirupati kaa bhakthimay vaataavaran man ko shraddha or aasthaa se bhar detaa he.
 shri venkateshwar kaa yah pavitra va pracheen mandir parvat kii venkatadri naamak saatvin chotii par sthit he, jo shri swami pushkarani naamak talab ke kinare sthit he. isi kaaran yahan par balaji ko bhagwaan venkateshwar ke naam se janaa jaataa he. yah bharat ke un chuninda mandiron main se ek he, jiske pat sabhi dharmanuayiyon ke liye khule hue hai. puraana va alver ke lekh jaise pracheen sahitya sroton ke anusaar kaliyug main bhagwaan venkateshwar kaa aashirwad praapt karne ke pashchaat hi mukti sambhav he. pachaas hajaar se bhi adhik shraddhalu is mandir main pratidin darshan ke liye aate hai. in tirthayatriyon kii dekharekh purnatah titidi ke sangrakshan main he.
 shri venkateshwar kaa yah pracheen mandir tirupati pahaad kii saatvin chotii par sthit he. yah shri swami pushkarini ke dakshini kinare par sthit he. mana jaataa he ki venkat pahari kaa swami hone ke kaaran hi inhen venkateshwar kaha jane laga. inhen saat pahaado kaa bhagwaan bhi kaha jaataa he. mandir ke garbhagrih main bhagwaan venkateshchar kii pratimaa sthapit he. yah mukhya mandir ke praangan main he. mandir parisar main khubsuurati se banaae gaye anek dwaar, mandapam or chote mandir hai. mandir parisar main mukhsh darshneey sthal hai:paddy kavali mahadwar sampang pradakshinm, krishna devarya mandapam, rang mandapam thirumala raay mandapam, aainaa mahal, dhvajastambh mandapam, nadimi paddy kavili, vimaan pradakshinm, shri varadarajaswami shrin potu aadi.
 kaha jaataa he ki is mandir kii utpatti vaishnav sampradaay se hui he. yah sampradaay samanta or prem ke siddhant ko maanata he. is mandir kii mahima kaa varnan vibhinn dharmik granthon main miltaa he. mana jaataa he ki bhagwaan venkateshwar kaa darshan karne vaale harek vyakti ko unki vishesh krupa praapt hoti he. haalanki darshan karne vaale bhakton ke liye yahaan vibhinn jagahon tathaa bainkon se ek vishesh parchi katati he. isi parchi ke madhyam se aap yahaan bhagwaan venkateshwar ke darshan kar sakate he.
 paidal yatriyon hetu pahari par chadhane ke liye thirumala tirupati devsthanam naamak ek vishesh maarg banaaya gaya he. iske dwaara prabhu tak pahunchne kii chaah kii purti hoti he. saath hi alipiri se thirumala ke liye bhi ek maarg he.
 tiruchanur tirupati se paanch kimi. dur he. yah mandir bhagwaan venkateshwar kii patni shri padmavati ko samarpit he. kaha jaataa he ki thirumala kii yatra tab puri nahin ho sakati jab tak is mandir ke darshan nahin kiye jate. mana jaataa he ki bhagwaan venkateshwar vishnu ke avatar the or padmavati swayan lakshmi kii avatar thi. thirumala main subah 10.30 baje se dopaher 12 baje tak kalyanotsav manaaya jaataa he. yahaan darshan subah 6.30 baje se shuru ho jaataa hai. shuukravaar ko darshan subah 8baje ke baad shuru hota hai. tirupati se tiruchanur ke bich dinabhar basen chalati hai.
 shri govindrajaswami bhagwaan balaji ke bade bhai hai. yah mandir tirupati kaa mukhya aakarshan he. iskaa gopuram bahut hi bhavy he jo dur se hi dikhaai detaa he. is mandir kaa nirmaan sant ramanujacharya ne 1130 isvi main kii thi. govindrajaswami mandir main hone vaale utsav or kaarykram venkateshwar mandir ke samaan hi hote hai. vaarshik bahmotsav vaisaakh maas main manaaya jaataa he. is mandir ke praangan main sangrahalay or chote-chote mandir hai jinamein bhi parthasarathi, godadevi aandal or pundericavalli kaa mandir shaamil he. mandir kii mukhya pratimaa shaynamurti he. darshan kaa samay he- praat: 9.30 se dopaher 12.30, dopaher 1.00 baje se shaam 6 baje tak or shaam 7.00 se raat 8.45 baje tak
 yah mandir tirupati ke madhya main sthit he. yahaan sita, ram or lakshmana kii puja hoti he. is mandir kaa nirmaan chol raja ne dasvin shatabdi main karaayaa tha. is mandir ke thik saamne anjaneyaswami kaa mandir he jo shri kodadanramaswami mandir kaa hi upamandir he. ugdi or shri ramanavami kaa parv yahaan bade dhoomdhaam se manaaya jaataa he.
 yah tirupati kaa ekmaatr shiv mandir he. yah tirupati se teen kimi.dur uttar main thirumala kii pahadiyon ke neeche sthit he. yahaan par kapila tirtham naamak pavitra jharnaa bhi he. ise alvar tirtham ke naam se bhi janaa jaataa he. yahaan mahabahmotsav, maha shivaratri, skhand shashti or annabhishekam bade dhoomdhaam se manaaya jaataa hai. varsha ritu main jharne ke aasapaas kaa vaataavaran bahut hi manoram hota he. kapil tirtham jane ke liye bas or auto rickshaw yatayaat kaa mukhya saadhan hai.
 yah mandir tirupati se 12 kimi.pashchim main shrinivas mangaporem main sthit he. puranic kathaon ke anusaar shri padmavati se shaadi ke baad thirumala jane se pehle bhagwaan venkateshwar yahaan tehre the. yahaan sthapit bhagwaan venkateshwar kii pathar kii vishaal pratimaa ko reshmi vastron, aabhushanon or phulon se sajaayaa gaya he. vaarshik brahmotsav or saakshaatkaar vaibhavam yahaan dhoomdhaam se manaaya jaataa he.
 yah mandir tirupati se 40 kimi dur, narayanvanam main sthit he. bhagwaan shri venkateshwar or raja akaash kii putree devi padmavati yahi parinay sutara main bandhe the. yahaan mukhya rup se shri kalyaan venkateshwaraswami kii puja hoti he. yahaan paanch upamandir bhi hai. shri devi padmavati mandir, shri andal mandir, bhagwaan ramchandra ji kaa mandir, shri ranganaikul mandir or shri sita lakshmana mandir. iske alava mukhya mandir se jude paanch anya mandir bhi hai. shri parashareshwar swami mandir, shri virbhadra swami mandir, shri shakti vinayak swami mandir, shri agasthishwar swami mandir or avanakshammaa mandir. vaarshik brahmotsav mukhya mandir shri virbhadraswami mandir or avanakshmma mandir main manaaya jaataa he.
 nagalpuram kaa yah mandir tirupati se 70 kimi dur he. mana jaataa he ki bhagwaan vishnu ne matsay avatar lekar somkudu naamak rakshas kaa yaheen par sanhaar kiya tha. mukhya garbhagrih main vishnu kii matsay rup main pratimaa sthapit he jinke donon ore shridevi or bhoodevi virajman hai. bhagwaan dwaara dhaaran kiya hua sudarshan chakra sabase adhik aakarshak lagata he.is mandir kaa nirmaan vijaynagar ke raja shri krishnadev raay ne karavaaya tha. yah mandir vijaynagar kii vaastukala ke darshan karaata he. mandir main manaaya jane vaala mukhya utsav brahmotsav or surya puja he. yah puja phalgun maas kii 12veen, 13veen or 14veen tithi ko hoti he. is dauraan surya kii kiran praat: 6baje se 6.15 minute tak mukhya pratimaa par padati hai. aisa lagata he maano surya dev swayan bhagwaan kii puja kar rahe hon.
 yah mandir tirupati se 58 kimi. dur, karvetingaram main sthit he. yahaan mukhya rup se bhagwaan venugopal kii pratimaa sthapit he. unke saath unki patniyaan shri rukmani ammavaru or shri satsabhama ammavaru kii bhi pratimaa sthapit hai. yahaan ek upamandir bhi he.
 mana jaataa he ki shri padmavati ammavaru se vivaah ke pashchaat shri vancteshwaraswami ammavaru ne yaheen, appalaigunta par shri siddheshwar or anya shishyon ko aashirwad diya tha. anjaneyaswami ko samarpit is mandir kaa nirmaan karvetinagar ke raajaaon ne karavaaya tha. kaha jaataa he ki anuvaanshik rogon se grast rogi agar yahaan aakar vayudev kii pratimaa ke aage prarthana karen to bhagwaan zarur sunate hai. yahaan devi padmavati or shri andal kii murtiyon bhi hai. saal main ek baar brahmotsav manaaya jaataa he.
 tallapaka tirupati se 100 kimi. dur he. yah shri annamacharya kaa janmasthan he. annamacharya shri narayanasuri or lakkalamba ke putr the. anushruti ke anusaar kareeb 1000 varsh puraane is mandir kaa nirmaan or prabandhan matti raajaaon dwaara kiya gaya tha.
 shri kariya manikeswami mandir tirupati se 51 kimi. dur nilgiri main sthit he. mana jaataa he ki yaheen par prabhu mahavishnu ne makar ko maar kar gajendra naamak hathi ko bachaaya tha. is ghatana ko mahabhagwatam main gajendramoksham ke naam se pukaara gaya he.
 kushasthali nadi ke kinare bana yah mandir tirupati se 56 kimi. kii duuri par,bagga agraharam main sthit he. yahaan mukhya rup se shri kaashi vishweshwar, shri annapurna ammavaru, shri kamakshi ammavaru or shri devi bhoodevi samet shri prayag madhav swami kii puja hoti he. mahashivaratri or karthik somvaar ko yahaan vishesh aayojan kiya jaataa he.
 is pavitra jalkund ke pani kaa prayog keval mandir ke kaamon ke liye hi kiya ja saktaa he. jaise bhagwaan kii pratimaa ke snaan ke liye, mandir ko saaf karne ke liye, mandir main rahane vaale pariwaron dwaara aadi. is pani kaa upyog mukhya rup se yahaan aane vaale shraddhaluon dwaara kiya jaataa he jo is kunda ke pavitra pani main dubkee lagaate hai. kunda kaa jal puri tarah svachh or keetanurahit he. yahaan ise pun:chakrit kiye jane vyavastha kii bhi vyavastha kii gai he. 
 mana jaataa he ki vaikunth main vishnu pushkarini kunda main hi snaan kiya karte the. isliye garud shri venkateshwar ke liye ise dharti par lekar aae the. yah jalkund mandir se sata hua he. yah bhi kaha jaataa he ki pushkarini main snaan karne se vyakti ke saare paap dhul jate hai or bhakt ko sabhi sukh praapt hote hai. mandir main pravesh karne se purv bhakt yahaan dubkee lagaate hai. aisa karne se sharir va aatma donon pavitra ho jate hai.
 akashganga jalprapaat thirumala mandir se teen kimi. uttar main sthit he. isaki prasiddhi kaa mukhya kaaran yah he ki isi jal se bhagwaan ko snaan karaayaa jaataa he. pahari se nikalataa pani teji se neeche dhati main girtaa he. barish ke dinon main yahaan kaa drishy bahut kii manamohak lagata he.
 thirumala ke uttar main sthit shri varahaswami kaa prasiddh mandir pushkirini ke kinare sthit he. yah mandir bhagwaan vishnu ke avatar varah swami ko samarpit he. aisa mana jaataa he ki thirumala mul rup se aadi varah kshetra tha or varah swami kii anumati ke baad hi bhagwaan venkateshwar ne yahaan apana nivas sthaan banaaya. brahm puraana ke anusaar naivedhyam sabase pehle shri varahaswami ko chadhaanaa chahie or shri venkateshwar mandir jane se pehle yahaan darshan karne chahie. atri samahit ke anusaar varah avatar kii teen roopon main puja kii jaati he: aadi varah, pralay varah or yajna varah. thirumala ke shri varahaswami mandir main inke aadi varah rup main darshan hote hai.
 swami pushkirini ke uttar purv main sthit yah mandir shri varahaswami mandir ke thik saamne he. yah mandir hanuman ji ko samarpit he. yahaan sthapit bhagwaan kii pratimaa ke haath prarthana kii avasthaa hai. abhishek ravivaar ke din hota he or yahaan hanuman jayanti bade dhoomdhaam se manaai jaati he.
 is garden kaa kul kshetrafal 460 acre he. thirumala or tirupati ke aas-paas bane in khubasurat bagichon se thirumala ke mandiron ke sabhi zaruraton ko pura kiya jaataa he. in phulon kaa prayog bhagwaan or mandap ko sajaane, pandal nirmaan main kiya jaataa he.
 mul rup se yah shri venkateshwar sangrahalay tha. jisaki sthapana 1980 main kii gai thi. pathar or lakdi kii bani vasteen, puja saamagree, paaramparik kala or vaastushilp se sambandhit vastuon kaa pradarshan kiya gaya he.
 
 nity anna dana haul main shaakaahaari khaanaa, chatnee, chaaval, sambar, rasm ni:shulk miltaa he. rojaanaa 25 hajaar log yahaan khaanaa khate hai. dakshin bhartiya bhojan ke liye saptagiri woodlands restaurant ek acha vikalp he. saste khaane ke liye aap swamipushkarni tirth ke paas sthit dhabon kaa majaa le sakate he. thirumala ke sabhi restaurants main khaane kii keemat titidi dwaara nirdhaarit kii jaati he.
 raami guestline hotel ke restaurant main shaakaahaari or maansaahaari donon prakaar kaa bhojan miltaa he. tirupati railway stesan ke paas self sarvice uplabdh karaane vaala dipam food plaza main badi sankhya main yatri aate hai. yahaan safai kaa khaas dhyaan rakhaa jaataa he. epitidisi dwaara sanchalit punnami restaurant main sasta, swaadisht or svachh bhojan miltaa he.
 tirupati main chandan kii lakdi se banaai gai bhagwaan venkateshwar or padmavati kii murtiyon prasiddh hai. yahaan par vaise kalakaar bhi he jisase aap chaaval ke daanon par apana naam likhva sakate he. yah vastav main ek anokhi cheez he jise yaadgaar ke taur par apane paas rakhaa ja saktaa he. andhra pradesh sarkaar ke lipakshi emporium main paaramparik hastshilp or vastron kii bunai ke vibhinn rup dekhne ko milte hai. mandir main bhagwaan venkateshwar kii tasviir vaale sone se sikke bhi beche jate hai.
 iske antargat shraddhalu prabhu ko apane kesh samarpit karte hai jisase abhipraay he ki ve keshon ke saath apana dambh va ghamand ishwar ko samarpit karte hai. puraane samay main yah sanskaar gharon main hi nai ke dwaara sampann kiya jaataa tha, par samay ke saath-saath is sanskaar kaa bhi kendrikaran ho gaya or mandir ke paas sthit 'kalyaan katta' naamak sthaan par yah samuhik rup se sampann kiya jane laga. ab sabhi nai is sthaan par hi baithte hai. keshadan ke pashchaat yaheen par snaan karte hai or phir pushkarini main snaan ke pashchaat mandir main darshan karne ke liye jate hai.
 sarvadarshanam se abhipraay he 'sabhi ke liye darshan'. sarvadarshanam ke liye pravesh dwaar vaikuntham complex he. vartmaan main tikat lene ke liye yahan computarikrut vyavastha he. yahan par nickshulk va sashulk darshan kii bhi vyavastha he. saath hi viklang logon ke liye 'mahadwaram' naamak mukhya dwaar se pravesh kii vyavastha he, jahaan par unki sahaayta ke liye sahaayak bhi hote hai.
 yahan par prasad ke rup main ann prasad kii vyavastha he jiske antargat charnamrita, mithi pongal, dahi-chaaval jaise prasad tirthayatriyon ko darshan ke pashchaat diya jaataa he.
 panyaaram yani laddu mandir ke baahar beche jate hai, jo yahan par prabhu ke prasad rup main chadhaane ke liye kharide jate hai. inhen kharidne ke liye panktiyon main lagakar token lenaa padataa he. shraddhalu darshan ke uparaant laddu mandir parisar ke baahar se kharid sakate hai.
 tirupati kaa sabase pramukh parv 'brahmotsavam' he jise multah prasannataa kaa parv mana jaataa he. nau dinon tak chalane vaala yah parv saal main ek baar tab manaaya jaataa he, jab kanya raashi main surya kaa aagaman hota he . iske saath hi yahan par manaae jane vaale anya parv hai - vasantotsav, tapotsav, pavitrotsav, adhikamassam aadi.
 yahan par ek 'purohit sangham' he, jahaan par vibhinn sanskaron auki rivaajon ko sampann kiya jaataa he. isamen se pramukh sanskaar vivaah sanskaar, namakaran sanskaar, upanayan sanskaar aadi sampann kiye jate hai. yahan par sabhi sanskaar uttar va dakshin bharat ke sabhi rivaajon ke anusaar sampann kiye jate hai.
 thirumala main mandir ke aasapaas rahane kii kaaphi acchhee vyavastha he. vibhinn shreniyon ke hotel va dharmashala yatriyon kii suvidha ko dhyaan main rakhkar banaae gaye hai. inaki pehle se booking titidi ke kendriya karyaalay se karai ja sakati he. yah kendriya karyaalay subah 6 baje khulata he. kamare kii booking ke liye lambii line lagati hai. saamanytah purv booking ke liye agrim dhanrashi ke saath ek patr va sau rupye kaa ek draft yahan par bhejnaa padataa he. titidi ke swaamitv vaale bhawanon main rahane kii vyavastha keval 24 ghante ke liye di jaati he.
 yahaan ke log mukhyat:telegu bolte hai. lekin tamil, kannada or angreji samajhane vaale logon kii bhi badi sankhya hai. hindi bhashaa bolne vaale or hindi main kiye prashn kaa jawaab hindi main dene vaale kam hai tirupati shahar main.
 garmiyon main adhiktam 43 di. or nunatam 22 di., sardiyon main adhiktam 32 di. or nunatam 14 di. taapmaana rahata he.
 tirupati main aamtaur par varmbhar garmi hoti he. thirumala kii pahadiyon main vaataavaran thanda hota he.
 yahaan se nikatatam hawaii adda tirupati he. indian airlines kii hyderabad, dilli or tirupati ke bich pratidin sidhi udan uplabdh he. tirupati par ek chota-sa hawaii adda bhi he, jahaan par mangalvaar or shanivaar ko hyderabad se flite mil sakati he. tatpashchaat apiesartisi kii bas seva bhi uplabdh he jo parisar tak pahunchaane main keval 30 minute kaa samay leti he. 
 yahaan se sabase paas kaa railway stesan tirupati he. yahaan se bangalore, chennai or hyderabad ke liye har samay train uplabdh he. tirupati se renigunta jankshan jo ki tirupati se keval 10 kilometre dur he or gutunr tak bhi train chalati he. renigunta jankshan se train ke vikalp zyada maujuud hai.
 rajya ke vibhinn bhaagon se tirupati or thirumala ke liye apiesartisi kii basen niyamit rup se chalati hai. titidi bhi tirupati or thirumala ke bich thodi-bahut ni:shulk bas seva uplabdh karaati he. yahaan ke liye taxi bhi milti he.
 mausam ke hisaab se yahaan aane kaa upyukt samay sitambar se farvari ke bich he.
