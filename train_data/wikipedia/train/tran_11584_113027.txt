 vidyut janitr ek aisi yukti he jo yantric urja ko vidyut urja main badalane ke kaam aati he. iske liye yah praayah maikel farade ke vidyutchumbakeey preran ke siddhanth kaa prayog karti he. vidyut motor iske vipareet vidyut urja ko yantric urja main badalane kaa kaary karti he. vidyut motor evam vidyut janitr main bout kuch samaan hota he or kai baar ek hi mashin bina kisi parivartan ke dono kii tarah kaary kar sakati he.
 vidyut janitr, vidyut aavesh ko ek vahya paripath se hokar pravaahit hone ke liye vaadhya karata he. lekin yah aavesh kaa srijan nahin karata. yah jal-pump kii tarah he jo keval jal-ko pravaahit karne kaa kaary karti he, jal paidaa nahin karti.
 vidyut janitr dwaara vidyut utpaadan ke liye aavashyak he ki janitr ke roter ko kisi bahari shakti-sreet kii sahaayta se ghumaya jaay. iske liye reciproketing ingine, terbine, vaashp ingine, kisi terbine yaa jal-chakra par girte hue jal, kisi anterdahan ingine, pawan terbine yaa aadmi yaa jaanavar kii shakti kaa prayog kiya ja saktaa he.
 kisi bhi strot se kii gai yantric urja ko vidyut urja main parivartit karnaa sambhav he. yah urja, jalprapaat ke girte hue pani se athwa koyala jalaakar utpann kii gai ooshmaa dwaara bhav se, yaa kisi petrol athwa deazal ingine se praapt kii ja sakati he. urja ke nae nae strot upyog main laae ja rahe hai. mukhyat:, pichley kuch varshon main parmanushakti kaa prayog bhi vidyutsakti ke liye bade paimaane par kiya gaya he or bahut se deshon main parmanushakti dwaara sanchalit bijlighar banaae gaye hai. jowar bhaaton evam jwalamukhiyon main nihit aseem urja kaa upyog bhi vidyutsakti ke janan ke liye kiya gaya he. vidyutsakti ke utpaadan ke liye in sab shakti sadhano kaa upyog, vishalkay vidyut janitron dwaara hi haata he, jo mulat: farade ke 'chumbakeey kshetra main ghoomte hue chaalak par veltata preran siddhant par aadhaarit he.
 farrade kaa yah siddhant nimnlikhit rup main vyakt kiya ja saktaa he :
 is prakaar vidyut shakti ke janan ke liye teen mukhya baton kii aavashyaktaa he :
 1. chumbakeey kshetra, jisamen chaalak ghumaya jaae,
 2. chaalak tathaa
 3. chaalak ko chumbakeey kshetra main ghumaanevaali yantric shakti.
 yah bhi spasht he, ki vidyutsakti kaa utpaadan vyaavhaarik banane ke liye chaalak main prerit vi.vaa.ba. kii maatra paryaapt honi chahie. isaki maatra, chaalak kii lambaai, chumbakeey kshetra kii tivrata or chaalak ke veg par nirbhar karti he. vastav main ise nimnlikhit sameekaran se vyakt kiya ja saktaa he :
 jahaan, E= vidyutvahak bal, B=chumbakeey abhivah kaa ghanatv, l =chaalak kii lambaai tathaa v=chaalak kaa veg 
 isse yah spasht ho jaataa he ki vyaavhaarik rup main chaalak kii lambaai evam veg donon hi bahut adhik hone chahie or saath hi chumbakeey abhivah ghanatv bhi adhiktam ho. chumbakeey kshetra kii adhiktam ho. chumbakeey kshetra kii adhiktam seemaa uske santrupt hone ke kaaran nirdhaarit hoti he. chaalak kii lambaai badhanaa bhi vyaavhaarik rup se sambhav nahin, parantu ek se adhik chaalak ko is prakaar samyojit kiya ja saktaa he ki unamem prerit vi.vaa.ba. judakar vyaavhaarik ban jaae. vastut: janitr main ek chaalak ke sthaan par chaalak kaa ek tantra hota he, jo ek duusare se ek nirdhaarit yojana ke anusaar sanyojit hote hai. in chaalkon ko dhaaran karanevaala bhaag armechar kehalaata he or inaki sangyojan vidhi ko armechar kundalan kehete hai.
 veg adhik hone se, ghoomanevaale chaalkon par apkentre bal bahut adhik ho jaataa he, jiske kaaran armechar par unki vyavastha bhang ho ja sakati he. at: inhen armechar par bane khaanpon main rakhaa jaataa he. armechar chaalkon ko dhaaran karne ke saath hi unako ghumata bhi he, jiske liye uskaa shaft yantric urja kaa sambharan karanevaale yantra ke shaft se yugmit hota he. yah yantra pani se chaalanevaala tarabine, yaa bhaap se chaalanevaala tarabine yaa ingine, ho saktaa he. kisi bhi rup main uplabdh yantric urja ko armechar kaa shaft ghumaane ke liye prayog kiya ja saktaa he. is prakaar vibhinn prakaar ke yantra janitr ko chalaane ke liye prayukt kiye jate hai. inhen pradhan chaalak kehete hai. vibhinn prakaar ke ingine, jaise vaashp ingine, dijal ingine, petrol ingine, gas tarabine ityadi mashine, pradhan chaalak ke rup main prayukt kii jaati hai or inaki yantric urja ko janitr dwaara vidyut urja main parivartit kiya jaataa he.
 armechar chumbakeey padaarth kaa bana hota he, jisase chumbakeey kshetra ke abhivah kaa vaahak ho sake. saamanyat: yah ek vishesh prakaar ke ispaat kaa bana hota he, jise armechar ispaat hi kehete hai.
 chumbakeey kshetra utpann karne ke liye bhi vidyut kaa hi prayog vyaavhaarik rup main kiya jaataa he, kyonki isse sthaayee chumbak kii apeksha kahin adhik tivrata kaa chumbakeey kshetra utpann kiya ja saktaa he or kshetradhara kaa vicharan kar sugamawa se kshetra kaa vicharan kiya ja saktaa he. is prakaar janit voltata kaa niyantran saralata se kiya ja saktaa he. chumbakeey kshetra utpann karne ke liye kshetra chumbak hote hai, jinpar kshetrakundali vartit hoti he. in kundaliyon main dhara ke pravaah se chumbakeey kshetra kii utpatti hoti he. ekasam kshetra ke liye kshetra chumbakon kaa aakaar kuch golai liye hota he or unke bich main armechar ghumta he. armechar tathaa kshetra chumbakon ke bich vaayu antaraal nunatam hona chahie, jisase kshetreey abhivah kaa adhikansh armechar chaalkon ko kaat sake or armechar main janit voltata adhiktam ho sake.
 kshetra kundali main dhara pravaah ko uttejan kehete hai. yah uttejan kisi bahari strot se sanyojit karne par kiya ja saktaa he athwa swayan usee janitr main utpann honevaali dhara kaa hi ek ansh uttejan ke liye bhi prayukt kiya ja saktaa he. bahari strot se uttejit kiye janevaale janitr ko bahya uttejit janitr kaha jaataa he or swayan usee janitr main janit dhara kaa bhaag upyog karanevaale janitr ko swat:uttejit janitr kaha jaataa he. swat: uttejan kii pranaliyaan bhi kshetra kundali or armechar ke sayojanon ke anusaar bhinn bhinn hoti hai. yadi kshetra kundali armechar se shrenee main sanyojit hon, to use shrenee janitr kaha jaataa he. yadi donon main parshv sambandhan ho, to use shant janitr kehete hai. yadi kshetra kundali ke kuch vart armechar se shrenee main or kuch usase parshv sambandhit hon, to aise janitr ko sanyukt janitr kehete hai. uttejan kii in vibhinn vidhiyon se vibhinn lakshan praapt hote hai. bahya uttejit janitr main kshetradhara armechar dhara athwa bhardhaara par nirbhar nahin karti. at: usamen janit voltata bhaar vicharan se swatantra hoti he. yadi kshetradhara ko ek samaan rakhaa jaae or janitr main janit voltata bhi ek samaan rahegi. shant janitr main bhi lagbhag aisa hi lakshan praapt hota he or bhaar vicharan kaa prabhaav janit voltata par adhik nahin hota. shrenee janitr main, bhardhaara hi armechar or kshetra kundaliyon main pravaahit hoti he. at:, yah kshetradhara bhaar par nirbhar karti he or is prakaar janit voltata bhaar badhane ke saath badhati jaati hai.
 sanyukt janitr main shant evam shrenee janitron ke bich ke lakshan hote hai. kshetra kundali ke shant or shrenee varton kaa vyavasthaapan kar unke bich kaa koi bhi lakshan praapt kiya ja saktaa he. vyavhaar main sanyukt janitron kaa hi adhik prayog hota he.
 chumbakeey kshetra main ekasmaan veg se ghoomanevaale chaalak main janit voltata, chaalak ke chumbakeey abhivah ko kaatane kii gati par nirbhar karti he. yah gati, vastut:, kisi kshan bhi chaalak ke chumbakeey abhivah ke saapeksh sthit par nirbhar karti he. jab chaalak ekasmaan veg se gum rahaa ho, to vah ek chakkar main do baar abhivah ke lambavat hoga or is sthiti main vah adhiktam abhivah kaatega, tathaa jab vah koi bhi abhivah nahin kaatega, do baar uske samaantar hoga. is prakaar ek chakkar main do baar usamen janit voltata shunya or adhiktam ke bich vicharan karegi, jaisi chitra 3. main dikhaaya gaya he. is prakaar ke vicharan ko prayavarti vicharan kehete hai. armechar chaalkon main bhi isi prakaar kii prayavarti voltata janit hoti he or use disht rup dene ke liye dikparivartak kaa prayog kiya jaataa he.
 dikparivartak armechar ke shaft par hi aropit hota he. usamen bahut se tamrakhand hote hai, jo ek duusare se vidyutruddh hote hai. armechar ke vartan ke antyasangyojan in khandon se sanyojit hote hai. dikparivartak se sansparsh karanevaale do burush hote hai, jo armechar main janit voltata dwaara pravaahit honevaali dhara ko bahari paripath se sanyojit karte hai. armechar chaalkon kaa dikparivartak se sangyojan is prakaar kiya jaataa he ki donon burushon dwaara ikatthi kii janevaali dhara ek hi disha kii hoti he. is prakaar ek burush dhanatmak dhara ikatthi karata he or doosraa rinatmak. is aadhaar par burushon ko bhi dhanatmak evam rinatmak kaha jaataa he. vastut:, burush vidyutdhara ke terminal hai, jo bhaar ko janitr se sambhddha karte hai. ye burushdharak par aropit hote hai or dikpavirthak par inaki sthiti burush dharak dwaara vyavasthaapit kii ja sakati he.
 
