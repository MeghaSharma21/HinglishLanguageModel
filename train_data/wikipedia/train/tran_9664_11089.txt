 
 sansad bharat kaa sarvocch vidhaayi nikaay he. yah dwisadaneey vyavastha he. bhartiya sansad main raashtrapati tathaa do sadan- loksabhaa evam rajyasabha hote hai. raashtrapati ke paas sansad ke donon main se kisi bhi sadan ko bulaane yaa sthagit karne athwa loksabhaa ko bhang karne kii shakti he. bhartiya sansad kaa sanchaalan 'sansad bhawan' main hota he. jo ki nai dilli main sthit he.
 lok sabha main raashtra kii janata dwaara chune hue pratinidhi hote hai jinaki adhiktam sankhya 552 he. rajya sabha ek sthaayee sadan he jisamen sadsy sankhya 250 he. rajya sabha ke sadasyon kaa nirvachan / manonayan 6 varsh ke liye hota he. jiske 1/3 sadsy prayek 2 varsh main sevanivrutt hote he. vartmaan me loksabhaa ke sadasyo kii sankhya 545 he tathaa rajyasabha ke sadasyo kii sankhya 245 he.
 bharat kii raajnneetik vyavastha ko, yaa sarkaar jis prakaar banati or chalati he, use sansadeey loktantr kaha jaataa he.
 gram-panchayatein hamaare jan-jivan kaa abhinn ang rahi he. puraane samay main gaanvo kii panchayat chunaav se gathit kii jaati thi. use nyaay or vyavastha, donon hi kshetron main khub adhikaar mili hue the. panchayaton ke sadasyon kaa rajdurbar main bada aadar hota tha. yahi panchayatein bhoomi kaa bantwaaraa karti thim. kar vasuul karti thim. gaanv kii ore se sarkaar kar kaa hissaa detii thim. kahin kahin kai gram-panchayaton ke upar ek badi panchayat bhi hoti thi. yah un par nigaraanee or niyantran rakhti thi. kuch puraane shilaalekh yah bhi bataate hai ki gram-panchayaton ke sadsy kis prakaar chune jate the. sadsy banane ke liye jaruri gunon or chunaavon main mahilaon kii bhagidaari ke niyam bhi is par likhe the. acha aacharan na karne par athwa rajkeey dhan kaa thik thik hisaab na kar paane par koi bhi sadsy pad se hataaya ja saktaa tha. padon par kisi bhi sadsy kaa koi nikat-sambandhi niyukt nahin kiya ja saktaa tha.
 madhya yug main aakar sansad sabha or samiti jaisi sansthaaen gaayab ho gayi. upar ke str par loktantratmak sansthaaon kaa vikaas ruuk gaya. saikadon varshon tak ham aapasi ladaaiyon main uljhe rahe. videshiyon ke akraman par akraman hote rahe. senaayen harati-jitati raheen. shaasha badalte rahe. ham videshi shashan kii gulaami main bhi jakade rahe. sindh se assam tak or kashmir se kanyakumari tak, panchayat sansthaaen baraabar chalati raheen. ye pradeshik janapad parishad nagar parishad, paur sabha, gram sabha, gram sangh jaise alag naamon se pukaari jaati raheen. sach main ye panchayatein hi gaanvon kii ‘sansad’ thim.
 san 1883 ke charter adhinium main pehali baar ek vidhaan parishad ke beej dikhaai pade. 1853 ke antim charter adhinium ke dwaara vidhaayi parshad shabdon kaa prayog kiya gaya. yah nayi concil shikayaton kii jaanch karne vaali or unhen dur karne kaa praytn karne vaali sabha jaisaa rup dhaaran karne lagi.
 1857 kii aazaadee ke liye pehali ladaai ke baad 1861 kaa bhartiya concil adhinium bana. is adhinium ko ‘bhartiya vidhanmandal kaa pramukh ghoshnaptr’ kaha gaya. jiske dwaara ‘bharat main vidhaayi adhikaron ke antaran kii pranali’ kaa udghaatan hua. is adhinium dwaara kendriya evam prantiy staron par vidhaan banane kii vyavastha main mahatvapurn parivartan kiye gaye. angreji raaj ke bharat main jamane ke baad pehali baar vidhaayi nikaayon main gaiyr-sarkari logon ke rakhane kii baat ko mana gaya.
 1860 or 1870 ke dashakon se hi bharatiyon main raajnneetik chetana panpane lagi thi. 1870 ke ant main 1880 ke dashak ke shuru main bhartiya janamanas raajnneetik rup se kaaphi jaagruk ho chukaa tha. 1885 main is raajnneetik chetana ne karavat badali. bhartiya raajnneetik or raajnneeti main sakriy buddhijivi, rashtriya hiton ke liye rashtriya str par sangharsh karne ke liye ek sanghathan kii jarurat mahasoos kiye. isi kadi main aohum ne bhartiya rashtriya congress kii sthapana 1885 main kii taaki concil main sudhaar kar sake. british sansad ne ‘vidhaan parishadon main bharat kii janata ko vastav main pratinidhitiv dene’ ke liye indian kaunsilz adhinium 1892 ko sweekaar kiya. 1919 main sudhaar adhinium or uske adheen kai niyam banaae gaye. jinke kaaran centre main, bhartiya vidhaan parishad ke sthaan par dwisadaneey vidhanmandal banaaya gaya. jisamen ek thi rajya parishad or doosraa thi vidhaan sabha. prayek sadan main adhikansh sadasyon kaa chunaav hota tha. pehali vidhaan sabha varsh 1921 main gathit hui thi. uske kul 145 sadsy the. 104 nirvaachit, 26 sarkari sadsy or 15 manonith gaiyr-sarkari sadsy.
 1923 main, deshbandhu chitaranjan das or pandit motilal nehru ne swaraj party banaai. ve sochate the ki ‘shatru ke camp’ main ghuskar vyavastha ko todane ke liye parishadon main sthaan banaaya jaae. iske liye chunaav main bhaag liya gaya. swaraj party ko 1923 ke chunaavon main bahut safalataa mili. swaraj party ne 145 sthanon main se 45 sthaan jite. party kendriya vidhanmandal main thi.
 kendriya vidhaan sabha ke nae chunaav main congress 1942 ke ‘bharat chodo’ prastaav ko lekar ladaa. chunaavon main congress ko 102 main se 56 siten milin. congress vidhayak dal ke netaa sharat chandra bose the. bhartiya swatantraaa adhinium 1947 ke adheen kuch parivartan hue. 1935 ke adhinium ke ve upbandh kaam ke nahin rah gaye jinke tahat governor-general yaa governor apane vivekadhikaar ke anusaar athwa apane vyaktigat vichaar ke anusaar kaary kar saktaa tha.
 bhartiya swatantraaa adhinium, 1947 main bharat kii samvidhan sabhako purna prabhusatta sampann nikaay ghoshit kiya gaya. 14-15 agast 1947 kii madhya raatri ko us sabha ne desh kaa shashan chalaane kii purna shaktiyaan grahan kar leen. adhinium kii dhara 8 ke dwaara samvidhan sabha ko purna vidhaayi shakti praapt ho gai. kintu saath hi yah anubhav kiya gaya ki samvidhan sabha ke samvidhan-nirmaan ke kaary tathaa vidhanmandal ke rup main iske saadhaaran kaary main bhed banaae rakhana jaruri hoga.
 samvidhan sabha kii ek alag nikaay ke rup main pehali baithak 17 navambar 1947 ko hui. iske adhyaksh sabha ke pradhan dow rajendra prasad the. samvidhan adhyaksh pad ke liye keval shri ji.ve. maavlankar kaa ek hi naam praapt hua tha. isliye unhen vidhivat chunaa hua ghoshit kiya gaya. 14 navambar 1948 ko samvidhan kaa praaroop samvidhan sabha main praaroop samiti ke sabhapati biaar ambedkar ne pesh kiya. prastaav ke paksh main bahumat tha. 26 janvari 1950 ko swatantra bharat ke ganraajya kaa samvidhan lagu ho gaya. iske kaaran aadhunik sansthagat dhaanche or uski anya sab shakha-prashakhaon sahit purna sansadeey pranali sthapit ho gai. samvidhan sabha bharat kii asthaayee sansad ban gai. vayask matadhikaar ke aadhaar par pehle aam chunaavon ke baad nae samvidhan ke upbandhon ke anusaar sansad kaa gathan hone tak isi prakaar kaary karti rahi.
 nae samvidhan ke tahat pehle aam chunaav varsh 1951-52 main hue. pehali chuni hui sansad jiske do sadan the, rajyasabha or loksabhaa may, 1952 main bani; duusari lok sabha may 1957 main bani; teesri april 1962 main; chauthi march 1967 main; paanchavi maach 1971 main; 6 march 1977 main; saatvin janvari 1980 main; 8 janvari 1985 main; naveen disambar 1989 main, dasvin june 1991 or gyarahavin 1996 main bani. 1952 main pehali baar gathit rajyasabha ek nirantar rahane vaala, sthaayee sadan he. jiskaa kabhi vighatan nahin hota. har do varsh iske ek-tihaai sadsy avkaash grahan karte hai.
 bhartiya loktantr main sansad janata kii sarvocch pratinidhi sanstha he. isi madhyam se aam logon kii samprabhutaa ko abhivyakti milti he. sansad hi is baat kaa pramaan he ki hamaari raajnneetik vyavastha main janata sabase upar he, janamat sarvopari he.
 ‘sansadeey’ shabd kaa arth hi aisi loktantratmak raajnneetik vyavastha he jahaan sarvocch shakti logon ke pratinidhiyon ke us nikaay main nihit he jise ‘sansad’ kehete hai. bharat ke samvidhan ke adheen sangheey vidhanmandal ko ‘sansad’ kaha jaataa he. yah vah dhuree he, jo desh ke shashan kii neenv he. bhartiya sansad raashtrapati or do sadanon—rajyasabha or loksabhaa—se milakar banati he.
 vaise to bharat kaa raashtrapati sansad kaa ang hota he, phir bhi vah donon main se kisi bhi sadan main na to baithta he, na hi uski charchaaon main bhaag letaa he. raashtrapati samay samay par sansad ke donon sadanon ko baithak ke liye aamantrit karata he. donon sadanon dwaara paas kiya gaya koi vidheyak tabhi kanoon ban saktaa he jab raashtrapati us par apni anumati pradaan kar de. itnaa hi nahin, jab sansad ke donon sadanon kaa adhiveshan na chal rahaa ho or raashtrapati ko mahasoos ho ki in paristhitiyon main turant kaarywahi jaruri he to vah adhyadesh jari kar saktaa he. is adhyadesh kii shakti evam prabhaav vahi hota he jo sansad dwaara paas kii gai vidhi kaa hota he.
 loksabhaa ke liye prayek aam chunaav ke pashchaat adhiveshan ke shuru main or har saal ke pehle adhiveshan ke prarambh main raashtrapati ek saath sansad ke donon sadanon ke saamne abhibhaashan karata he. vah sadanon kii baithak bulaane ke kaarnon kii sansad ko soochna detaa he. iske alaava vah sansad ke kisi ek sadan athwa ek saath donon ke samaksh abhibhaashan kar saktaa he. iske liye vah sadasyon kii upasthiti kii apeksha kar saktaa he. use sansad main us samay lambit kisi vidheyak ke sambandh main sandesh yaa koi anya sandesh kisi bhi sadan ko bhejne kaa adhikaar he. jis sadan ko koi sandesh is prakaar bheja gaya ho vah sadan us sandesh main likhe vishay par suvidhanusaar shighrata se vichaar karata he. kuch prakaar ke vidheyak raashtrapati kii sifarish praapt karne ke baad hi pesh kiye ja sakate hai athwa un par aage koi kaarywahi kii ja sakati he.
 jaisaa ki iske naam se pataa chalata he, rajyasabha rajyon kii parishad he. yah apratyaksh reeti se logon kaa pratinidhitiv karti he. rajyasabha ke sadsy kaa chunaav rajya vidhaan sabhaaon ke chune hue vidhayak karte hai. prayek rajya ke pratinidhiyon kii sankhya zyaadaatar uski jansankhya par nirbhar karti he. is prakaar,chhattisgarh ke rajyasabha main 5 sadsy hai, uttar pradesh ke rajyasabha main 31 sadsy hai. manipur, mizoram, sikkim, tripura aadi chote rajyon ke keval ek ek sadsy hai. rajyasabha main 250 tak sadsy ho sakate hai. inamen raashtrapati dwaara manonith 12 sadsy tathaa 238 rajyon or sangh-rajya kshetron dwaara chune sadsy hote hai. is samay rajyasabha ke 245 sadsy hai. rajyasabha ke prayek sadsy kii karyavadhi chah varsh he. uparashtrapati, sansad ke donon sadanon ke sadasyon dwaara nirvaachit kiya jaataa he. vah rajyasabha kaa paden sabhapati hota he. upasabhapati pad ke liye rajyasabha ke sadasyon dwaara apane main se kisi sadsy ko chunaa jaataa he.
 lok sabha ke sadasyon kaa chunaav janata dwaara sidhe vot daalkar kiya jaataa he. 18 saal or usase adhik aayu kaa har ek bhartiya naagarik matdaan karne kaa hakdaar hoga. lok sabha ke adhiktam 530 sadsy rajyon se chunaav kshetron kii pratyaksh reeti se chune jaaenge. adhiktam 20 sadsy sangh rajya kshetron kaa pratinidhitiv karenge. iske atirikt, raashtrapati angl-bhartiya samudaay kaa pratinidhitiv karne ke liye do se andhik sadsy manonith kar saktaa he. is prakaar sadan kii adhiktam sadsy sankhya 552 ho, aisi samvidhan main pariklpana kii gai he. lok sabha main anusuchit jatiyon tathaa anusuchit janajatiyon ke liye jansankhya-anupaat ke aadhaar par sthaan arakshit he. aarambh main yah aarakshan das varsh ke liye tha. naveenatam sanshodhan ke antargat ab yah pachaas varsh ke liye arthath san 2000 tak ke liye hai. bharat main sadan kii karyavadhi paanch varshon kii he. paanch varshon kii avadhi samaapt ho jane par sadan khud bhang ho jaataa he. kuch paristhatiyon main sansad ko purna karyavadhi samaapt hone se pehle hi bhang kiya ja saktaa he. apatkaal kii sthati main sansad lok sabha kii karyavadhi badha sakati he. yah ek baar main ek varsh se adhik nahin ho sakati.
 sansad ke donon sadanon ko, kuch maamalon ko chhodkar sabhi kshetron main samaan shaktiyaan evam darja praapt he. koi bhi gaiyr-vittiya vidheyak adhinium banane se pehle donon main se prayek sadan dwaara paas kiya janaa aavashyak he. raashtrapati par mahabhiyog chalaane, uparashtrapati ko hataane, samvidhan main sanshodhan karne or ucchtam nyaayalay evam ucch nyaayalayon ke nyaayadhishon ko hataane jaise mahatvapurn maamalon main rajyasabha ko lok sabha ke samaan shaktiyaan praapt he. raashtrapati ke adhyadeshon, apaat kii udghoshnaa or kisi rajya main sanvaidhanik vyavastha ke vifal ho jane kii udghoshnaa or kisi rajya main sanvaidhanik vyavastha ke vifal ho jane kii udghoshnaa ko sansad ke donon sadanon ke samaksh rakhana anivaary he. kisi dhan vidheyak or samvidhan sanshodhan vidheyak ko chhodkar anya kisi bhi vidheyak par donon sadanon ke bich asahmati ko donon sadanon dwaara sanyukt baithak main dur kiya jaataa he. is baithak main maamle bahumat dwaara tay kiye jate hai. donon sadanon kii aisi baithak kaa peethasin adhikari loksabhaa kaa adhyaksh hota he.
 bharat main pradhanmantri or mantri donon sadanon main se kisi bhi ek kaa sadsy ho sakate hai. kisi aise vyakti ko bhi pradhanmantri yaa mantri niyukt kiya ja saktaa he jo sansad ke kisi bhi sadan kaa sadsy na ho, parantu use chah maas ke pashchaat pad chhodana padataa he, yadi is bich, vah donon main se kisi sadan ke liye nirvaachit na ho jaae. mantriparishad samuhik rup se lok sabha ke prati uttaradaayi he. ant: uske liye yah jaruri he ki lok sabha kaa vishwaas khote hi pad-tyaag kar den.
 sansadeey shashan kaa arth hona chahie sansad dwaara shashan. kintu sansad swayan shashan nahin karti or na hi kar sakati he. mantriparishad ke bare main ek tarah se kaha ja saktaa he ki yah sansad kii mahaan karypalika samiti hoti he. jise mul nikaay kii ore se shashan karne kaa uttardaayitv saunpa jaataa he. sansad kaa kaary vidhaan bananaa, mantranaa dena, aalochana karnaa or logon kii shikayaton ko vyakt karnaa he. karypalika kaa kaary shashan karnaa he, yadhyapi vah sansad kii ore se hi shashan karti he.
 bharat jaise bade or baari jansankhya vaale desh main chunaav karana ek bahut bada kaam he. sansad ke donon sadanon- loksabhaa or rajyasabha- ke liye chunaav berokatoke or nishpaksh hon, iske liye ek swatantra chunaav ayog banaaya gaya he.
 lok sabha ke liye saamaanya chunaav jab uski kaaryvadhi samaapt hone vaali ho yaa uske bhang kiye jane par karaae jate hai. bharat kaa prayek naagarik jo 18 varsh kaa yaa usase adhik ho matdaan kaa adhikari he. loksabhaa kaa chunaav ladane ke liye kam se kam aayu 25 varsh he or rajyasabha ke liye 30 varsh.
 rajyasabha ke sadsy rajyon ke logon kaa pratinidhitiv karte hai. inkaa chunaav rajya kii vidhaan sabha ke chune hue sadasyon dwaara hota he. rajyasabha main sthaan bharne ke liye raashtrapati, chunaav ayog dwaara sujhai gai taarikh ko, adhisuchana jari karata he. jis tithi ko sevanivrutt hone vaale sadasyon kii padaavadhi samaapt honi ho usase teen maas se adhik samay se purv aisi adhisuchana jari nahin kii jaati. chunaav adhikari, chunaav ayog ke anumodan se matdaan kaa sthaan nirdhaarit or adhishuchet karata he.
 nayi lok sabha ke chunaav ke liye raashtrapati, rajptr main prakashit adhisuchana dwaara, chunaav ayog dwaara sujhai gai tithi ko, sabhi sansadeey nirvachan kshetron se sadsy chunane ke liye kahata he. adhisuchana jari kiye jane ke pashchaat chunaav ayog namakan patr daayar karne, unki chaanbin karne, unhen waapas lene or matdaan ke liye tithiyaan nirdhaarit karata he.
 lok sabha ke liye pratyaksh chunaav hone ke kaaran bharat ke rajya kshetra ko upyukt pradeshik nirvachan kshetron main baanta jaataa he. prayek sansadeey nirvachan kshetra se ek sadsy ko chunaa jaataa he.
 yadi ek sadan kaa koi sadsy duusare sadan ke liye bhi chun liya jaataa he to pehle sadan main uskaa sthaan us tithi se khaali ho jaataa he jab vah anya sadan ke liye chunaa gaya ho. isi prakaar, yadi vah kisi rajya vidhanmandal ke sadsy ke rup main bhi chun liya jaataa he to, yadi vah rajya vidhanmandal main apane sthaan se, rajya ke rajptr main ghoshnaa ke prakaashan se 14 dinon ke bheetar, tyaagptr nahin de detaa to, sansad kaa sadsy nahin rahata. yadi koi sadsy, sadan kii anumati ke bina 60 din kii avadhi tak sadan kii kisi baithak main upasthit nahin hota to vah sadan uske sthaan ko rikt ghoshit kar saktaa he. iske alaava, kisi sadsy ko sadan main apana sthaan rikt karnaa padataa he yadi 
 yadi kisi sadsy ko samvidhan kii dasvin anusuchee ke upbandho ke antargat dal-badal ke aadhaar par ayogy siddh kar diya gaya ho, to us sthiti main bhi uski sadsyta samaapt ho sakati he.
 sansad ke yaa kisi rajya vidhanmandal ke kisi sadan ke liye hue kisi chunaav ko chunauti ucch-nyaayalay main di ja sakati he. yachika chunaav ke dauraan koi bhrasht prakriya apnaane ke kaaran pesh kii ja sakati he. yadi siddh ho jaae to ucch nyaayalay ko yah shakti praapt he ki vah safal ummidavaar kaa chunaav shunya ghoshit kar de. prabhavit paksh ko ucch nyaayalay ke aadesh ke viruddh ucchtam nyaayalay main apil karne kaa adhikaar he.
 lok sabha prayek aam chunaav ke baad chunaav ayog dwaara adhisuchana jari kiye jane par gathit hoti he. lok sabha kii pehali baithak shapath vidhi ke saath shuru hoti he. iske nav nirvaachit sadsy ‘bharat ke samvidhan ke prati shraddha or nishtha rakhane ke liye', 'bharat kii prabhutaa or akhandta akshunn rakhane ke liye’ or ‘sansad sadsy ke kartavyon kaa shraddhapurvak nirvahan karne ke liye’ shapath lete hai.
 raashtrapati samay samay par sansad ke prayek sadan ko baithak ke liye aamantrit karata he. prayek adhiveshan kii antim tithi ke baad raashtrapati ko chah maas ke bheetar aagaamee adhiveshan ke liye sadanon ko baithak ke liye aamantrit karnaa hota he. yadhyapi sadanon ko baithak ke liye aamantrit karne kii shakti raashtrapati main nihit he tathaapi vyavhaar main is aashay ke prastaav kii pahal sarkaar dwaara kii jaati he.
 saamanytah prativarsh sansad ke teen satr yaa adhiveshan hote hai. yatha bajet adhiveshan, monsoon adhiveshan or sheetakaaleen adhiveshan . kintu, rajyasabha ke maamle main, bajet ke adhiveshan ko do adhiveshnon main vibhajit kar diya jaataa he. in do adhiveshnon ke bich teen se chaar saptaah kaa avkaash hota he. is prakaar rajyasabha ke ek varsh main chaar adhiveshan hote hai. raashtrapati kaa abhibhaashan
 nav nirvaachit sadasyon kii shapath ke baad adhyaksh kaa chunaav hota he. iske baad, raashtrapati sansad bhawan ke kendriya kaksh main ek saath sansad ke donon sadanon ke samaksh abhibhaashan karata he.
 raashtrapati kaa abhibhaashan bahut mahatvapurn avasar hota he. abhibhaashan main aisi nitiyon evam kaaryakramon kaa vivaran hota he jinhen aagaamee varsh main kaaryrup dene kaa vichaar ho. saath hi, pehle varsh kii uski gatividhiyon or safaltaaon kii samiksha bhi di jaati he. vah abhibhaashan chunki sarkaar kii niti kaa vivaran hota he ant: sarkaar dwaara taiyaar kiya jaataa he. abhibhaashan par charchaa bahut vyapak rup se hoti he. dhanyavad prastaav ke sanshodhano ke dwaara un maamalon par bhi charchaa ho sakati he jinka abhibhaashan main vishesh rup se ullekh na ho.
 lok sabha sadan ke do sadasyon ko adhyaksh or upaadhyaksh ke rup main chunati he. kuch aisi parampara bani he ki upaadhyaksh vipaksh ke sadasyon main se chunaa jaataa he. praayah yah koshish rahati he ki adhyaksh or upaadhyaksh tathaa rajyasabha main sabhapati or upasabhapati kaa yah kaam he ki ve apane sadan kii kaarywahi ko vyavasthit dhang se niyamon ke anusaar chalaaen.
 sansadeey kaary do mukhya shirshon main baanta ja saktaa he. sarkari kaary or gaiyr-sarkari kaary. sarkari kaary ko phir do shreniyon main baanta ja saktaa he, 
 gaiyr-sarkari sadasyon ke kaary, arthath vidheyakon or sankalpon par prayek shuukravaar ke din yaa kisi aise din jo adhyaksh nirdhaarit kare dhai ghante tak charchaa kii jaati he. sadan main kiye jane vaale vibhinn kaaryon ke liye samay kii sifarish saamanytah kaary mantranaa samiti dwaara kii jaati he. praaia: har saptaah ek baithak hoti he.
 sansad ke donon sadanon kii kaarywahi kii chhapi hui pratiyaan saamanytah baithak ke baad ek maas ke andar uplabdh kara di jaati hai. kaarywahi ko tepe ricard kiya jaataa he. vaad vivaad ke adhivationavaar chape hue khand hindi tathaa angreji bhashaa main uplabdh hote hai.
 sarkaar apni prayek bhul chook ke liye sansad ke prati or sansad ke dwaara logon ke prati uttaradaayi hoti he. sadan ke sadsy is adhikaar kaa prayog, anya baton ke saath saath, sansadeey prashnon ke madhyam se karte hai. sansad sadasyon ko lok mahatv ke maamalon par sarkaar ke mantriyon se jaankaree praapt karne ke liye poochne kaa adhikaar hota he. jaankaree praapt karnaa prayek gaiyr-sarkari sadsy kaa sansadeey adhikaar he. sansad sadsy ke liye logon ke pratinidhi ke rup main yah aavashyak hota he ki use apni jimmedaariyon ke paalan ke liye sarkaar ke kriyakalapon ke bare main jaankaree ho. prashn poochne kaa mul uddeshy lok mahatv ke kisi maamle par jaankaree praapt karnaa or tathy jaananaa he.
 donon sadanon main prayek baithak ke prarambh main ek ghante tak prashn kiye jate hai. or unke uttar die jate hai. ise ‘prashnkaal’ kaha jaataa he. iske atirikt, khoji or anupoorak prashn poochne se mantriyon kaa bhi pareekshan hota he ki ve apane vibhaagon ke kaarykaran ko kitna samajhate hai.
 prashnkaal sansad kii kaarywahiyon kaa sabase adhik dilachasp ang he. logon ke liye samachar patron ke liye or swayan sadasyon ke liye koi anya kaary itani dilchaspee paidaa nahin karata jitani ki prashnkaal paidaa karata he. is kaal ke dauraan sadan kaa vaataavaran anishchit hota he. kabhi achaanak tanaav kaa bavandar uth khadaa hota he to kabhi kahkahe lagane lagate hai. kabhi kabhi kisi prashn par hone vaale katu tark-vitark se uttejnaa paidaa hoti he. aisi haalat sadasyon yaa mantriyon kii hajir-javaabi or vinodpriyata se dur ho jaati he.
 yahi kaaran he ki prashnkaal ke dauraan na keval sadan kaksh balki darshak evam press gailariyaan bhi sadaa lagbhag bhari rahati hai.
 kuch prashnon kaa maukhik uttar diya jaataa he. inhen tarankit prashn kaha jaataa he. atarankit prashnon kaa likhit uttar diya jaataa he.
 yah baat nishchit rup se kahi ja sakati he ki sadsy prashn poochne ke adhikaar kaa prayog karne main baari ruchi dikhaate rahe hai. chunki prashnon kii prakriya apekshtah saral or aasaan he. at: yah sansadeey prakriya ke anya upayon kii tulana main sansad sadasyon main adhikadhik priy hoti ja rahi he.
 sansad ke donon sadanon main prashnkaal ke thik baad kaa samay aamtaur par ‘shoonyakaal’ athwa jiro aavar ke naam se janaa jane laga he. yah ek se adhik arthon main shoonyakaal hota he. 12 baje dopaher kaa samay na to madhyahn purv kaa samay hota he or na hi madhyahn pashchaat kaa samay. ‘shoonyakaal’ 12 baje prarambh hone ke kaaran is naam se janaa jaataa he ise ‘aavar’ bhi kaha gaya kyonki pehle ‘shoonyakaal’ puure ghante tak chalata tha, arthath 1 baje din main sadan kaa din ke bhojan ke liye avkaash hone tak.
 yah koi nahin kah saktaa ki is kaal ke dauraan koun-sa maamla uth khadaa ho yaa sarkaar par kis tarah kaa akraman kar diya jaae. niyamon main ‘shoonyakaal’ kaa kahin bhi koi ullekh nahin he. prashnkaal ke samaapt hote hi sadsygan aise maamle uthaane ke liye khadey ho jate hai jinke bare main ve mahasoos karte hai ki kaarywahi karne main deree nahin kii ja sakati. haalaanki is prakaar maamle uthaane ke liye niyamon main koi upbandh nahin he. aisa prathit hota he ki is pratha ke peeche yahi vichaar rahaa he ki aise niyam jo rashtriya mahatv ke maamle yaa logon kii gambhir shikayaton sambandhi maamle sadan main turant uthaae jane main sadasyon ke liye baadhak hote hai, ve nirarthak hai.
 niyamon kii drushti se tathakthith ‘shoonyakaal’ ek aniyamitata he. maamle chunki bina anumati ke yaa bina purv soochna ke uthaae jate hai atah isse sadan kaa bahumoolya samay vyarth jaataa he. isse sadan ke vidhaayi, vittiya or anya niyamit kaary kaa atikaraman hota he. ab to shoonyakaal main uthaaye jane vaale kuch maamalon kii pehle se di gai soochna ke aadhaar par, adhyaksh kii anumati se, ek suchi bhi banane lagi he.
 sansad ke donon sadanon ke niyamon main lok mahatv ke maamle bina deree ke or kai prakaar se uthaane kii vyavastha he. jo vibhinn prakriyaayein prayek sadsy ko uplabdh rahati hai ve is prakaar hai:
 iske dwaara lok sabha ke niyamit kaam-kaaj ko rokkar tatkaal mahatvuparn maamle par charchaa karai ja sakati he.
 iske dwaara koi bhi sadsy sarkaar kaa dhyaan tatkaal mahatv ke maamle kii or dilaa saktaa he. mantri ko us maamle main bayaan dena hota he. dhyanakarshan karne vaale prayek sadsy ko ek prashn poochne kaa adhikaar hota he.
 inke dwaara tatkaal mahatv ke prashnon par ek ghante kii charchaa kii ja sakati he. haalaanki is par matdaan nahin hota.
 hamaare nirvaachit pratinidhi kis tarah aise maamle uthaane kaa prayaas karte hai jinka niyamon evam viniyamon kii vyakhya se koi sambandh nahin hota. lekin ye maamle us samay unhen or unke nirvachan kshetra ke logon ko uttejit kar rahe hote hai. jo maamle vyavastha ke prashn nahin hote yaa jo prashnon, alp-soochna prashnon, dhyanakarshan prastaavon aadi se sambandhit niyamon ke adheen nahin uthaae ja sakate, ve iske adheen uthaae jate hai.
 sadan lok mahatv ke vibhinn maamalon par anek faisle karata he or apni raay vyakt karata he. koi bhi sadsy ek prastaav ke rup main koi suzav sadan ke samaksh rakh saktaa he. jisamen uski raay yaa ichha di gai ho. yadi sadan use sweekaar kar letaa he to vah samooche sadan kii raay yaa ichha ban jaati he. ant: mote taur par ‘prastaav’ sadan kaa faisla jaanane ke liye sadan ke saamne laayaa jaataa he.
 prastaav vastav main sansadeey kaarywahi kaa aadhaar hote hai. lok mahatv kaa koi bhi maamla kisi prastaav kaa vishay ho saktaa he. prastaav bhinn bhinn sadasyon dwaara bhinn bhinn prayojanon se pesh kiye ja sakate hai. prastaav mantriyon dwaara pesh kiye ja sakate hai or gaiyr-sarkari sadasyon dwaara bhi. gaiyr-sarkari sadasyon dwaara pesh kiye jane vaale prastaavon kaa uddeshy saamanytah kisi maamle par sarkaar kii raay yaa vichaar jaananaa hota he.
 sankalp bhi ek prakriyaagat upaay he yah aam logon ke hit ke kisi maamle par sadan main charchaa uthaane ke liye sadasyon or mantriyon ko uplabdh he. saamaanya rup ke prastaavon ke samaan sankalp, raay yaa sifarish kii ghoshnaa ke rup main ho saktaa he. yaa kisi aise anya rup main ho saktaa he jaisaa ki adhyaksh uchit samajhe.
 mantriparishad tab tak padasin rahati he jab tak use lok sabha kaa vishwaas praapt ho. lok sabha dwaara mantriparishad main avishvaas vyakt karte hi sarkaar ko sanvaidhanik rup se pad chhodana hota he. niyamon main is aashay kaa ek prastaav pesh karne kaa upbandh he jise ‘avishvaas prastaav’ kaha jaataa he. rajyasabha ko avishvaas prastaav par vichaar karne kii shakti praapt nahin he.
 ninda prastaav avishvaas ke prastaav se bhinn hota he. avishvaas ke prastaav main un kaarnon kaa ullekh nahin hota jin par vah aadhaarit ho. parantu ninda prastaav main aise kaarnon yaa aaropon kaa ullekh karnaa aavashyak hota he. yah prastaav katipay nitiyon or kaaryon ke liye sarkaar kii ninda karne ke iraade se pesh kiya jaataa he. ninda prastaav mantriparishad ke viruddh yaa kisi ek mantri ke viruddh yaa kuch mantriyon ke viruddh pesh kiya jaataa he. usamen kisi mantri yaa mantriyon kii vifaltaa par sadan dwaara khed, rosh yaa aashcharya prakat kiya jaataa he.
 sarkaar ko shashan, suraksha or jan kalyaan ke bahut se kaam karne hote hai. in sabake liye bahut saadhan chahie. ye aaen kahan se? sarkaar janata se kar vasuulati he. jarurat padane par karje bhi leti he. kyonki ham sansadeey vyavastha main rahete hai, sarkaar ke liye yah jaruri he ki koi bhi kar lagane yaa koi bhi kharchaa karne se pehle vah sansad kii manjuuri le. is manjuuri ko lene ke liye hi har varsh sarkaar ek bajet yani puure saal kii aamadani or kharche kaa lekha jokha sansad main pesh karti he.
 rail bajet or saamaanya bajet alag alag pesh kiye jate hai. saamaanya bajet praayah farvari ke antim kaary diwas par laayaa jaataa he. rail bajet usase kuch din pehle aa jaataa he. vittiya varsh is samay prayek saal kii pehali april se aarambh hota he. bajet main is aashay kaa prastaav hota he ki aane vaale saal ke dauraan kis mad par kitna dhan kharch kiya janaa he. usamen kitna dhan kis tareeke se aayega yaa kahan se jutaya jayega. bajet ke aagaamee varsh ke liye anudaan die jate hai. sarkaar ko apni vittiya or aarthik nitiyon tathaa kaaryakramon or unki vyakhya karne kaa avasar miltaa he. saath hi, sansad ko un par vichaar karne or unki aalochana karne kaa bhi avasar miltaa he.
 bajet paas karne kii prakriya main sansad ke donon sadanon main gambhir evam purna charchaa hoti he. yah bajet pesh kiye jane ke kuch din baad hoti he. charchaa saamaanya vaad vivaad se aarambh hoti he. yah sansad ke donon sadanon main teen yaa chaar din tak chalati he. pratha yah he ki is avasthaa main sadsy sarkaar kii rajkoshiya or aarthik nitiyon ke saamaanya pahaluon par hi vichaar karte hai. kar lagane tathaa kharch ke byore main nahin jate. is prakaar saamaanya vaad vivaad se prayek sadan ko apane vichaar vyakt karne kaa avasar miltaa he. sarkaar ko bhi abhas ho jaataa he ki kisi prastaav vishesh ke prati baad kii avasthaaon main kya pratikriya hogi. yah dhyaan dene kii baat he ki rajyasabha ko saamaanya charchaa ke alaava bajet se koi sarokaar nahin hota. maangon par matdaan keval lok sabha main hota he. duusari avasthaa anudaanon kii maangon par charchaa or matdaan kii he. saamanytah prayek mantralay ke liye prastaavit anudaanon ke liye alag maange rakhi jaati hai. in ‘maango’ kaa sambandh bajet ke vyay vaale bhaag se hota he. inkaa swaroop karypalika dwaara lok sabha ke liye kiye gaye nivedan kaa he ki maangi gai raashi ko kharch karne kaa adhikaar diya jaae.
 maango par charchaa ruchipurna hoti he. charchaa ke dauraan mantralay kii nitiyon or kriyakalapon kii baariki se chaanbin kii jaati he. anudaanon kii maangon ke mul prastaav ke sahaayak prastaav pesh karke sadsy aisa kar sakate hai. in sahaayak prastaavon ko sansadeey bhashaa main ‘katautee prastaav’ kaha jaataa he.
 bajet paas karne kii prakriya bajet pesh kiye jane se is par charchaa karne or anudaanon kii maange sweekrut karne or viniyog tathaa vitt vidheyakon ke paas hone tak saamanytah chaalu vittiya varsh ke aarambh hone ke baad tak chalati rahati he. jab tak sansad, maangen sweekrut nahin kar leti tab tak ke liye yah aavashyak he ki desh kaa prashasan chalaane ke liye sarkaar ke paas paryaapt dhan uplabdh ho. isliye ‘lekhanudaan’ ke liye vishesh upbandh kiya gaya he. jiske dwaara loksabhaa ko shakti di gai he ki vah bajet kii prakriya puri hone tak kisi vittiya varsh ke ek bhaag ke liye peshgi anudaan de sakati he.
 kanoon bananaa sansad kaa pramukh kaam mana jaataa he. iske liye pahal adhikanshtah karypalika dwaara kii jaati he. sarkaar vidhaayi prastaav pesh karti he. us par charchaa tathaa vaad vivaad ke pashchaat sansad us par anumodan kii apni muhar lagaati he.
 sabhi kanoonee prastaav vidheyak ke rup main sansad main pesh kiye jate hai. vidheyak vidhaayi prastaav kaa masauda hota he. vidheyak sansad ke kisi ek sadan main sarkaar dwaara yaa kisi gaiyr-sarkari sadsy dwaara pesh kiya ja saktaa he. is prakaar mote taur par, vidheyak do prakaar ke hote hai: sarkari vidheyak or gaiyr-sarkari sadasyon ke vidheyak. vidhi kaa rup lene vaale adhikansh vidheyak sarkari vidheyak hote hai. vaise to gaiyr sarkari sadasyon ke bahut kam vidheyak vidhi kaa rup lete hai. phir bhi unke dwaara yah baat sarkaar or logon ke dhyaan main laai jaati he ki maujuuda kanoon main sanshodhan karne yaa koi aavashyak vidhaan banane kii aavashyaktaa he.
 vidheyak kaa masauda us vishay se sambandhit sarkaar ke mantralay main vidhi mantralay kii sahaayta se taiyaar kiya jaataa he. mantrimandal ke anumodan ke baad ise sansad ke saamne laayaa jaataa he. sambandhit mantri dwaara use sansad ke donon sadanon main se kisi bhi sadan main pesh kiya ja saktaa he. keval dhan vidheyak ke maamle main yah pabandi he ki vah rajyasabha main pesh nahin kiya ja saktaa.
 adhinium kaa rup lene se purv vidheyak ko sansad main vibhinn avasthaaon se guzarana padataa he. prayek vidheyak ke prayek sadan main teen vachan hote hai. arthath pehla vaachan, doosraa vaachan or teesraa vaachan.
 vidheyak ‘pesh karnaa,’ vidheyak kaa pehla vaachan he. pratha ke anusaar is avasthaa main charchaa nahin kii jaati he. vidheyak kaa doosraa vaachan sabase adhik vistrut evam mahatvapurn avasthaa he kyonki isi avasthaa main isaki vistrut evam baariki se jaanch kii jaati he. jab vidheyak ke sabhi khando par or anusoochiyon par, yadi koi hon, sadan vichaar kar unhen sweekrut kar letaa he. tab mantri yah prastaav kar saktaa he ki vidheyak ko paas kiya jaae. yah teesraa vaachan kehalaata he. jis sadan main vidheyak pesh kiya gaya ho usamen paas kiye jane ke baad use sahmati ke liye duusare sadan main bheja jaataa he. vahaan vidheyak phir in teenon avasthaaon main se gujarata he.
 kisi vidheyak par donon ke bich asahmati ke kaaran gatirodh hone par ek asaadhaaran sthiti utpann ho jaati he. jiskaa samaadhaan donon sadanon kii sanyukt baithak main hota he. jab donon sadanon dwaara koi vidheyak alag alag yaa sanyukt baithak main paas kar diya jaataa he to use raashtrapati ke paas bheja jaataa he. yadi raashtrapati anumati pradaan kar detaa he to anumati kii tithi se vidheyak adhinium ban jaataa he.
 sanshodhan ke dwaara samvidhan ke kisi bhi anuchhed main badlaav laayaa ja saktaa he. kintu ucchtam nyaayalay ke nirnay ke anusaar samvidhan ke mul dhaanche yaa mul tatwon ko nasht yaa nune karne vaala koi parivartan nahin kiya ja saktaa.
 sansadeey visheshadhikaar ve vishisht adhikaar hai jo sansad ke donon sadanon ko, uske sadasyon ko or samitiyon ko praapt he. visheshadhikaar is drushti se die jate hai ki sansad ke donon sadan, uski samitiyaan or sadsy swatantra rup se kaam kar saken. unki garima bani rahe, parantu iskaa yah arth nahin he ki kanoon kii najaron main saadhaaran nagarikon ke mukaable main visheshadhikaar praapt sadasyon kii sthiti bhinn he. jahaan tak vidhiyon ke lagu hone kaa sambandh he, sadsy logon ke pratinidhi hone ke saath saath saadhaaran naagarik bhi hote hai. mul vidhi yah he ki sansad sadasyon sahit sabhi naagarik kanoon kii najaron main baraabar maane jane chahie. jo daayitv anya nagarikon ke hon, vahi unke bhi hote hai or shaayad sadsy hone ke naate kuch adhik hote hai.
 sansadon kaa sabase mahatvapurn visheshadhikaar he sadan or uski samitiyon main puri swatantraaa ke saath apane vichaar rakhane kii chhot. sansad ke kisi sadsy dwaara kahi gai kisi baat yaa die gaye kisi mat ke sambandh main uske viruddh kisi nyaayalay main koi kaarywahi nahin kii ja sakati. sansadeey visheshadhikaron kii suchiyaan taiyaar kii ja sakati hai. vastav main ye taiyaar bhi kii gayi hai parantu aisi koi bhi suchi puri nahin he. thode main kah sakate hai ki koi bhi vah kaam jo sadan ke, uski samitiyon ke yaa uske sadasyon ke kaam main kisi prakaar kii baadha daale vah sansadeey visheshadhikaar kaa hanan karata he. udhaaharan ke liye, koi sadsy na keval us samay giraftaar nahin kiya ja saktaa jabaki us sadan kaa, jiskaa ki vah sadsy ho, adhiveshan chal rahaa ho yaa jabaki us sansadeey samiti kii, jiskaa vah sadsy ho, baithak chal rahi ho, yaa jabaki donon sadanon kii sanyukt baithak chal rahi ho, yaa jabaki donon sadanon kii sanyukt baithak chal rahi ho. sansad ke adhiveshan ke prarambh se 40 din pehle or uski samaapti se 40 din baad yaa jabaki vah sadan ko aa rahaa ho yaa sadan ke baahar ja rahaa ho, tab bhi use giraftaar nahin kiya ja saktaa.
 sansad ke parisaron ke bheetar, adhyaksh/sabhapati kii anumati ke bina, divaani yaa aapraadhik koi kanoonee ‘saman’ nahin die ja sakate hai. adhyaksh/sabhapati kii anumati ke bina sansad bhawan ke andar kisi ko bhi giraftaar nahin kiya ja saktaa he. kyonki sansad ke parisaron main keval sansad ke sadan ke yaa adhyaksh/sabhapati ke adeshon kaa paalan hota he. yahan anya kisi sarkari praadhikari ke yaa sthaneey prashasan ke aadesh kaa paalan nahin hota.
 sansad kaa prayek sadan apane visheshadhikaar kaa swayan hi rakshak hota he. visheshadhikaar bhang karne yaa sadan kii avmaananaa karne vaale ko bhartsana karke yaa taadna karke yaa nirdhaarit avadhi ke liye karawas dwaara dandit kar saktaa he. swayan apane sadasyon ke maamle main sadan anya do prakaar ke dand de saktaa he, arthath sadan kii seva se nilambit karnaa or nikaal dena, kisi sadsy ko ek nirdhaarit avadhi ke liye sadan kii seva se nilambit kiya ja saktaa he. kisi ati gambhir maamle main sadan se nikaala ja saktaa he.
 sadan aparaadhiyon ko aisi avadhi ke liye karawas kaa dand de saktaa he jo saadharantah sadan ke adhiveshan kii avadhi se adhik nahin hoti. jaise hi sadan kaa satravsaan hota he, bandi ko mukt kar diya jaataa he. darshakon dwaara gailaree main naare lagaakar or/athwa ishtihaar phenkakar sadan kii avmaananaa karne ke kaaran, donon sadanon ne, samay samay par, aparaadhiyon ko sadan ke us din sthagit hone tak karawas kaa dand diya he.
 sadan kaa dandic kshetra apane sadanon tak or unke saamne kiye gaye aparaadhon tak hi simit na hokar sadan kii sabhi avmaananaaon par lagu hota he. chaahe avmaananaa sadasyon dwaara kii gai ho yaa aise vyaktiyon dwaara jo sadsy na hon. isse bhi koi antar nahin padataa ki aparaadh sadan ke bheetar kiya gaya he yaa uske parisar se baahar. sadan kaa visheshadhikaar bhang karne yaa uski avmaananaa karne ke kaaran vyaktiyon ko dand dene kii sadan kii yah shakti sansadeey visheshadhikaar kii neenv he. sadan kii aisi panrapara bhi rahi he ki sadan kaa visheshadhikaar bhang karne yaa sadan kii avmaananaa karne ke doshi vyaktiyon dwaara spasht rup se or bina kisi shart ke dil se vyakt kiya gaya khed sadan dwaara sweekaar kar liya jaataa he. aise main saadharantah sadan apni garima ko dekhte hue aise maamalon par aage kaarywahi na karne kaa faisla karata he.
 donon sadanon ke sadsy aise vetan or bhatte, jinhen sansad samay samay par, vidhi dwaara tay kare, paane ke hakdaar he.
 sansad ne sansad sadsy adhinium ke adheen sadasyon ko pension die jane kii sweekruti di he. chaar varsh ke sevakaal vaale prayek sadsy to ek hajaar chaar sau rupaye prati maas kii pension di jaati he. iske atirikt paanch varsh ke baad kii seva ke prayek varsh ke liye 250 rupaye or die jate hai.
 prayek sadsy 1500 rupaye pratimaas kaa vetan tathaa aise sthaan par, jahaan sansad ke kisi sadan kaa adhiveshan yaa samiti kii baithak ho, duty par nivas ke dauraan 200 rupaye pratidin kaa bhatta praapt karne kaa hakdaar he. masik vetan tathaa dainik bhatte ke alaava prayek sadsy 3000 rupaye masik kaa nirvachan kshetra bhatta or 1000 rupaye pratimaas kii dar se karyaalay vyay praapt karne kaa hakdaar he.
 yatra sambandhi suvidhaayen : prayek sadsy nimnlikhit yatra –bhatte paane kaa hakdaar he:
  rail dwaara yatra ke liye: ek pratham shrenee ke tathaa ek dwitiya shrenee ke kiraye ke baraabar rakam
  vimaan dwaara yatra ke liye: prayek aisi yatra ke liye vimaan kiraye ke sava guna ke baraabar rakam
  sadak dwaara yatra ke liye: paanch rupaye prati kilometre tathaa steamer dwaara yatra ke liye ucchtam shrenee ke kiraye ke atirikt uskaa 3/5 bhaag.
 iske alaava, prayek sadsy ko prativarsh desh ke andar kahin bhi apni patni/apane pati yaa sahchar ke saath 28 ek tarafa vimaan yatraaen karne kii chhot hoti he. prayek sadsy ko desh ke andar kahin bhi, kitni bhi baar, vaataanukoolit shrenee main yatra ke liye swayan tathaa sahchar ke liye ek railway paas bhi miltaa he. patni/pati ke liye ek alag se paas bhi mil saktaa he.
 telephone : prayek sadsy nishulk telephone-ek dilli main tathaa doosraa apane nivas sthaan par lagavaane kaa hakdaar he. iske alaava, use prativarsh nishulk 50,000 sthaneey kaal karne kii chhot hoti he.
 vaas suvidha tathaa vaahan : prayek sadsy ko dilli main makaan diya jaataa he. flaton ke liye koi shulk nahin he. jabaki bangalon ke liye nammaatr license shulk lagaaya jaataa he. katipay simaaon main bijli tathaa pani nickshulk hote hai.
 prayek sadsy ko uske kaarykaal ke dauraan vaahan kharidne ke liye agrim-raashi di jaati he.
 anya suvidhaayen : sadasyon ko jo anya suvidhaayen pradaan kii jaati hai unamem ashulipic tathaa tankan pool, iskar main raahat, canteen, jalpan or khanpan, club, kaaman room, bank, daakghar, railway tathaa hawaii booking tathaa aarakshan, bas parivahan, el pi ji seva, videshi mudra kaa kota, loker, super bazaar aadi shaamil he. sansad parisar main ekmaatr sadasyon ke liye ek susajjit praathmik chikitsa aspataal bhi he.
 sansad kii imaaraton main sansad bhawan, sansadeey saudh, swaagat karyaalay or nirmaanadhin sansadeey gyanpith athwa sansad granthalay sammilit he. in sabhi ko milakar sansad parisar kaha jaataa he isamen lambey-chaude laan, jalashay, fawwaare or sadaken bani hui hai. yah sara parisar sajaavati laal pathar kii deevaaron tathaa lohe ke jangalon or lohe ke hi vishaal daravaajon se ghira hua he.
