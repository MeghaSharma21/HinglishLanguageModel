 sanyukt raashtra kaa kahana he ki bharat main har saal kuposhan ke kaaran marane vaale paanch saal se kam umr vaale bacchon kii sankhya das lakh se bhi zyada he. dakshin asia main bharat kuposhan ke maamle main sabase buree haalat main he.rajasthan or madhya pradesh main kiye gaye surveykshanon main paaya gaya ki desh ke sabase garib ilaakon main aaj bhi bachche bhukhmaree ke kaaran apni jaan ganvaa rahe hai. report main kaha gaya he ki agar is ore dhyaan diya jaae to in mauton ko roka ja saktaa he. sanyukt raashtra ne bharat main jo aankade paae hai, ve antarrashtriya str se kai guna zyada hai. sanyukt raashtra ne sthiti ko "chintajanak" bataaya he.bharat main fite hangar foundation or asief india ne mil kar "janareshnal nutrishan program" kii shuruyaat kii he. bharat main asief ke upaadhyaksh rajeev tandon ne is program ke bare main bataate hue kaha ki kuposhan ko "chikitsiya apaat sthiti" ke rup main dekhne kii jarurat he. saath hi unhone is disha main behatar nitiyon ke banaae jane or iske liye bajet die jane kii bhi pairvi kii. nai dilli main hui conference main sarkaar se jaruri kadam uthaane par jor diya gaya. rajeev tandon ne sarkaar se kuposhan mitaane ko ek "mishan" kii tarah lene kii apil kii he. unhone kaha ki pradhanmantri modi agar chahen, to ise ek nai disha de sakate hai.asief kii report bataati he ki bharat main kuposhan jitani badi samasya he, vaisaa puure dakshin asia main or kahin dekhne ko nahin mila he. report main likhaa gaya he, "bharat main anusuchit janajati, anusuchit jati, pichhadi jati or gramin samudaay par atyadhik kuposhan kaa bahut bada boj he."vahiin maharashtra main rajmata jijau mishan chalaane vaali vandana krishna kaa kahana he ki rajya sarkaar kuposhan kam karne ke liye kai kadam uthaa rahi he, par saath hi unhone is ore bhi dhyaan dilaayaa ki dalit or adivasee ilaakon main abhi bhi safalataa nahin mil pai he. sanyukt raashtra kii report main bacchon ko khaanaa naa milane ke saath saath, desh main khaane kii barbaadi kaa byoraa bhi diya gaya he.
 aaj ke samay main kuposhan antarrashtriya samudaay ke liye chintaa kaa vishay ban gaya he. yahaan tak kii vishwa bank ne isaki tulana blake deth naamak mahamari se kii he. jisane 18 veen sadin main europe kii jansankhya ke ek bade hisse ko nigal liya tha. kuposhan ko kyon itnaa mahatvapurn mana ja rahaa hai? vishwa bank jaisi santhaayen kyon iske prati itani chintit he? saamaanya rup main kuposhan ko chikitsiya maamla mana jaataa he or hamamen se adhiktar sochate hai ki yah chikitsa kaa vishay he. vastav main kuposhan bahut saare saamaajik-rajnatik kaarnon kaa parinaam he. jab bhukh or garibi rajnatik ageda kii praathamikta nahin hoti to badi taadaad main kuposhan sataha par ubharta he. bharat kaa udhaaharan le jahaan kuposhan uske padosi adhik garib or kam viksit padoseeyon jaise bangladesh or nepal se bhi adhik he. bangladesh main shishu mrityudar 48 prati hajaar he jabaki isaki tulana main bharat main yah 67 prati hajaar he. yahaan tak kii yah up sahaara africa deshon se bhi adhik he. bharat main kuposhan kaa dar lagbhag 55 pratishat he jabaki up sahaareey africa main yah 27 pratishat ke aasapaas he.
 5 varsh se kam umr ke bacchon main mrityudar prati hajaar : tulanaatmak talika
 bangladesh
 77
 brazil
 36
 china
 09
 mishra
 41
 bharat
 93
 indonesia
 45
 mexicon
 29
 nigeria
 183
 pakistan
 109
 jin kshetron main atyamdhik alpai poshan he vahaan kuposhit mahilayen yaa kishori balikayen un bacchond ko janman detii hai jo paidaa hote hi vriddhibaadhit yaa patale hote hai. is prakaar alpap poshan ek peedi tak khaufnak utt radhikaar ke rup main hastanntarit hota he. ye bached aane vaale varshon me vruddhi kii bharpai nahin kar pate. ve jald hi biimaar hone, der se sku l main pravesh karne, sikh nahin paane kii sambhaavna se grasit hote hai or bade hokar kam utpadadak vayaske ban jaataa he. is prakaar kuposhan ek bhayankar ‘tim bam’ he.
 kya he kuposhan ?
 yah ek es chakra he jiske changul main bachche apni maa ke garbh main hi funs jate hai. unke jivan kii niyati duniya main janm lene ke pehle hi tay ho jaati he. yah niyati likhi jaati he garibi or bhukhmaree kii syaahi se. iskaa rang syah udhaas hota he or sthiti gambhir hone par jivan main aashaa kii kirane bhi nahin punap paati hai. kuposhan ke myne hote hai aayu or sharir ke anuroop paryaapt shaareerik vikaas na hona, ek str ke baad yah maansik vikaas kii prakriya ko bhi avarudhd karne lagata he. bahut chote bacchon khaastaur par janm se lekar 5 varsh kii aayu tak ke bacchon ko bhojan ke jariye paryaapt poshan aahaar na milane ke kaaran unamem kuposhan kii samasya janm le leti he. iske parinaam swaroop bacchon main rog pratirohak kshamta kaa haas hota he or choti-choti bimaariyaan unki mrityu kaa kaaran ban jaati hai.
 kuposhan vastav main gharelu khaadya asuraksha kaa sidhaa parinaam he. saamaanya rup main khaadya suraksha kaa arth he sab tak khaadya kii pahunch, har samay khaadya kii pahunch or sakriy or swasthy jivan ke liye paryaapt khaadya. jab inamen se ek yaa saare ghatak kam ho jate hai to parivaar khaadya asuraksha main dub jate he. khaadya suraksha sarkaar kii nitiyon or praathamiktaaon par nirbhar karti he. bharat kaa udhaaharan le jahaan sarkaar khadyann ke dher par baithti he . par upyukt nitiyon ke abhaav main yah jarurat mandon tak nahin pahunch paata he. anaaj bhandaran ke abhaav main sadata he, chuhon dwaara nasht hota he yaa samudron main dubaaya jaataa he par jan sankhya kaa bada bhaag bhukhe pet sota he.
 kuposhan bacchon ko sabase adhik prabhavit karata hai. yah janm yaa usase bhi pehle shuru hota he or 6 maheene se 3 varsh kii avadhi main tivrata se badhata he. iske parinaam swaroop vrudhdi baadhita, mrityu, kam dakshata or 15 point tak aikyuu kaa nuksaan hota he. sabase bhayankar parinaam iske dwaara janit aarthik nuksaan hota he. kuposhan ke kaaran maanav utpaadakta 10-15 pratishat tak kam ho jaati he jo sakal gharelu utpaada ko 5-10 pratishat tak kam kar saktaa he. kuposhan ke kaaran badi taadaad main bachche skool chhod dete hai. kuposhit bachche ghati hui sikhane kii kshamta ke kaaran khud ko skool main roak nahin pate. skool se baahar ve saamaajik upeksha tathaa ghati hui kamau kshamta tathaa jivan paryant shoshan ke shikaar ho jate he. is kaaran badi sankhya main bachein bal shramik yaa bal vaishyavriti ke liye majaboor ho jate hai. bade hone par ve akushal mazdooron kii lambi qatari main jud jate hai jo rashtriya arthvyavastha par baari boj banataa he.
 kuposhan janm yaa usase bhi pehle shuru hota he or 6 maah se 3 varsh kii avadhi main tivrata se badhata he.6 maah se 3 varsh kii umr main bachche ke liye mo kaa doodh paryaapt nahin hota.baccha khud kha paane yaa maang paane main asamarth hota he. usko baar-baar naram bhojan kii jarurat hoti he jo use koi vayask hi khilaa saktaa he.maataaon ko ajeevika kamaane ke saath-saath or bhi kai gharelu kaam karne padate hai jaise-pakaana, pani laana, safai karnaa aadi. unamem itani urja yaa samay nahin bachataa ki vah bachche ko baar-baar khilaa sake. parivaar main bhi anya vayask ise sirf mo kii jimmedaari samajhate hai.bachapan main kuposhit bachche ko baad main sudhaar kii sambhaavna bahut kam hoti he. madhyanh bhojan, chaatravrutti, bal shramikon ke liye vishesh skool aadi sahaayak to he kintu pehle 6 varshon ke nuksaan kii bharpai nahin kar sakate.kuposhan mukhyat: 6 roopon main najar aata he jo kramash: - 1. janm ke samay kam vajan, 2. bachapan main baadhit vikaas, 3. alp raktata, 4. vitamin e kii kami, 5. iodine kami sambandhit bimariyaan, 6. motopa.
 bacchon main kuposhan mukhyat: do prakaar kaa hota he :
 sookhe vaala kuposhansujan vaala kuposhankuposhan ke suchak
 bachche kii umr env oonchai ke anuroop uskaa vajan kam hona.uske haath-pair patale or kamjor hona or pet badha hona.bachche ko baar-baar sankraman hona or biimaar hona.kuposhan or swasth ke sambadh
 500 lakh se zyada aise parivaar hai jo ati garib kii shrenee main aate hai. iskaa matlab yah he ki aadhi aabaadi ko do vakt kii roti bhi naseeb nahin ho paati he. yah sidhd ho chukaa he ki paryaapt bhojan nahin milane par sharir kii rogon se ladane kii kshamta kam ho jaati he or vah sheeghra hi bimariyon kii chapet main aa jaataa he. janm ke samay dhai kilo se kam vajan hone par bachche ke bahut kam umr main marane kii sambhaavna teen guna bad jaati he. jabaki jahaan kuposhan zyada hota he vahaan khasra se hone vaali mauton kii dar saamaanya se chaar sau guna zyada hoti he.
 3 varsh purv rashtriya poshan santhaan dwaara kiye gayi adhyayan se pataa chalata he ki madhyapradesh bharat main kuposhan kaa sabase zyada shikaar rajya he or yahaan bacchon kii rog pratirohak kshamta bahut ksheen ho chuki he. kuposhit bacchon par dast kaa prakope saamaanya se 4 guna adhik hota he. khun kii kami kii shikaar aunraton main maatrutiv sambandhi mautein swasthy auraton kii tulana main paanch guna zyada hoti hai. adhyayanon se pataa chalata he ki kul marijon main se kareeb teen-chauthai kii rugnataa kaa kaaran kuposhan yaa usase judi anya dikkatein ho sakati hai.
 bacchon main kuposhan ke kaaran ek dushchakr shuru ho jaataa he. jo bachche iske changul main funs jate hai ve dast, khasra, cookrkhaansee, tibi, or nimonia jaise sankramak rogon kii chapet main aa jate hai. kuposhit bacchon main ye bimaariyaan zyada gambhir hoti hai or unki avadhi lambi hone kii sambhaavna bahut zyada hoti he. dast kii samasya se kuposhan kii gambhirtha ko sahi dhang se samajha ja saktaa hai vaise to dast ek saamaanya beemaari he jiske bare main mana jaataa tha ki pani main gandagi ke kaaran yah beemaari failati he parantu baad main pataa chalaa ki dast kaa samay doodh chhudaane kii avadhi se mail khaataa he. yah avadhi bacchon ko taral aahaar dene se lekar stanpan samaapt hone ke teen maheene baad tak chalati he. yahi vah samay hota he jab aam taur par bachche kuposhan ke shikaar hote he. yah bhi dekha gaya he ki doodh chhudaane main dast ke teen guna adhik shikaar hote hai. kam poshit bachche dast ke adhik shikaar kyon hote hai, jab iskaa jaivik adhyayan kiya gaya to pataa chalaa ki bacchon kii choti aant kii andruni sataha par pratirohak kshamta kam hone ke kaaran bacteria kii sankhya bad jaati he. in bacteria ke kaaran utpann jahrile padaarthon se sodium ko sokhne kii prakriya dhimi pad jaati he. baccha ise sahan nahin kar paata he or dast kii samasya janm le leti he. yah paaya gaya he ki dast ke dauraan baccha pratidin 600 calari tak ganvaa saktaa he. aisi sthiti main kam poshit bachche kii sthiti to or bhi zyada kharaab ho jaati he. maharashtra main kiye gayi ek adhyayan se pataa chalaa he ki kuposhan swayan bhi rogon or mutyu kaa bada kaaran he. vahaan kuposhan or anemia 31.9 pratishat bronchonummonia 21.3 pratishat, antrashoth 20.2 pratishat mrityu ke sabase bade kaaran the.
 isi tarah janm ke samay kam vajan jivan bhar kii aswasthta kaa bada kaaran hota he. garbhavastha ke samay uchit aahaar na milane or ab gharelu hinsa kii shikaar hone ke kaaran mahilaon ke saath-saath bacchon kii sthiti bhi kharaab ho rahi he. stri ke prati gharelu hinsa ke kaaran bacchon main snaayu tantra se sambandhit rogon ko pratishat badha he. rashtriya poshan santhaan kii ek rapat ke anusaar ve sabhi bachche jinka janm ke samay vajan kam tha, adhikansh garib pariwaron se aate the. ek tihaai bacchon kii maut janm ke samay kam vajan ke kaaran hi hoti he. isi tarah kamajori ke kaaran bacchon par tapedic jais sankramak rogon ke badhate prabhaav ko bhi spasht rup se dekha ja saktaa he.
 khasre ke sandarbh main garibi or kuposhan ke paraspar sambandhon ko zyada spasht kiya gaya he. yah ek aam rog he, or kabhi hi jaanaleva sabit hota he parantu garibi main yah aksar jaanaleva hota he. jab yah rog hota he tab bukhaar or khaansee hoti he, chauthe din twachaa par laal dane dikhne lagate hai. ilaaj hone par dasven din tak yah dane thik ho jate hai. parantu kuposhit bachche ke sandarbh main khasra doosraa hi rup dikhaata he. un bacchon main laldaane bad kar chaktto kaa rup le lete hai or unka rang bangnee tak ho jaataa he. kuch dinon main twachaa papadidaar ho jaati he or jhadane lagati he. chamadi ke jhadane kii yah prakriya is had tak bad sakati he ki kuposhit bachche ko poderma naamak chhot kii beemaari ho jaati he. bachche ko bronchitis or nimonia bhi ho saktaa he. adhyayanon se pataa chalata he ki kam poshit bachche ke liye khasre ke kaaran mrityu kaa khatra 400 guna zyada hota he. ham yadi yah bhi sweekaar kar rahe hai ki gaanvon main dast, khaansee, nimonia, bukhaar or tibi ke kaaran bachche mar rahe hai to iskaa arth yah he ki in kaarnon kii buniyaad main bhukhmaree se utpann hua kuposhan hi he, or kuch nahin.
 madhyapradesh main kuposhan
 jahaan tak madhyapradesh kaa sandarbh he kuposhan kii sthiti kaaphi chintajanak he. sarkari aankadon ke anusaar 55 pratishat bachche kam vajan ke he. or 55 pratishat bacchon kii maute kuposhan ke kaaran hoti he. kuch or mahatvapurn bindu he jaise madhyapradesh main desh main sarvaadhik kam vajan ke bachche hai or yah sthiti 1990 se yathaavat he.
 madhyasapradesh main bacchonv kii sthiti
 kuposhan kii dar 64 pratishat se badhkar 76 pratishat ho gayi he. 3 varsh kii aayu ke bacchonsh main 4 main se 3 bachche anemia se grasit hai.5 varsh se kam aayu ke bacchon main 1000 main se 4 bachche ratnadhi se grasit he.strot- mahila evam bal vikaas vibhaag m.pra./ unisef bhopal
 kuposhan kii madhyapradesh kii ek gambhir jan swasyni samasya he
 saare rajyon main se sarvaadhik kam vajan ke bachche yahaan par hai.sarvaadhik kam vajan ke bacchon kii sankhyaj san 1990 se badali nahin.kuposhan vikaas or seekhney kii kshamta ke liye ek khatra he.bacchon main kuposhan kii sthiti rajyakh kii arth vyavastha par baari boj he.strot- mahila evam bal vikaas vibhaag m.pra./ unisef bhopal
 kuposhan niyantran par prastaavit pahal
 kuposhan ke nihit kaaran
 prastaavit pahal
 gharon main khaadya sankat
 krishi ko adhik utpaadak bananaa taaki behatar poshan uplabdh ho sake.aay vardhan kaaryakrramon ko garibon evam kuposhiton ke liye or adhik lakshith karnaa.khadyann ke daron ko niyantrit rakhana.khaadya asuraksha kii satat nigaraanee karnaa.mahila or bacchon kii dekharekh
 samaaj or ghar main mahilao kii bhoomika ko majboot karnaa.swasthya jal or swatchta
 lok swasthya kaa vistaar karnaa. swasthya sevaaon kii gunvattta badhanaa.swasthya sevaaon ke saath poshan ko bhi sammilit karnaa.uchit maatra main gunvattta purna pani kii pahunch badhanaa.achche str kii swatchta sunishchit karnaa.aarthik vikaas
 garibi kam karne vaali aarthik vrudhdi ke prabhaav ko badhanaa.loktantr ko badhaava dena or maanav adhikaron kii raksha karnaa.vaishvikaran
 vaishvikaran ke khataron se garibon kii raksha karnaa or unhe adhik avasar or dakshata pradaan karnaa.kuposhan niyantran main samekit bal vikaas seva kii bhoomika
 bharat main samekit bal vikaas seva ek maatr kaarykram he jo sidhe kuposhan nivaaran ke liye jimmedaar he. yah anganvadiyon ke ek vistrut network dwaara sanchalit hota he jisamen poorak poshan, skool purv shiksha or swasthya sevaaon ko bacchon, garbhvatee evam dhatri mahilaon or kuposhit balikaon tak pahunchaana apekshit he. kintu anganvadiyon kii prabhavita kai kaarnon se baadhit hoti he. kendron kii aparyaapt sankhya, kam maandey praapt anganwari kaaryakarta, 3 varsh se kam umr ke bacchon ke liye jhoolaghar kii anupalabdhta jaisi samasyayen dharaatal par najar aati he. vrihad str par rajnatik ichha shakti or bajet praavdhaan main kam praathamikta ise prabhavit karti he. vartmaan main sakal gharelu utpaada kaa 3000 karod rupayon kaa praavdhaan sakal gharelu utpaada kaa 1/10waan hissaa bhi nahin hai. yah tathy or spasht hota he jab ham isaki tulana raksha ke liye kiye gayi aavanton se karte hai. yadi sansad main bacchon ke liye uthaaye jane vaale prashnon ko dekhe to to yah donon sadanon main uthaaye gaye prashnon kaa maatr 3 pratishat hota he. aashcharya kii baat nahin he-bachein matadaata nahin hote!
 madhyapradesh main adivasee kshetron main maatr 49784 anganwari kendra he jabaki vaastavik aavashyaktaa 1.10lakhr kendron kii he. isi prakaar shahari kshetron main ab bhi 16849 kendron kii jarurat he.
 kuposhan is prakaar ek jatil samasya he. gharelu khaadya suraksha sunishchit karnaa aavashyak he or yah tabhi sambhav he jab garib samarthak nitiyaan banaai jaae jo kuposhan or bhukh ko samaapt karne ke prati lakshith hon. ham brazil se sikh sakate hai jahaan bhukh or kuposhan ko rashtriya lajja mana jaataa he. vartmaan vaishvikaran ke daur main jahaan garibon ke kalyaan ko najar andaaj kiya jaataa he, khaadya asaruksha badhane ke asaar najar aate hai. ham kis prakaar sarkaar ke nirnay ko sweekaar kar sakate he jab vah lakhon ton anaaj pashu aahaar ke liye niryaat karti he or maharashtra or madhyapradesh jaise rajyon main kuposhan se mauton kii mook darshak bani rahati he. aaj ke samay main kisaanon ko khadyann se hatakar nagdi fasalon ke utpaadan ko badhaava dene ke kaaran khaadya sankat or gaharaa saktaa he or desh ko phir se khadyannon ke liye dusron par nirbhar hona pad saktaa he. haal hi main janvitaran pranali ko samaapt karne ke sarkaar ke prayaas is ore ishaara karte hai.
 kuposhan kaaryakramon or gatividhiyon se nahin ruuk saktaa he. ek majboot jan samarpan or pahal jaruri he. jab tak khaadya suraksha ke liye doorgaami nitiyaan nirdhaarit na ho or bacchon ko niti nirdhaaran tathaa bajet aavanton main praathamikta na di jaae to kuposhan ke nivaaran main adhik pragati sambhav nahin he.
 san 1975 main yah maanate hue ki kuposhan or satat barkaar rahane vaali bhukhmaree kii sthiti ko mitaaye bina swaesy sat utpaadak or samta mulak samaaj stha pit nahin kiya ja saktaa he, samakit bal vikaas pariyojna shuru kii gai. tab ek vyanapak najariye ko aadhaar banaakar anganwari kaarykram kii shuruuaat kii gai thi. ek lambey daur tak is kaarykram ko doum darje kaa mahatv diya jaataa rahaa he. 31 saal guzar gayi kintuk bachapan kii bhukhmaree ko samaapt nahin kiya ja sakaa.
