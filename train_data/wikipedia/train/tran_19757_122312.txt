 anil kapur hindi filmon ke ek prasiddh abhinayta hai.
 anil kapur ne umesh mehara kii film 'hamaare tumhaare' ke saath ek sahaayak abhinayta kii bhoomika main apane bollywood ke safar kii shuruyaat kii. 'ham paanch' or 'shakti' ke rup main kuch maamuli bhoomikaaon ke baad unhen 1983 main 'wo saat din' main apni pehali pramukh bhoomika mili jisame unhone ek utkrisht evam swaabhaavik pradarshan kiya. kapur ne baad main tollywood main abhinay karne kii koshish kii or telugu film 'vamsavrikshan' or maniratnam kii pehali kannada film 'pallavi anupallavi' kii. iske baad unhone yash chopra kii 'mashaal' main ek behtareen pradarshan kiya jahaan unhone dilip kumaar ke saath abhinay kaushal dikhaaya. 'meri jang' jaisi film main nyaay ke liye lard rahe ek naaraaz yuva vakil kii bhoomika kii jisane unhen ek paripakv abhinayta ke rup main sthapit kar diya. iske alaava anil kapur ne 'karma', 'mistar india', 'tezaab', 'ram lakhan' jaisi filmein kin jinhone unhen staradam kii oonchaaiyon par pahunchaa diya.
 anil kapur jane maane film nirmaataa surendra kapur ke bete hai. unka janm tilak nagar mumbai main hua. unke bade bhai boni kapur ek prasidd nirmaataa hai or unke chote bhai sanjay kapur bhi ek abhinayta hai. 1984 main unhone sunita kapur se shaadi kii or unke teen bachche hai jiname sonam kapur bhi ek abhinetri he.
