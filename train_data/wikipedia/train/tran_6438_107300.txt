 har dil jo pyaar karegaa san 2000 kii raaj kanvar dwaara nirdeshit hindi bhashaa kii premakahani film he. film main salmaan khan, priti jinta or rani mukherjee hai or saath hi isamen shahrukh khan kii vishesh upasthiti he. aalochakon ne isaki atyadhik saraahna kii or salmaan khan-sajid nadiadwala sahabhaagita kii ye lagaataar teesri hit film hui. yah saal kaa chauthi sabase zyada kamai karne vaali film bani.
 raaj ek gayak he jo mumbai ke bade shahar main apana kariyar banane kii koshish kar rahaa he. vah ek aurat kaa jivan bachaata he jo train ke saamne gir gai he. jab use aspataal le jaaya jaataa he to vah uske saath rahata he. wo puja oberoi he. vah ek amir parivaar kii putree he jo jivit to rah gai lekin coma main chali jaati he. uskaa parivaar aspataal jaataa he or vahaan raaj ko dekhtaa he. vah maanane lagate he ki vah puja kaa pati romi he. jiske saath wo bhaag gai thi or jisase wo log kabhi nahin mili. chunki puja ke pita ko dil kaa daura padane kaa jokhim he, isaliye raaj jhooth bolta he or kahata he ki vah romi he.
 jaise-jaise parivaar romi ko jaananaa shuru karata he, puja kii sabase acchhee dost, jahnavi uske saath bahut samay bitaati he. vah jahnavi se pyaar karne lagata he, jise puja ke parivaar dwaara duusari beti mana jaataa he. tab puja apane coma se punerjeevit hoti he or raaj kii kaayal ho jaati he. yah maamle ko jatil banaata he. raaj jahnavi ko chunata he kyonki vah vastav main usase pyaar karata he. vah maanata he ki usne puja ke pati ke rup main dayalutaa ke kaaran naatak kiya tha. lekin jahnavi ne unka rishte ko khatm kar diya. puja or raaj kii sagaai ke din, jahnavi anjaane main puja kaa cell phone le leti he . yah jaanakar ki raaj puja se tab tak shaadi nahin karegaa jab tak vah vahaan he, to vah jane kaa faisla karti he. jab jahnavi kaa cell phone bajataa he, puja use uthaati he. wo raaj ke sabase achche dost kaa hota he jo is shaadi ko todane or raaj ke paas waapas aane ke liye jahnavi se anurodh karata he. tab puja raaj or jahnavi ke bare main sabhi ko bataati he or raaj or jahnavi ek baar phir se milte hai. puja rahul ko shaadi karne ke liye chunati he.
 
