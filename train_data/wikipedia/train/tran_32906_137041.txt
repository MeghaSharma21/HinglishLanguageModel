 charles darwin ne kramavikas ke siddhanth kaa pratipaadan kiya. unka shodh aanshik rup se 1831 se 1836 main echemes beagal par unki samudr yatra ke sangrahon par aadhaarit tha. inamen se kai sangrah is sangrahalay main abhi bhi upasthit hai. darwin mahaan vaigyanik the - aaj jo ham sajiv chijen dekhte hai, unki utpatti tathaa vividhta ko samajhane ke liye unka vikaas kaa siddhanth sarvshereshth madhyam ban chukaa he.
 sanchaar darwin ke shodh kaa kendra-bindu tha. unki sarvaadhik prasiddh pustak jeevajati kaa udbhav ) prajatiyon kii utpatti saamaanya pathakon par kendrit thi. darwin chaahate the ki unka siddhanth yathasambhav vyapak rup se prasaarit ho.
 darwin ke vikaas ke siddhanth se hamen yah samajhane main madad milti he ki kis prakaar vibhinn prajatiyaan ek duusare ke saath jubii hui hai. udhaahrantah vaigyanik yah samajhane kaa prayaas kar rahe hai ki rus kii baikaal jhil main prajatiyon kii vividhta kaise viksit hui.
 kai varshon ke dauraan, jisamen unhone apane siddhanth ko parishkrut kiya, darwin ne apane adhikansh sakshya visheshgyon ke lambe patrachaar se praapt kiya. darwin kaa maananaa tha ki ve praayah kisi se chizon ko sikh sakate hai or ve vibhinn visheshgyon, jaise, cambridge ke professor se lekar suar-paalkon tak se apane vichaaron kaa aadan-pradaan karte the.
 beagal par vishwa bhraman hetu apni samudri-yatra ko ve apane jivan kii sarvaadhik mahatvapurn ghatana maanate the jisane unke vyavsaay ko sunishchit kiya. samudri-yatra ke bare main unke prakashnon tathaa unke namoonay istemaal karne vaale prasiddh vaigyanikon ke kaaran, unhen landan kii vaigyanik socity main pravesh paane kaa avasar praapt hua.
 apane karier ke prarambh main, darwin ne prajatiyon ke jeevashm sahit barnakal ke adhyayan main aath varsh vyateet kiye. unhone 1851 tathaa 1854 main do khandon ke jodhon main barnakal ke bare main pehla sunishchit vargeekaran vigyaan kaa adhyayan prastut kiya. iskaa abhi bhi upyog kiya jaataa he.
