 durga khote hindi apane jamaane me hindi va marathi filmon kii prasiddh abhinetri rahi hai. unhone anek hit filmon main shandaar abhinay kiya. aarmabhik filmon main nayika kii bhoomikaaye karne ke baad jab ve charitra abhinetri kii bhoomikaaon main darshakon ke saamne ain, tabake unke bemisaal abhinay ko aaj tak log yaad karte hai.
 durga khote kaa bachapan to saamaanya rup se thiq hi kataa. lekin apni pasand se vivaah ke baad bhi unka gharelu jivan bahut hi kathin va dukh se bharaa rahaa. apane pati kii ore se behad pareshaan rahi durga ko jo kuch khushi mili, vah apane bacchon se hi mili. itnaa hone par bhi apane naakaara pati ko unhone jivan bhar nibhaayaa. marathi main likhi apni aatmakatha "me durga khote" me unhone apane jivan kii marmasparshi ghatnaain vistaar se bayaan kii hai.
