 deval rishi ne deval smriti kii rachana kii he. yah smriti sindh par musalamaani akraman ke kaaran utpann dharm parivartan kii samasya ke niwarnarth likhi gai thi. iskaa rachanakaal 7veen shatabdi se lekar 10veen shatabdi ke bich hone kaa anumaan he. isamen keval 96 shloke hai. anumaan he kii sindh pradesh ke musalamaanon ke haath main chale jane ke baad jab pashchimotar bharat kii janata dhadlle se muslmaan banaayin jane lagi, tab use hindu samaaj main waapas aane kii suvidha dene ke liye yah smriti anana fanan main rach di gayi. manusmriti or yajyavlky smriti main dharm-bhrasht manushya ko punah lene ke koi pravandh na tha.
 yajyavlky par likhi gai ‘mitakshra’, 'aparark', 'smritichandrika' aadi granthon main deval kaa ullekh kiya gaya he. usee prakaar deval smriti ke kaaphi uddhran ‘mitakshra’ main liye gayi hai. ‘smritichandrika’ main deval smriti se brahmacharee ke kartavya, 48 varsho tak paala janevaala brahmacharya, patni ke kartavya aadi ke sambandh me uddhran liye gayi hai.
 'deval smriti' naamak 90 shlokon kaa granth anandashram main chapa he. us granth main keval praayshchittavidhi bataaya gaya he. kintu vah granth mul swarup main anya smritiyon se liye gayi shlokon kaa sangrah hoga. iskaa rachanakaal bhi kaaphi arvachin hoga kyonki is smriti ke 17-22 shloke tathaa 30-31 shloke vishnu ke hai, aisa aparark main bataaya gaya he. aparark tathaa smritichandrika main ‘dev smriti’ se dayevibhag, stridhan par rahanevaali stri kii satta aadi ke bare main uddhran liye gayi hai. isse prathit hota he ki, smritikar deval, brihaspati, katyayan aadi smritikaron kaa samakaleen rahe honge.
