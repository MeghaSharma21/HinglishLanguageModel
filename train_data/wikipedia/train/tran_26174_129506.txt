 manomiti manovaigyanik raashiyon ke maapan ke siddhanth evam takneekon se sambandhit kshetra he. isamen gyaan, yogyataayen, soch, evam vyaktitv ke vibhinn sanghatakon aadi kaa maapan kiya jaataa he. manomiti mulat: maapan ke upkarnon - se sambandhit he. manomiti ke antargat do mukhya anusandhan kaary hote hai - 
 ji dablyoo alport ne vyaktitv kii lagbhag 50 paribhaashaon kii talika prastut kii he jinase se kuch hi iske manovaigyanik paksh se sambhddha hai or ye bhi pun: aisi lakshanon par bal detii prathit hoti hai, jaise vyakti ke saamaajik uddipak mulya or vyakti ke aantaravaiyaktik sanghathan.
 prachlit dharna ke anusaar "vyaktitv" shabd kaa kisi vyakti ke saamaajik uddipak mulya ke suchak ke rup main prayog kiya jaataa he. isse taatpary us sampurna prabhaav se he jo ek vyakti dusron par daalata he, arthath vyakti us prayek stri purush ke liye jiske sampark main vah aata he ek uddipak ke rup main kaary karata he. kisi vyakti ke saamaajik uddipak mulya ke antargat uski daihik visheshtaayen, uski vishisht vyavahaarapaddatiyaan or taatkaalik parivesh ke prati pratikriya karne ke uske apane vishisht dhang, aadi aate hai.
 uddipak ke rup main kriyasheel rahete hue vyakti par un parsparik kriyaaon kaa bhi satat prabhaav rahata he jinka vah apane tathaa anya vyaktiyon ke bich upakraman karata he. ye parinammak shaktiyaan aise parivartan utpann karti hai jo uske apane, anya vyaktiyon or sthitiyon ke pratyakshikaran ko prabhavit karte hai. duusare shabdon main, vyakti apane ko andar se dekhtaa he or sanghathan, arthath ekta or sthirataa utpann karke apane aantar vaiyaktik swabhaav main apni aatmdharna kaa vikaas karata he. aantaravaiyaktikta kii drushti se dekhne par vyaktitv ko saamanyatya "aatma" athwa "ahan" kehete hai. iske antargat vyakti kii bauddhik, samvegatmak sanrachanaayen, unki yogyataayen or abhivrittiyaan, ruchiyan, pasandgi or naapsandgi aati hai. yah drashtavy he ki chetanaatmak ke atirikt vyakti ke aantar vaiyaktik sanghathan main kabhi kabhi aise achetan tatwon kaa bhi samavesh hota he. jinase vah swayan avgat nahin hota.
 vyaktitv ke saamaajik or aantar vaiyaktik donon pakshon par maapan yogya tathaa bodhgamy hone ke rup main anek vidhiyaan prastaavit kii gai hai. phir bhi, inamen se prayek vidhi ke kuch gun or kuch dosha hai. pramukh sheershak, jinke antargat in vidhiyon ko soochibaddh kiya ja saktaa he, is prakaar he :
  saanskrithik prishthbhumi ke adhyayan; daihik vrutt; saamaajik vrutt; vyaktigat vrutt; abhivyanjanatmak gatiyaan; yogyatakram nirdhaaran; maansik pareekshan; laghu jivan sthitiyaan; sankhyikeey vishleshan; prayogshaala ke prayog; pragukti; gahan vishleshan; adarsh prakaar or sanshlisht vidhiyaan.
 in vidhiyon kaa anek anya takneekon ke rup main upavibhaajan kiya gaya he jisaki upyogita vishwasaneeyata tathaa vaidhata kii samasya utpann kar detii he kyonki saamaanya moolyankan paddatiyon ko vishwasaneey tathaa parishuddh hona chahie.
 vyaktitv moolyankan or anusandhan sambandhi california institute ne sanyukt rajya america main vyaktitv ke manovaigyanik pareekshanon ke prayog kii samalochna karne ke pashchaat 62 maansik pareekshanon kaa ullekh kiya gaya he jinamein se kuch kii charchaa neeche kii ja rahi he.
 das pramukh pareekshanon main se paanch buddhipareekshan hai or chaar prakshepiy pareekshan. dasven pareekshan kaa naam minesota multipagic vyaktitv inventry he. yah ek manomithik takanic he jiskaa prayog vyaktitv ke naidanik prakaaron kaa varnan arthath vibhinn manovikaratmak shreniyon ke antargat rogiyon kaa nidaan karne ke liye kiya jaataa he. prakshepiy pareekshanon kaa prayog vyaktitv kii gahan abhivyaktiyon arthath kisi vyakti main antarnihit un vyaktigat or prakruti vaishishtyajanya arthon tathaa sanghathanon kii, jo anya kisi prakaar se prakat nahin hote, jaankaree praapt karne ke liye kiya jaataa he. rorsha pareekshan ek prakshepiy takanic he jo roshanai ke dhabbon ke vivechan par aadhaarit he. yah manoranjak he ki rorsha pareekshan kaa prayog karanevaale sthanon tathaa vyavhaar pariman donon hi drushtiyon se rorsha apane anya pratidwandviyon se spasht aage he. buddhipareekshan kaa uddeshy vyakti kii un yogyataon kaa chithran karnaa hota he jo sampurna parivesh athwa uske vibhinn pakshon ke prati uske abhiyojan ko sambhav banaati hai.
 vyaktitv ke sanghatakon kii gananaa karte samay anek manovaigyanik buddhi ko pramukh sthaan dete hai. aisi samasya ke upasthit hone par, jiskaa samaadhaan kai tarah se ho saktaa he, vyakti apni buddhi kaa jis prakaar prayog karata he vah uske vyaktitv gathan ko pratibimbit karata he.
 spearman kaa sadaiv yahi mat rahaa he ki buddhi ek saamaanya maansik yogyata he. unka vishwaas tha ki samast bauddhik kaaryon main ek aadharbhoot kriya athwa kriyasamooh samaan rup se vartmaan hota he or yah ki buddhi anivaaryat: ek tarknaparak chintan he. yah ek prakaar ke saamaanya "shakti" tatv ke samaan hota he jo buddhi ko apni saamaanya shakti kaa vyavhaar karne main sakasham banaata he. phir bhi inhone kuch vishesh amoort kushaltaaon athwa "dam" tatwon ko bhi sweekaar kiya he, yadhyapi ve bahya or simit rup se "dh" tatv se hi ansh grahan karte hai.
 spearman ke is saamaanya tatvasiddhant ke viruddh buddhi ke ek bahutatva siddhant kaa pratipaadan kiya gaya. is siddhant ke pramukh pravarttak, keli kaa kathan he ki "kr" koi ekmaatr vastu nahin he, jaisaa use kaha jaataa he, varan is tatva ke antargat samaan yogyataon ke vishesh samooh hote hai. udhaaharan ke liye, apane amoort kshetra ke antargat, buddhi samaklit vishesh pakshon, jaise smriti, sthangat sambandh, shabdic or aankik samaj, samaj kii gati ityadi, kaa sanmishran ho sakati he. yah drashtavy he ki baad ke manovaigyanikon ne bhi isi ke samaan prastaavon ke aadhaar par is pariklpana ko siddh kiya he.
 buddhi ke antargat, jaisaa ise adhikansh manovaigyanikon ne samajha he, ve sab yogyataayen aa jaati hai, jinke dwaara gyaan kaa arjan, dhaaran tathaa kisi samasya ke samaadhaan main vyavhaar kiya jaataa he. yah pratyakshikaran, adhigam, smriti, kalpana ityadi yogyataon ko bhi upanay karti he. kintu yat: vibhinn prakaar kii yogyataon kaa thik thik nirdhaaran nishrchit rup se kathin he, at: buddhi kii kisi bhi paribhaasha kaa itnaa adhik vistrut hona anivaary he ki uskaa bahut vyaavhaarik mahatv nahin rah jaataa. phir bhi, manovaigyanikon ne kam se kam teen prakaar kii maapnapaddati kaa vikaas kiya he. amoort buddhi kii aavashyaktaa vrittik vyaktiyon, jaise vakeelon, chikitsakon, saahitiyik vyaktiyon or vyavsaayiyon, rajmarmagyon, tathaa isi prakaar ke logon kii hoti he. abhiyantaa, kushal maikenic, prashikshit audyogic karmchaaree, nakshaanvis, ityadi sab ko yantric drushti se, tathaa rajanyajna, vikreta, upadeshak or paramarshdaata ko saamaajik drushti se buddhisampann hona aavashyak he.
 amoort buddhi pratikon ke sambandhon ko samajhane se tathaa unke sarthak vyavhaar se sambhddha hoti he. in amoort yogyataon ke maapan ke liye nirmit pareekshanon ko saadharantaya "saamaanya buddhi pareekshan" kehete hai. in pareekshanon ko prayukt saamagree or aavashyak pratikriyaaon kii drushti se do shreniyon ke antargat vargeekrut kiya gaya he--shabdic buddhi pareekshan tathaa ashabdic buddhipareekshan. vyakti kii buddhi kaa nirnay us suchakank ke aadhaar par kiya jaataa he jo vah kisi samasya ke samaadhaan main apni shabdic yogyata, pathan or lekhan, ke prayog main praapt karata he. ashabdic pareekshan prahelikaon, bhulbhulaiyon, chitron or rekhachitron, ke rup main kisi samasya ko upasthit karte hai or parikshya vyakti ko saadhaaran chinhon dwaara athwa jod todakar apana samaadhaan prastut karnaa padataa he.
 yantric buddhi se saamanyat:, bhashaagat pratikon kii apeksha, swayan murtt vastuon ke saath kaary karne kii ausat se adhik kshamta kaa taatpary hota he. hastkaushal tathaa gatyaatmak samanvay kii kshamta se yukt vyakti yantric sadhano ko jodne todane main praveen hote hai. yantric abhiyogyata pareekshan unhen kehete hai jo is prakaar kii buddhi kaa moolyankan karne ke liye prayukt hote hai.
 saamaajik buddhi se us prabhaavshaalee aantaravaiyaktik yogyata sambandh se taatpary he jo vaanchit abhishton kii prapti ko sugam banaata he. saamaajik buddhisampann vyakti anya vyaktiyon ke saath sucharu sambandh bana rakhane kii kala or napunya ye yukt hota he. anya prakaaron ke antargat abhivritti pareekshanon dwaara saamaajik buddhi main antarnihit saamaajik pravritiyon kii maap hoti hai.
 phir bhi, buddhijnya vyavhaar ke ukt teen pakshon main bhi is tarah ke paryaapt vaiyaktik vibhed hote hai or nirmit pareekshan apni seemaa main maansik yogyataon kii samast vividhta or sampannataa ko samaapt nahin kar sakate. kintu "pareekshanon" dwaara praapt suchakank ke antargat manovaigyanik shodh ke aaj ke dhaanche kii seemaa main nishpaksh rup se praapt sangat soochna kaa samast kshetra aa jaataa he. yah upaagam siddhant kii apeksha tatwon kaa hi adhik utpaadak rahaa he or sambhavat: yahi isaki shakti hai.
 aitihaasik drushti se buddhipareekshan main ruchi kaa aarambh us samay hua jab shaikshanik kaarykram ke antargat vidhyaarthiyon kii yogyata ke nirdhaaran kii shaikshik paathyacharya kii praayogic aavashyaktaa prathit hui. san 1904 i main france ke public skulon main mandabuddhi baalkon ke liye vishesh kakshaon kii vyavastha sambandhi sanstutiyon kaa nirdhaaran karne ke liye ek ayog gathit kiya gaya tha. vahaan ke manovaigyanik alfred bine sadsy niyukt hue. is niyukti se unhen un katipay pareekshanon ke prayog kaa avasar mila jinhen ve tathaa unke sahyogi simon viksit kar rahe the. saamaanya balak or mandabuddhi balak kaa vibhed karne ke liye kisi thik thik madhyam ke nirmaan main in logon kii pradhan ruchi thi. vaiyaktik vibhed vishyak galton ke anusandhanon ne bine kii prakkalpanaaon ke vikaas main sahaayta pahunchaai. 
 vibhinn avasthaa ke vyaktiyon kii tulana tathaa ek hi umr ke vibhinn vyaktiyon kii tulana karne ke liye bine ne ek buddhipareekshan kaa nirmaan kiya. pareekshan ke vikaas main dekha gaya ki aise anek kaary ho sakate hai jinhen karne main kisi avasthaa ke, jaise das varsh ke balak to samarth hote hai jab ki apekshaakrit kam umr ke balak unhen puraa karne main nishchit rup se asamarth hote hai. yadi koi balak koi aisa kaary kar saktaa he, jise 10 varsh ke adhiktar balak kar sakate hai, to us balak kii "maansik vay" 10 varsh maani jaaygi, chaahe uski vaastavik umr chah, aath, athwa 14 varsh ho. maan lijie yadi aath varsh ke ek balak kii maansik umr 10 varsh he, to use apni avasthaa ke anusaar prakhar—vastav main do varsh adhik prakhar—kaha jaayga. duusari ore 14 varsh kii vaastavik umravaale balak kii yadi maansik vay keval 10 varsh ho to use chaar varsh pichhadaa, yaa mand, kahenge.
 swany bine ne apane pareekshan main do baar sanshodhan kiya or unka antim pareekshan san 1911 main niklaa. bine ke pareekshan ke isi antim rup kaa eldru emdru terman ne stempord vishvavidhyalay main prayog kiya jahaan bine pareekshan ke teen stempord parishkar hue. inamen se pratham 1916 main, doosraa 1937 main or teesraa 1959 main niklaa.
 bine kii "maansik vay" kaa parimarjan kiya gaya or balak kii maansik umr ko uski varshaayu se bhaag dekar usamen 100 se guna karke buddhi uplabdh nikalne kaa prastaav kiya gaya. is prakaar ksh. ghr. u 100 a g. ri./k.ri.. at: ek ausat balak kii maansik umr uski varshaayu ke baraabar hoti hai, at: 100 se upar kii buddhi uplabdhi ausat se adhik evam 100 se neeche kii buddhi uplabdhi ausat se kam maansik yogyata kii dyotak hogi. saamaanya rup se uddeshy yah rahaa he ki maanak ko is prakaar vyavasthit kar diya jaay ki kisi balak kii buddhi uplabdhi uski umr badhate rahane par bhi sthir rahe. stempord bine pareekshan kaa adhiktar prayog chaar se 14 varsh kii seemaa ke bheetar ke baalkon ke liye hi hota he. pramukh rup se praudhon ke maapnaarth nirmit ek pareekshan kaa naam "vectiolar bellevue maan scale" he. is pareekshan dwaara maansik vay to praapt nahin hoti kintu bauddhik uplabdhi avashya gyaat hoti he1 iskaa ankan is prakaar abhiyojit he ki prayek str ke liye ksh. ghr. 100 hota he. is prakaar 50 varsh kaa ek vyakti jo 125 ksh.ghr. praapt karata he, saamaanya rup se 50 varsh ke anya vyaktiyon se utana hi shreshth kaha jaayga kitna 125 ksh.ghr. praapt karanevaala 30 varsh kaa vyakti anya 30 varsh ke logon se shreshth hoga.
 stempord-bine tathaa vectiolar bellevue, donon hi pareekshan vaiyaktik pareekshan hai or inase ek samay main ek hi balak yaa vayask kaa pareekshan kiya ja saktaa he. kintu inke atirikt anya vaiyaktik pareekshan bhi hai or aise pareekshan bhi hai jinka ek baar main samuhik rup se anek vyaktiyon par prayog kiya ja saktaa he.
 kalkram kii drushti se bharat main vyaktitvapareekshan kii apeksha buddhipareekshanon kaa aarambh pehle hua. videshi pareekshanon kaa bhartiya sthitiyon ke anukool rup taiyaar karne kaa praytn sarvapratham herbert sidru rice ne san 1922 main lahore main kiya. unhone budhimaapan ke bine scale par kaary karte hue keval baalkon ke liye urdu or punjabi main "hindustani bine parfamens point scale" kaa nirmaan kiya. baad main san 1935 main balak or balikaon donon ke liye bombai main vidru pidru kamath ne marathi or kannada main bine scale kii rachana kii. bine scale ke parimarjan baad main banglaa, hindustani, tamil or telugu tathaa hindi main bhi nikle. inke atirikt stempord parimarjan ke anek anya anukoolnon kaa vyavhaar kiya gaya. in parimarjanon ke atirikt, elahabaad ke sohanlal ne san 1952 main vidhyalay main padhanevaale baalkon ke liye hindi or urdu main samuhik buddhipareekshan kaa or elahabaad ke hi sidru emdru bhaatia ne san 1945 main bharatiyon ke liye buddhi ke kriyaatmak pareekshan kaa nirmaan kiya.
 elahabaad inwing chrishchiyan kalege ke jedri henry ne san 1927 main bhartiya sthitiyon ke anukulan pratham shabdic samuhik pareekshan kaa nirmaan kiya. inkaa primary clacification pareekshan, shaikshik or buddhipareekshanon kaa sanmishran tha or yah hindi, urdu tathaa angreji main taiyaar kiya gaya tha. kaashi hindu vishvavidhyalay ke lajjashankar jha ne san 1933 main richardsen ke "siplex mental test" kaa hindi anukulan prakashit kiya or iske baad simplex pareekshan ke hi aayu varg ke liye terman ke "group test ov mental ability" par kaary kiya. inke baad esadru jalota or lahore ke aradri aradri kumaria, lakhanu ke eldru kedri shahdri, madras ke sidru tidru philip, patna ke esadru emdru mohsin aadi ne bharat main shabdic samuhik pareekshanon ke nirmaan kii disha main yogadan diya he.
 vyaktitvapareekshan kii disha main bharat main pratham prayaas lahore ke bidru maldri ne kiya. inaki "vyaktitv prashnawali" kaa uddeshy kishaaron ke samvegatmak pareekshanon ko unki nirmanvidhi ke aadhaar par teen upvargon main vargeekrut kiya ja saktaa he jo is prakaar hai : prashnawali, prakshepiy pareekshan tathaa kramanirdhaaran maan.
 is kshetra main prashnawali vidhi kaa adhikansh bhartiya manovaigyanikon ne prayog kiya he. inamen se kuch naam ye hai--mysore ke bidru kuppuswami, banaras ke esadru jalota, lakhanu ke echdru esadru asthana, banaras ke emdru esadru eldru saxena elahabaad ke didru sinaha, elahabaad kii manovigyaanshakha, kalakatta kaa shaikshanik or manovaigyanik anusandhan beuro, bihar kaa shaikshik or vyavsaayik nirdesan beuro ityadi. vartmaan samay main hamaare adhikansh bhartiya vishvavidhyalayon main prashnawali vidhi se vyaktitvapareekshan kii disha main paryaapt kaary ho rahaa he. bharat main vyaktitv ke prakshepiy pareekshan ke prayog ke liye ham elahabad kii manovigyaan shaala dwaara chrrichr ke anukulan tathaa yudru paarikh dwaara rojenvig ke pikchar frestrishan pareekshan kaa ullekh kar sakate hai. anek bhartiya vishvavidhyalayon main vidhyaarthiyon dwaara apni shaikshik aavashyaktaa ke liye rorsha pareekshan kaa sarvaadhik prayog kiya ja rahaa he. vyaktitv pareekshan ke liye kramanirdhaaran maan vidhi ke prayogon ke sambandh main shri jamuna prasad ke "vyaktitv abhiyojan sambandhi kramanirdhaaran maan" kaa ullekh kiya ja saktaa he.
 buddhipareekshanon kaa amoort buddhi kii maap kehete hai jo saamaanya maansik yogyata ke dyotak hote hai. is mat ke pravarttak yah vishwaas karte hai ki sahaayak shaikshanik nitiyon ke dwaara saamaanya buddhi kaa pareekshan maatr vidhyaarthiyon ko kisi vyavsaay ke liye aavashyak he. is prakaar ke drushtikon kaa virodh aise manovaigyanik karte hai jo aadat kii vishistataa athwa yogyata kii vishistataa par jor dete hue kehete hai ki buddhi jaisi koi chiz nahin varan iske sthaan par anek buddhiyaan hoti hai jo amoort ke atirikt anya prakaar kii yogyataon se milakar bani hoti hai. yah tathy ki ek vyakti kisi ek kaaryakshetra ke liye yogyata rakhata he, is baat kii pratyabhuti nahin he ki vah kaary ke anya kshetron main bhi utana hi yogya hoga. at: shuddhta ke hit main yahi uchit he ki "budhimhan" shabd ko vishisht sthitiyon ke vishisht vyavhaaron ke varnan ke liye surakshit rakhaa jaay. kabhi vyakti budhimattapurvak or kabhi moorkhtaapurvak vyavhaar karata he.
 "kaaran vishleshan" ke naam se khyath ek vistrut sankhyik paddati ke dwaara manushya kii yogyataon ko chhaantane ke liye anek adhyayan kiye gaye hai. bhashaatmak, yantric, kalatmak, sangitatmak, lipic tathaa pushtakayik aadi sarvaadhik uplabdh vishisht yogyataayen hai. ham apane prati din ke anubhav dwaara ye dekh sakate hai ki ek vyakti inamen se kisi ek yogyata kshetra main paarangat hote hue bhi anya main hin yaa pichhadaa hua hota he.
 abhivritti se hamaara taatpary kisi kaushal vishesh main napunya praapt karne kii vyakti kii aprakat or aviksit yogyata se he. at: abhivrittiyon ke maapan ke liye vishesh rup se nirmit pareekshan bhavi kshamtaaon kii prabhavotpaadakta ke purvakathan ko sambhav banane kaa prayaas karte hai. at: bhavi nishpattiyon ke purvakthanmak pareekshan vibhinn yogyataon se sambhddha hote hai, at: kaary ke vibhinn kshetron kaa pratinidhitiv karne ke liye anek abhivrittipareekshanon kaa nirmaan kiya gaya he. is prakaar hamen saamaanya yantric, lipic, sangitatmak tathaa anya abhivrittipareekshan uplabdh hai.
 pratham vishwayuddh ke pashchaat nirmit "minesota form board" pareekshan kaa ullekh yantric yogyata ke maapan ke sarvaadhik vaid madhyam ke rup main kiya gaya he. isamen alag alag bhaagon main kate do ayamonvol rekhachitr parikshya vyakti ke saamne rakhe jate hai jinamein se use aisa rekhachitr chunanaa hota he jo mul rekhachitr main dikhaae gaye thik thik bhaagon se milakar bana ho. yah pareekshan un yantric yogyataon kaa maapan karata he jo sthangat vastuon ke pratyakshikaran tathaa jodne todane kii prakriya se sambhddha hoti hai. anya abhivrittipareekshanon ke sambandh main yahi kaha ja saktaa he ki vishisht yogyatamapak udaahranon kii kami nahin he.
 abhiruchiyon kii vyaktitv ke un preranaatmak pakshon kaa abhivyanjak kaha gaya he jinka vikaas anubhoot aavashyaktaaon se hota he. anek vyaktiyon main vividh prakaar ke kaaryon ke liye samaan yogyata dekhi jaati he, kintu unke prati inaki abhiruchi main spasht antar hota he. yah nirvivaad he ki ham usee vyavsaay main kisi vyakti kii santoshjanak pragati kii aashaa kar sakate hai jiske prati usamen yogyata tathaa abhiruchi donon ek saath vartmaan hon. at: abhiruchiyon ke maap ko yogyataon ke maap ke saath sanyukt kar dene par kisi vyakti kii kisi vyavsaay vishesh main safalataa kaa purvakathan or adhik shashakt ho jaataa he.
 anek abhiruchi prashnawaliyon kaa nirmaan kiya gaya jinamein "cuder prefrence record pramukh he. yah prashnawali anek prakaar ke kaaryon ke prati vyakti kii abhiruchi kaa moolyankan karne kaa prayaas karti he. yah varnanaatmak maan he jisamen parikshya vyakti ko teen sambhav kriyaaon se sambhddha prayek pad ke anusaar apni ruchi ko--kise vah sabase adhik chahta he or kise sabase kam—vyakt karnaa padataa he. is prakaar hamen in nav kshetron main se prayek vyakti kii maapen uplabdh hoti hai : yantric, sangananaatmak, vaigyanik, ananayi, kalatmak, saahitiyik, sangitatmak, saamaajik seva or lipic. strang kaa "vokational interest blank" ek anya bahuprayukt vyavsaayik abhiruchi talika he. strang kaa sarvavishyak chart pachaas vyavsaayon or kaaryon ke kshetra main, jinamein kanoon, chikitsa, shikshan, ejineering, vikreta kaa kaary or lekha aate hai, vyakti kii abhiruchiyon kii shakti kii maap pradaan karata he.
 abhivritti or abhiruchi kii maap kisi vyakti ke bhavi jivan kii nishpattiyon ke suchnaank pradaan karte hai. at: use apane jivan kii yojana banane main jisase uski nishpattiyaan or kshamtaayen samaaj main uske sthaan kii aavashyaktaaon ke anukool ho saken, nirdesan kii aavashyaktaa hoti he. prayek manushya kii yogyataon main vaiyaktik antar hota he, at: nirdesan tabhi prabhavakar ho saktaa he jab vah shaikshik prayatnon ke aarambh main hi praapt ho sake. iske dwaara vidhyaarthiyon ko unki lagbhag samaan yogyata kii kakshaon main vargeekrut karne main sahaayta milti he. is prakaar vargeekrut vidhyaarthiyon kii aavashyaktaa kii purti ke liye ek susanchaarit shaikshik niti kaa hona bhi aavashyak he.
 shaikshik nirdesan bahut anshon tak saadharantaya buddhipareekshanon dwaara naapi gai vyakti kii bauddhik abhivritti par aadhaarit hota he. vidhyaarthee ko apana shaikshik abhisht apni abhivritti se na to bahut unchaa or na bahut nicha, varan anukool rakhane ke liye protsaahit karnaa chahie. iske atirikt use sarvaadhik laabhprad abhiruchi viksit tathaa arjeet karne ke liye sahaayta pradaan karte hue kisi aisi abhiruchi vishesh main chipke rahane nahin dena chahie jo usne arjeet kar lee ho. ni:andeh, abhibhavak kii sadhansampannataa use jivan ke vibhinn kaaryon ke liye taiyaar karne main mahatvapurn sahaayak tatv hota he.
 safal vyavsaayik chunaav ke liye aavashyak he ki buddhi, abhivritti, abhiruchi or vyaktitv kii pravritiyon ke maap dwaara uplabdh tathyagat pradatton kaa satark vivechan pehle se hi kar liya jaay. at: buddhi ko manovaigyanik pareekshanon dwaara sarvaadhik saralata se napa ja saktaa he, at: vyavsaay ke chunaav main kisi bhi anya vishistataa kii apeksha buddhipareekshan ko adhik mahatv diya gaya he. phir bhi iske liye buddhi ke atirikt anya prakaar kii suchnaayen bhi aavashyak hai. saath hi, kuch prakaar kii vyavsaayik safalataa ke liye vyaktitv pravritiyaan jaise prabhutvasthaapan, aakramta or nishtha atyadhik mahatvapurn hoti hai. 
