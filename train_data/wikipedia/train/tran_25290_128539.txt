 isai dharm ek ibrahimi akeshwarwadi dharm he, jiske anuyaayi isai kehalaate hai. isai dharm ke anuyaayi isa messiah kii shiksha par chalate hai. isaayiyon main bahut se samudaay hai jaise catholic, proteistant, orthodox, evanzilak aadi. isai dharm ke anusaar jeev hatya, anaavashyak hare pedo kii kataai ,kisi ko vyarth aghat pahunchaana, vyarth jal bahaanaa, aadi paap he. bibal isai dharm kaa dharmagranth he.
 isai akeshwarwadi hai, lekin ve ishwar ko triek ke rup main samajhate hai -- parampita parameshwar, unke putr isa messiah or pavitra aatma.
 parampita is sristi ke rachayita hai or iske shaasha bhi.
 isa messiah koun the jinhen aaj vishwa ke sabase zyada log puja karte he ?
 isa messiah swayan parameshwar ke doot the jo patan hue sabhi manushyon ko paap or mrityu se bachaane ke liye jagat main dehdhaaran hokar aae the. parameshwar jo aatma hai ek deh main pragat hue taaki paapi manushyon ko nahin parantu manushyon ke andar ke paapon ko khatm karen. ve is prithvi par pehle aise ishwar the jo paapi, biimaar, moorkhon or sataae huon kaa paksh liya or unke badale main paap kii keemat apni jaan dekar chukaai taaki manushya batch saken | hamaare paapon kii sajaa yishu messiah chukaa die is liye hamen paapon se kshamaa milti he. yah paapi manushya or pavitra parameshwar ke milan kaa mishan tha jo prabhu yishu ke qurabaani se puraa hua. ek shrrishtikarta parameshwar ho kar unhone paapiyon ko nahin maaraa parantu paap kaa ilaaj kiya. yah baat parameshwar pita kaa manushyon ke prati atoot prem ko pragat karata he. parameshwar, sharir main aae manushyon ko paap se bachaane yah baat yishu messiah kaa parichay he. yishu messiah parameshwar the isi baat par aaj kaa isai dharm kaa aadhaar he. unhone swayan kaha main hoon !!!isa messiah ek yahudee the jo israel israel ke gaanv betlaham main janme the . isai maanate hai ki unki mata maaria kuwanri thim. isa unke garbh main parampita parameshwar kii krupa se chamatkaarik rup se aaye the. isa ke bare main yahudee nabiyon ne bhavishyavaanee kii thi ki ek maseehaa janm legaa. kuch log ye maanate hai ki isa bharat bhi aaye the. baad main isa ne israel main yahudiyon ke bich prem kaa sandesh sunaaya or kaha ki wo hi ishwar ke putr hai. in baton par puranapanthi yahudee dharmaguru bhadak uthe or unke kehane par israel ke roman rajyapal ne isa ko cross par chadh kar marane kaa prandand de diya. isai maanate hai ki iske teen din baad isa kaa punarutthan hua yaa isa punerjeevit ho gayi. isa ke upadesh bible ke naye niyam main unke shishyon dwaara rekhaankit kiye gayi hai.
 pavitra aatma triek parameshwar ke tisare vyaktitv hai jinke prabhaav main vyakti apane andar ishwar kaa ahsaas karata he. ye isa ke carch evam anuyaiyon ko nirdeshit karte hai.
 isai dharmagranth bible main do bhaag hai. pehla bhaag or yahudiyon kaa dharmagranth ek hi hai. doosraa bhaag isa ke upadesh, chamatkaar or unke shishyon ke kaam se rishta rakhata he.
 isaayiyon ke mukhya sampradaay hai :
 roman catholic rome ke pope ko sarvocch dharmaguru maanate hai.
 protestant kisi pope ko nahin maanate he or iske bajaay pavitra bible main puri shraddha rakhte hai. madhya yug main janata ke bible padhne ke liye nakal karnaa manaa tha. jisase logo ko christi dharm kaa uchit gyaan nahin tha. kuch bishap or padrione ise sachche christi dharm ke anusaar nahin samajha or bible kaa apni apni bhashaao main bhashaantar karne lage, jise pope kaa virodh tha. un bishap or padrione pope se alag hoke ek nayaa sampradaay sthapit kiya jise protestant kehte he .
 kopimiism vidya nakal karne kaa adhikaar yaa license ko vishwaas nahin karata. isaki shuruyaat hui he bible ke ek vaakyansh se:
 orthodox rome ke pope ko nahin maanate, par apane-apane rashtriya dharmasangh ke patriark ko maanate hai or paramparawaadi hote hai.
