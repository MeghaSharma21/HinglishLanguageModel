 kii shrenee kaa hissaa
 buddha dharm bharat kii shraman parampara se niklaa dharm or mahaan darshan he. isa purv 6 ve shatabdhi main gautam buddha dwaara buddha dharm kii sthapana hui he. buddha kaa janm 563 isa purv main lumbini, nepal or mahaparinirvana 483 isa purv kushinagar, bharat main hua tha. unke mahaparinirvana ke agle paanch shatabdiyon main, buddha dharm puure bhartiya upmahadweep main failaa or agle do hajaar varshon main madhya, purvi or dakshin-purvi jambu mahadweep main bhi fail gaya.
 buddha dharm main chaar pramukh sampradaay hai: hinayan, therwaad, mahayan, vajrayan or navyan, parantu buddha dharm ek hi he evam sabhi buddha sampradaay buddha ke siddhanth hi maanate he. isai dharm ke baad buddha dharm duniya kaa dusraa sabase bada dharm hai, duniya ke kareeb 2 arab log buddha dharm ke anuyaayi hai. kintu, america ke pu research ke anusaar, vishwa main lagbhag 54 karod log buddha dharm ke anuyaayi he, jo duniya kii aabaadi kaa 7% hissaa he. pu research ne china, japan va vietnam deshon ke baudhon kii sankhya bahut hi kam bataai hai, haalanki yah desh sarvaadhik buddha aabaadi vaale sheersh ke teen desh hai. duniya ke 200 se adhik deshon main buddha anuyaayi hai. kintu china, japan, vietnam, thailand, myanmar, bhutan, srilanka, cambodia, mongolia, tibet, laos, honkong, taiwan, macau, singapore, dakshin korea evam uttar korea samet kul 18 deshon main buddha dharm 'pramukh dharm' dharm he. bharat, nepal, america, australia, indonesia, rus, bruneii, malaysia aadi deshon main bhi lakhon or karodon buddha anuyaayi hai.
 buddha kaa vaastavik naam siddharth tha. unka janm kapilwastu ke paas lumbini main hua tha. isi sthaan par, teesri shatabdi isa purv main samraat ashok ne buddha kii smriti main ek stambh banaaya tha. 
 siddharth ke pita shaakyon ke raja shuddhodan the. paramparaagat katha ke anusaar, siddharth kii mata mahamaya unke janm ke kuch der baad mar gayi thi. kaha jaataa he ki unka naam rakhane ke liye 8 rishiyo ko aamantrit kiya gaya tha, sabhi ne 2 sambhaavnaayen bataai thi, ve ek mahaan raja banenge ve ek sadhu yaa parivrajak banenge. is bhavishya vaani ko sunakar raja shuddhodan ne apni yogyata kii had tak siddharth ko sadhu na banane dene kii bahut koshishen kii. shaakyon kaa apana ek sangh tha. bees varsh kii aayu hone par har shakya tarun ko shakyasang main dikshit hokar sangh kaa sadsy bananaa hota tha. siddharth gautam jab bees varsh ke huye to unhone bhi shakyasang kii sadsyta grahan kii or shakyasang ke niyamanusaar siddharth ko shakyasang kaa sadsy bane huye aath varsh vyateet ho chuke the. ve sangh ke atyant samarpit or pakke sadsy the. sangh ke maamalon main ve bahut ruchi rakhte the. sangh ke sadsy ke rup main unka aacharan ek udhaaharan tha or unhone swayan ko sabakaa priy bana liya tha. sangh kii sadsyta ke aathven varsh main ek aisi ghatana ghati jo shuddhodan ke parivaar ke liye dukhad ban gayi or siddharth ke jivan main sankatpurna sthiti paidaa ho gayi. shaakyon ke rajya kii seemaa se sata hua coliyon kaa rajya tha. rohni nadi donon rajyon kii vibhaajak rekha thi. shakya or coliya donon hi rohinee nadi ke pani se apane-apane khet sinchate the. har fasal par unka aapas main vivaad hota tha ki koun rohinee ke jal kaa pehle or kitna upyog karegaa. ye vivaad kabhi-kabhi jhagade or ladaaiyon main badal jate the. jab siddharth 28 varsh ke the, rohni ke pani ko lekar shakya or coliyon ke naukaron main jhagada hua jisamen donon ore ke log ghayal huye. jhagade kaa pataa chalane par shaakyon or coliyon ne sochaa ki kyon na is vivaad ko yuddh dwaara hameshaa ke liye hal kar liya jaye. shaakyon ke senapati ne coliyon ke viruddh yuddh kii ghoshnaa ke prashn par vichaar karne ke liye shakyasang kaa ek adhiveshan bulaayaa or sangh ke samaksh yuddh kaa prastaav rakhaa. siddharth gautam ne is prastaav kaa virodh kiya or kaha yuddh kisi prashn kaa samaadhaan nahin hota, yuddh se kisi uddeshy kii purti nahin hogi, isse ek duusare yuddh kaa bijaropan hoga. siddharth ne kaha meraa prastaav he ki ham apane main se do aadmi chune or coliyon se bhi do aadmi chunane ko kahen. phir ye chaaron milakar ek paanchavaa aadmi chune. ye paanchon aadmi milakar jhagade kaa samaadhaan karen. siddharth kaa prastaav bahumat se amaanya ho gaya saath hi shakya senapati kaa yuddh kaa prastaav baari bahumat se paarit ho gaya. shakyasang or shakya senapati se vivaad na sulajhane par antatah siddharth ke paas teen vikalp aaye. teen vikalpon main se unhen ek vikalp chunanaa tha sena main bhartee hokar yuddh main bhaag lenaa, apane parivaar ke logon kaa saamaajik bahishkaar or unke kheton kii jabti ke liye raji hona, phaansi par latakana yaa desh nikaala sweekaar karnaa. unhone teesraa vikalp chunaa or parivrajak banakar desh chhodane ke liye raji ho gaye.
 parivrajak banakar sarvapratham siddharth ne paanch brahmanon ke saath apane prashnon ke uttar dhundne shuru kiye. ve uchit dhyaan hasil kar paae, parantu unhen apane prashnon ke uttar nahin mili. fir unhone tapasya karne kii koshish kii. ve is kaary main bhi ve apane guruon se bhi zyaada, nipun nikle, parantu unhe apane prashnon ke uttar fir bhi nahin mili. fir unhone kuch saathi ikaithe kiye or chal diye adhik kathor tapasya karne. aise karte karte chah varsh baad, bina apane prashnon ke uttar paaen, bhukh ke kaaran mrityu ke kareeb se guzare, ve fir kuch or karne ke bare main sochane lage. is samay, unhen apane bachapan kaa ek pal yaad aayaa, jab unke pita khet taiyaar karnaa shuru kar rahe the. us samay ve ek anand bhare dhyaan main pad gayi the or unhe aisa mahasoos hua tha ki samay sthir ho gaya he.
 kathor tapasya chhodkar unhone ashtangik maarg dhund nikaala, jo bich kaa maarg bhi kehalaata jaataa he kyonki yah maarg dono tapasya or asanyam kii paraakaashthaon ke bich main he. apane badan main kuch shakti daalane ke liye, unhone ek bakrii-vaale se kuch doodh le liya. ve ek pipal ke ped ke neeche baith gayi pratigya karke ki ve satya jane bina uthenge nahin. 35 kii umr par, unhone bodhi pai or ve buddha ban gayi. unka pahila dharmopadesh varanasi ke paas sarnath me tha. 
 apane baaki ke 45 varsh ke liye, gautam buddha ne ganga nadi ke aas-paas apana dharmopadesh diya, dhanwaan or kangaal logon dono ko. unhone do sanyaasiyon ke sangh kii bhi sthapana jinhone buddha ke dharmopadesh ko failaana jari rakhaa.
 tripitak buddha dharm kaa mukhya granth he. yah palibhasha main likhaa gaya he. yah granth buddha ke parinirvana ke pashchaat buddha ke dwaara diya gaya upadeshau ko sutarabaddh karne kaa sabase vrihad prayaas he. buddha ke upadesh ko is granth me sutara ke rup main prastut kiya gaya he. sutron ko varg main baandha gaya he. vagg ko nikaay main vaa khand main samahit kiya gaya he. nikaayon ko pitak main ekikrut kiya gaya he. is prakaar se teen pitak nirmit he jin ke sangyojan ko tri-pitak kaha jaataa he. 
 palibhasha kaa tripitak theravaadi buddha parampara main srilanka, thailand, burma, laos, cambodia, bharat aadi raashtra ke buddha dharm anuyaayi paalna karte he. pali ke tipitak ko sanskrit main bhi bhashaantaran kiya gaya he, jis ko tripitak kehete he. sanskrit kaa purna tripitak abhi anuplabdh he. vartmaan main sanskrit tripitak prayojan kaa jivit parampara sirf nepal ke nevaar jati main uplabdh he. is ke alaava tibet, china, mongolia, japan, korea, vietnam, malaysia, rus aadi desh main sanskrit mul mantra ke saath main sthaneey bhashaa main buddha sahitya parampara paalna karte he.
 gautam buddha ke mahaparinirvana ke baad, buddha dharm ke alag-alag sampradaay upasthit ho gayi hai, parantu in sab ke bahut se siddhant milte hai.
 tathagat buddha ne apane anuyaayion ko chaar aryasaty, ashtangik maarg, das parmita, panchasheel aadi shikshaaon ko pradaan kiye hai.
 tathagat buddha kaa pehla dharmopadesh, jo unhone apane saath ke kuch saadhuon ko diya tha, in chaar arya satyon ke bare main tha. buddha ne chaar arya satya bataaye hai.
 is duniya main dukh he. janm main, boode hone main, beemaari main, maut main, priyatam se dur hone main, naapsand chizon ke saath main, chahat ko na paane main, sab main dukh he. 
 trishna, yaa chahat, dukh kaa kaaran he or fir se sasharir karke sansar ko jari rakhti he. 
 trishna se mukti pai ja sakati he.
 trishna se mukti ashtangik maarg ke anusaar jeene se pai ja sakati he.
 saanchaa:Main:ashtangik maarg
 buddha dharm ke anusaar, chauthe arya satya kaa arya ashtaang maarg he dukh nirodh paane kaa rasta. gautam buddha kehete the ki chaar arya satya kii satyata kaa nishchay karne ke liye is maarg kaa anusaran karnaa chahie : 
 
 1. samyak drushti : chaar arya satya main vishwaas karnaa 2. samyak sankalp : maansik or naitik vikaas kii pratigya karnaa 3. samyak vaak : hanikaarak baaten or jhut na bolnaa 4. samyak karm : hanikaarak karmon ko na karnaa 5. samyak jeevika : koi bhi pratyaksh yaa apratyaksh rup se hanikaarak vyapaar na karnaa 6. samyak prayaas : apane aap sudharne kii koshish karnaa 7. samyak smriti : spasht gyaan se dekhne kii maansik yogyata paane kii koshish karnaa 8. samyak samadhi : nirvana paanaa or swayan kaa gaayab hona 
 kuch log arya ashtaang maarg ko path kii tarah samajhate he, jisamen aage badhane ke liye, pichley ke str ko paanaa aavashyak he. or logon ko lagata he ki is maarg ke str sab saath-saath paae jate he. maarg ko teen hisson main vargeekrut kiya jaataa he : pragna, sheel or samadhi. 
 bhagwaan buddha ne apane anuyaayion ko paanch shilo kaa paalan karne kii shiksha di hai.
 pali main – panatipaata vermani sikkhapadam sammaadiami !
 arth – main praani-hinsa se virat rahane kii shiksha grahan karata hoon.
 paali main – adinnadana vermana sikhapadam samaadiami
 arth – main chori se virat rahane kii shiksha grahan karata hoon.
 paali main – kamesoomichhachara vermana sikhapadam samaadiami
 arth – main vyabhichaar se virat rahane kii shiksha grahan karata hoon.
 paali nen – musavada vermana sikhapadam samaadiami
 arth – main jhooth bolne se virat rahane kii shiksha grahan karata hoon.
 paali main – surameray majjapamadthatana vermana sikhapadam samaadiami.
 arth – main pakki sharaab kachi sharaab, nashili chizon ke seven se virat rahane kii shiksha grahan karata hoon.
 gautam buddha se pai gai gyaanata ko bodhi kehalaate he. mana jaataa he ki bodhi paane ke baad hi sansar se chhutkaaraa paaya ja saktaa he. sari parmitaaon kii nishpatti, chaar arya satyon kii puri samaj or karm ke nirodh se hi bodhi pai ja sakati he. is samay, lobh, dosha, moh, avidya, trishna or atmaa main vishwaas sab gaayab ho jate he. bodhi ke teen str hote he  shravakbodhi, pratyekbodhi or samyaksambodhi. samyaksambodhi bodh dharm kii sabase unnat adarsh maani jaati he.
 gautam buddha ke mahaparinirvana ke baad, buddha dharm ke alag-alag sampradaay upasthit ho gayi hai, parantu in sab ke bahut se siddhant milte hai. sabhi buddha sampradaay tathagat buddha ke mul siddhant hi maanate hai.
 prathithyasamutpaada kaa siddhant kahata he ki koi bhi ghatana keval duusari ghatnaon ke kaaran hi ek jatil kaaran-parinaam ke jaal main vidyaman hoti he. praaniyon ke liye, iskaa arth he karm or vipaak ke anusaar anant sansar kaa chakra. kyonki sab kuch anitya or anaatman hota he, kuch bhi sach main vidyaman nahin he. har ghatana multah shunaya hoti he. parantu, maanav, jinke paas gyaan kii shakti he, trishna ko, jo dukh kaa kaaran he, tyagkar, trishna main nasht kii hui shakti ko gyaan or dhyaan main badalakar, nirvana paa sakate hai.
 is duniya main sab kuch kshanik he or nashwar he. kuch bhi sthaayee nahin. parantu vaidic mat se virodh he.
 aatma kaa arth 'mai' hota he. kintu, praani sharir or man se bane he, jisame sthayitv nahi he. kshan-kshan badlaav hota he. isliye, 'mai'arthath aatma naam kii koi sthaayee chiz nahin. jise log aatma samajhate hai, wo chetana kaa avichhinn pravaah he. aatma kaa sthaan man ne liya he.
 buddha ne brahm-jaal suta main sristi kaa nirmaan kaisaa hua, ye bataaya he. sristi kaa nirmaan hona or nasht hona baar-baar hota he. ishwar yaa mahabrahma sristi kaa nirmaan nahi karte kyonki duniya prathithyasamutpaada arthath kaarykaran-bhav ke niyam par chalati he. bhagwaan buddha ke anusaar, manushyon ke du:kha or sukh ke liye karm jimmedaar he, ishwar yaa mahabrahma nahi. par anya jagah buddha ne sarvocch satya ko avarnaneey kaha he.
 shoonyata mahayan buddha sampradaay kaa pradhan darshan he.vah apane hi sampradaay ke logon ko mahatv dete hai.
 buddha dharm kaa matlab nirashavad nahin he. dukh kaa matlab nirashavad nahin he, lekin saapekshavaad or yatharthwaad he.buddha, dhamm or sangh buddha dharm ke teen triratne hai. bhikshu, bhikshuni, upsakaa or upsika sangh ke chaar avyav hai.
 das parmitaaon kaa purna paalan karne vaala bodhisattva kehalaata he. bodhisattva jab das balon yaa bhoomiyon ko praapt kar lete hai tab "buddha" kehalaate hai. buddha bananaa hi bodhisattva ke jivan kii paraakaashtha he. is pahchaan ko bodhi naam diya gaya he. kaha jaataa he ki buddha shakyamuni keval ek buddha hai - unke pehle bahut saare the or bhavishya main or honge. unka kahana tha ki koi bhi buddha ban saktaa he agar vah das parmitaaon kaa purna paalan karte hue bodhisattva praapt kare or bodhisattva ke baad das balon yaa bhoomiyon ko praapt kare. buddha dharm kaa antim lakshya he sampoorn maanav samaaj se dukh kaa ant. "main keval ek hi padaarth sikhaata hoon - dukh he, dukh kaa kaaran he, dukh kaa nirodh he, or dukh ke nirodh kaa maarg he" . buddha dharm ke anuyaayi ashtangik maarg par chalakar na ke anusaar jikar agyanta or dukh se mukti or nirvana paane kii koshish karte hai.
 buddha dharm main sangh kaa bada sthaan he. is dharm main buddha, dhamm or sangh ko 'triratn' kaha jaataa he. sangh ke niyam ke bare main gautam buddha ne kaha tha ki chote niyam bhikshugan parivartan kar sakate he. un ke mahaparinirvana pashchaat sangh kaa aakaar main vyapak vruddhi hua. is vruddhi ke pashchaat vibhinn kshetra, samskruti, saamaajik avasthaa, diksha, aadi ke aadhaar par bhinn log buddha dharm se aabaddh hue or sangh kaa niyam dhire-dhire parivartan hone laga. saath hi main angutar nikaay ke kalam sutt main buddha ne apane anubhav ke aadhaar par dharm paalan karne kii swatantrata di he. atah, vinay ke niyam main parimarjan/parivartan, sthaneey saanskrithik/bhashik paksh, vyaktigat dharm kaa swatantrata, dharm ke nishchit paksh main zyada vaa kam jod aadi kaaran se buddha dharm main vibhinn sampradaay vaa sangh main parimarjeet hue. vartmaan main, in sangh main pramukh sampradaay yaa panth therwaad, mahayan or vajrayan he. bharat main buddha dharm kaa navyan sampradaay he jo purnat shuddh, maanavtaavaadi or vigyaanvaadee he.
 saanchaa:Main:therwaad
 saanchaa:Main:mahayan
 saanchaa:Main:vajrayan
 saanchaa:Main:navyan
 bhagwaan buddha ke anuyaayion ke liye vishwa bhar main paanch mukhya tirth mukhya maane jate hai :
 yah sthaan nepal kii tarai main nautanwaan railway stesan se 25 kilometre or gorakhpur-gonda line ke naugarh stesan se kareeb 12 kilometre dur he. ab to naugarh se lumbini tak pakki sadq bhi ban gai he. isa purv 563 main rajkumaar siddharth gautam kaa janm yaheen hua tha. haalanki, yahaan ke buddha ke samay ke adhiktar pracheen vihaar nasht ho chuke hai. keval samraat ashok kaa ek stambh avshesh ke rup main is baat kii gavaahi detaa he ki bhagwaan buddha kaa janm yahaan hua tha. is stambh ke alaava ek samadhi stupa main buddha kii ek murti he. nepal sarkaar ne bhi yahaan par do stupa or banawaye hai.
 kareeb chah saal tak jagah-jagah or vibhinn guruon ke paas bhatakane ke baad bhi buddha ko kahin param gyaan na mila. iske baad ve gaya pahunche. aakhir main unhone pran liya ki jab tak asli gyaan uplabdh nahin hota, vah pipal vriksh ke neeche se nahin uthenge, chaahe unke praan hi kyon na nikal jaaen. iske baad kareeb chah din tak din raat ek pipal vriksh ke neeche bhukhe-pyaase tap kiya. aakhir main unhen param gyaan yaa buddhatv uplabdh hua. siddharth gautam ab buddhatv paakar akaash jaise anant gyani ho chuke the. jis pipal vriksh ke neeche vah baithe, use bodhi vriksh yani gyaan kaa vriksh kahaan jaataa he. vahiin gaya ko tak bodhgaya ke naam se janaa jaataa he.
 banaras chhavnee stesan se chah kilometre, banaras-city stesan se saadhe teen kilometre or sadq maarg se sarnath chaar kilometre dur padataa he. yah purvottar railway kaa stesan he or banaras se yahaan jane ke liye sawari tanga or rickshaw aadi milte hai. sarnath main buddha-dharmashala he. yah buddha tirth he. lakhon kii sankhya main buddha anuyaayi or buddha dharm main ruchi rakhane vaale log har saal yahaan pahunchate hai. buddha anuyaayion ke yahaan har saal aane kaa sabase bada kaaran yah he ki bhagwaan buddha ne apana pratham upadesh yaheen diya tha. sadiyon pehle isi sthaan se unhone dharm-chakra-pravartan prarambh kiya tha. buddha anuyaayi sarnath ke mitti, pathar evam conkaron ko bhi pavitra maanate hai. sarnath kii darshneey vastuon main ashok kaa chaturmukh singh stambh, bhagwaan buddha kaa pracheen mandir, dhamek stupa, chaukhandi stupa, aadi shaamil hai.
 kushinagar buddha anuyaayion kaa bahut bada pavitra tirth sthal he. bhagwaan buddha kushinagar main hi mahaparinirvana ko praapt hue. kushinagar ke sameep hiranyavati nadi ke sameep buddha ne apni aakhri saans lee. rambar stupa ke nikat unka antim sanskaar kiya gaya. uttar pradesh ke jila gorakhpur se 55 kilometre dur kushinagar buddha anuyaayion ke alaava paryaton premiyon ke liye bhi khaas aakarshan kaa centre he. 80 varsh kii aayu main sharir tyaag se pehle baari sankhya main log buddha se milane pahunche. mana jaataa he ki 120 varshiya brahman subhadr ne buddha ke vachanon se prabhavit hokar sangh se judye kii ichha jataai. mana jaataa he ki subhadr aakhri bhikshu the jinhen buddha ne dikshit kiya.
 dikshabhumi, nagpur maharashtra rajya ke nagpur shahar main sthit pavitra evam mahatvapurn buddha tirth sthal he. buddha dharm bharat main 12ve shatabdhi tak rahaa, baad hindooon or muslimon ke hinsak sangharsh se shantivaadee buddha dharm kaa prabhaav kam hota gaya or 12ve shatabdi main jaise buddha dharm bharat se gaayab ho gaya. 12ve se 20ve shatabdhi tak himalayan pradeshon ke alaava pure bharat main buddha dharm ke anuyaayion kii sankhya bahoot hi kam rahi. lekin, daliton ke masiha dow babasaheb ambedkar ne 20ve shatabdi ke madhya main ashok vijayadashami ke din 14 oktober, 1956 ko pehle swayan apni patni da savita ambedkar ke saath buddha dharm kii diksha lee or phir apane 5,00,000 hindu dalit samarthakon ko buddha dharm kii diksha di. buddha dharm kii diksha dene ke liye babasaheb ne trisharan, panchasheel evam apni 22 pratigyaane apane nav-baudhon ko di. agle din nagpur main 15 oktober ko phir babasaheb ne 3,00,000 logon ko dhamm diksha dekar buddha banaaya, tisare din 16 oktober ko babasaheb diksha dene hetu chandrapur gayi, vahaan bhi unhone 3,00,000 logon ko buddha dhamm kii diksha di. is tarah sirf teen din main dow babasaheb ambedkar ne 10,00,000 se adhik logon ko buddha dharm kii deeksha dekar vishwa ke baudhon ko jansankhya 10 lakh badhaa di. yah vishwa kaa sabase bada dharmik roopantaran yaa dharmantaran mana jaataa he. buddha vidwaan, bodhisattva dow babasaheb ambedkar ne bharat main buddha dharm kaa punarutthan kiya. ek surveykshan ke anusaar march 1959 tak lagbhag 1.5 se 2 karod daliton ne buddha dharm grahan kiya. 1956 se aaj tak har saal yahan desh or vidashon se 20 se 25 lakh buddha or babasaheb ke buddha anuyaayi darshan karne ke liye aate he. is pravitra evam mahatvapurn tirth sthal ko maharashtra sarkaar dwaara ‘a’varg paryaton evam tirth sthal kaa darja diya gaya he.i
 sampurna vishwa main lagbhag 1.8 arab buddha hai. inamen se lagbhag 70% se 75% mahayani buddha or shesh 25% se 30% theraavaadi, navayani or vajrayani buddha he. mahayan or therwaad, navyan, vajrayan ke atirikt buddha dharm main inke anya kai upsampradaay yaa upvarg bhi hai parantu in kaa prabhaav bahut kam he. sabase adhik buddha purvi asia or dakshin purv asia ke sabhi deshon bahoosankhyak ke rup main rahete hai. dakshin asia ke do yaa teen deshon main bhi buddha dharm bahusankhyak he. asia mahadweep kii lagbhag aadhi se zyada aabaadi par buddha dharm kaa gaharaa prabhaav he. america, australia, africa or europe jaise mahadwipon main bhi karodon buddha rahete hai. vishwa main lagbhag 18 se adhik desh aise hai jahaan buddha bahusankhyak yaa bahumat main hai. vishwa main kai desh aise bhi hai jahaan kii buddha jansankhya ke bare main koi vishwasaneey jaankaree uplabdh nahin he. 
 duniya ke buddha raashtra or unamem buddha pratishat
 aaj vishwa main 20 se adhik deshon main buddha dharm bahusankhyak yaa pramukh dharm ke rup main hai.
 vishwa main laos, cambodia, bhutan, thailand, myanmar or srilanka yah chah desh "adhikrut" 'buddha desh' he, kyonki in deshon ke samvidhanon main buddha dharm ko ‘rajdharm’ yaa ‘rashtradharm’ kaa darja praapt he.
 hindu athwa sanathan · buddha · sikh · jain · islam · anya
