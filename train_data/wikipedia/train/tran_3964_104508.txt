 namakan prakriya :
 susawaani mata jain dharm ke dugad,surana evam sankhla gautra kii kuladevi he. unhen ambe mata kaa rup mana jaataa he.
 raja suradasji surana ke vansh kaa vistaar hua or samay vyateet hone par raja suradasji kii chauthi peedi main satidasji surana hue. sati das ji surana samvath 1210 main nagaur aakar bas gayi the.shri satidas surana ambe mata ke param bhakt the. seth satidas kii manokamana thi ki devi unke ghar main putree ke rup main janm le. mata ambe devi ne unki manokamana ko purna kiya or putree rup main samvath 1219 kii asina shukla dwitiya ko nagaur main janm liya. inhone apni putree kaa naam susawaani rakhaa..
 samvath 1229 main das varsh kii aayu main unka vivaah sambandh duggad parivaar main karnaa tay hua.. us samaaroh main soobedaar bhi aamantrit tha. susawaani ji jab bane baithi. tab vahaan ke musalmaan soobedaar ne unke rup lavanya par mugdh hokar swayan unase vivaah karne kii thaan lee. seth satidasji ko bulaakar unke saamne apana prastaav rakhaa.sethji is baat ko sunakar bahut dukhi hue or kaha, “musalmaan or hindu ke bich yah vivaah sambandh kaise ho saktaa he?”kintu soobedaar apni jid par tha.ajna paalan na karne par usne saare parivaar ko kolhu main piswane kii dhamkee di. seth sati das ji kirag-rag main hindutv kaa khun bharaa tha unhone dridhtaa se soobedaar kaa prastaav thukraa diya. phir kya tha? soobedaar ne turant hi unhen jail bhijwa diya. idhar jab unkepariwaar waalon ko is baat kaa pataa laga to sabhi susawaani ji ko kosne lage. tab ve dukhi ho manahi man arihant bhagwaan bhagwaan kaa samaran karne lagi. prarthana karte vakt unhen neend aa gai. swapn main unhen kisi tejasvi murti ne drushtaant dekar kaha ki :-
 ""ghabaraane kii baat nahin he. uski ye aukaat nahin he.. tu us dusht ko ye kahlaade . shart rakhi he tere aage.. saat paanvade kii chhot dekar. peechha kar le ghode chadhakar.. wo tujko nahin pakad paayegaa. daud-daud kar thak jaayegaa.. swapn kaa haal kahaan maate se. mastak kesar tilak saje the.. soobedaar ko de sandeshaa. kuch naa ghatane kaa andeshaa..""
 itani baat kah kar murti lop ho gai.susawaani ji uthi or unhone apane swapn kaa sab haal apni mata ji se kaha or uske pramaan swarup sab ke mastak par kesar ke tilak dekhe gayi. sab ko dhairya bandhaa turant hi soobedaar ko sandesh bheja gaya. soobedaar sunakar prasann hua or turant sweekruti de di. donontaraf utsaah se taiyaariyaan hone lagi. sethji ko mukt kar diya gaya. bahut jaldi hi khub sajaa dhaj kar kuch sainikon ko saath liye soobedaar sethji ke bhawan par aa pahunchaa.daudane se purv unhone apane ghar ke daravaaje par kunkum bhare haath kaa chapa lagaaya. vah aaj bhi pathar main jyon kaa tyo ankit he.satya katha kaa wo dyotak he. saat paanvade kii chhot dekar susawaani ji aage-aage daudane lagi or soobedaar apane sainikon sahit ghode par baitha unka peechha karne laga. prastaavit kaarykram ke anusaar susawaani paidal daudane lagi or soobedaar ashv par saat kadam peeche. suryoday kii pratham kiran ke saath daud prarambh hui. donon milon daudte rahe parantu faasla yathaavat rahaa. jab susawaani ji daudte hue thak gayi to prarthana kii he prabho! meri raksha karo, main ab or adhik nahin daud sakati. adhishthatri devi ne prarthana suni tabhi saamne se ek singh aata hua dikhaai padaa devi ne akashwani main unhen singh par savaar hokar aage badhane ko kaha.aagyaanusaar susawaani ji turant singh par savaar ho gayi or singh daudane laga. chalate-chalate vartmaan bikaner ke antargat shri sindhu morkhana gaanv ke najadik pahunch gai. vahaan bhagwaan shivashankar bholenath kaa atyant pracheen mandir tha yahaan par bhi susawaani ji ne bholenath se prarthana kii,"he prabhu! meri raksha karo. mujhe chhipane kaa sthaan do." bhole shiv ne saakshaat prakat hokar apana chimata mandir ke saamne kii ore phenkaa or kaha -"he devi aap sidhe vahaan chali jaaiye jahaan yah chimata gira he vahiin aapkaa sthaan he."bholenath kaa phenkaa hua chimata ek ker ke ped ke bich main padaa tha. susawaani ke vahaan pahonchte hi prithvi or vriksh donon shabd karte hue fate. susawaani ji singh ke sahit usamen samaa gai or jameen phir jyon kii tyon ho gai. susawaani ji ke cheer kaa chaar angul pallaa baahar rah gaya. soobedaar or uske saathi us palle ko lekar hi jhagadne lage. sabhi usase vivaah karnaa chaahate the. baat bad gayi,talavaarein khinch gai or ve vahaan aapas main ladakar samaapt ho gayi. jinaki devliyaan aaj bhi morkhana main vidyaman he. susawaani kaa yah aashray vriksh san.1229 se lekar aaj tak usee sthaan par haraa bharaa khadaa he.
 
 bhagwaan shiv kaa atipracheen mandir jahaan par bhagwaan ne swayan prakat hokar ker ke vriksh kii taraf apana chimata phenkaa tha jisase prithvi or vriksh attahas kar fat gayi
 maa susawaani ji kaa aashray vriksh san.1229 se lekar aaj tak usee sthaan par haraa bharaa khadaa he ker ke vriksh kaa vah sthaan jahaan par bhagwaan shiv kaa chimata girane se yah jameen ke saath do bhaagon main vibhajit ho gaya tha maa susawaani singh ke sahit usamen samaa gai or jameen phir jyon kii tyon ho gai
        
 
 nagaur ke satidas surana. jinke dhar divya kanya aana..puure ghar main khushiyaan chai. susawaani mata ji ghar ai..sanwat baarah sau unnatees. aayu thi das varsh ke bich..shaadi kii ho gai taiyaari. choti kanya badi dulaari..hua sambandh duggad parivaar. khushiyaan chai aseem apaar..susawaani jab bane bethi. ghatana ek ajab ho baithi..ek musalmaa soobedaar. jisane sabko kiya hoshiyaar..sundar kanya thi susawaani. usne shaadi karne kii thaanee..baat ye sunakar pita ghabaraaye. kaise musalmaa sang paranaayen..ye sambandh nahin ho saktaa.soobedaar tha jid kaa pakkaa..ajna paalan na karne par. dhamkee de di garaj-garaj kar..kolhu main pisva daaloongaa. gin-gin kar sabko maaroonga..seth satidas hindu khara tha. nas-nas main hindutv bharaa tha.dridhtaa se prastaav thukraayaa. soobedaar ne jail bhijwaya..ghar waalon ko pataa chalaa jab| susawaani ji ko kosa tab..man hi man jab dukhi hui mata. dukhi man tab hi prabhu ko dhyata..nain moond arihant ko dhyaayi. dhyaan hi dhyaan main nindiya ai.|swapn main tejasvi bhagwaan ne. darshan dekar kaha vachan main..ghabaraane kii baat nahin he. uski ye aukaat nahin he..tu us dusht ko ye kahlaade . shart rakhi he tere aage..saat paanvade kii chhot dekar. peechha kar le ghode chadhakar..wo tujko nahin pakad paayegaa. daud-daud kar thak jaayegaa..swapn kaa haal kahaan maate se. mastak kesar tilak saje the..soobedaar ko de sandeshaa. kuch naa ghatane kaa andeshaa..donon taraf hi khushiyaan chai. seth ko de di usne rihaai..susawaani ji taiyaar khadi thi. ye to pariksha kii hi ghadi thi..daud se pehle dwaar pe ai. kunkum ke haath kaa chapa lagaai..wo pathar main jyon kaa tyon he. satya katha kaa wo dyotak he..sasavani ji jab thak ke haari. raksha karne ko maan ko pukaari..hui tab jor se akashwani. sher pe baith gai susawaani..daud ke morkhana jab pahaunchi. mandir ke andar the shivaji..boli raksha karo tripurari. main ablaa hum sharan tihaari..bhole ne phir haath ghumaya. chimata phenk dikhaai maaya..susawaani ji ke vahaan pahonchte. prithvi vriksh attahas kar fatate..susawaani ji prithvi main samaai. chaaron ore jameen tharrai..wo devliyaan aaj bhi vahiin hai. susawaani mata bhi vahiin he..ker kaa ped bhi vahiin khadaa he. varshon baad bhi haraa-bharaa he.
 
 samvath 1232 kii ek raat ko satidaas ji ke chote bhai malahdas ji ko swapn aayaa ,swapn main devi ne bhoomi main pravesh hone vaale sthaan par mandir banaakar murti sathapana karwaane kii ajna di, malha ji ne us sthaan par pani kii kami v dhan kaa abhaav bataaya|us sthaan par mataji ne unhen goshaala main gade hue dhan kaa bhandar bataate hue kaha kii devalayas banaakar usame bhagwan kii urati sathapana karo or saath main apana sthaan tathaa goshaala v kua banavaane ko kaha | dhan kaa bhandar bataate hue mataji ne kaha kii goshaala ke bich ek mori he jisame dhan ke bhare hue 1008 kalash rakhe hue he jisame se ek kalash main sade tin karod ke jawaharaat kaa dibba he is dhan kaa prayog karke sansar main pratishtha praapt karo|suswaani ji ajna anusaar maala ji ne savere uthte hi dhan nikalvaaya| murti kii sathapana ke liye mandir aadi kii niv daalane se pehle ek kua khudhvaya is kue main bahut hi meetha pani niklaa| mandir bhi teyar hua isame murti satthapana hetu fir mataji kaa dhyaan kiya raatri ko swapn main prakat hokar mataji ne kaha kii deval ke agavaani baju main tis pawada par 9 haath tale murti he use nikalwakar sthapit karo|magha sudi panchami samvath 1232 kaa mohrat nikalvaaya gaya or us din nagaur main deval tathaa goshaala kii niv daali gai | jameen to naharo kii thi lekin kintu bhawan nirmaan suraana ji ne karavaaya| 
 morkhana kaa mukhya mandir,maa susawaani kaa darbar
 morkhana ke mukhya mandir main susawaani mata kii mukhya chamatkaarik murti
 morkhana ke mukhya mandir main susawaani mata kii murti
 yah sthaan bikaner se 28 mile dakshin-purv main he. yahaan kaa susawaani devi kaa mandir ullekhneey he. yah mandir ek unche tile par bana he tathaa isamen ek tahkhaana, khulaa hua praangan evam baramada he. yah sara jaisalmeri pattharon kaa bana he or iske tahkhaane kii bahari chahardivaaron par devataaon or nartkiyon kii akritiyaan khudi he. isi prakaar dwaar bhaag bhi khudaai ke kaam se bharaa hua he. tahkhaane ke chaaron taraf ek nichi diwaar bani he. pragann par chat he jo 16 khambhon par sthit he, jinamein 12 to chaaron ore ghere main lage hai. shesh 4 madhya main hai. madhya ke chaaron stambh or tahkhaane ke saamne ke do stambh ghatpallabh style main bane hai. ghere main lage hue stambh shridhar style ke hai. madhya ke stambhon main se ek par baithe hue manushya kii akruti khudi he. tahkhaane ke saamne dai taraf ke stambh par do lekh khude hai. ek taraf kaa lekh spasht nahin he tathaa duusari taraf kaa lekh 1172 i0 kaa he tathaa iske upree bhaag main ek sree kii akruti bani hui he.
 navaratri main is mandir bada mela lagata he. shivaratri main bhi bada mela bharta he. susawaani mata mandir trust or gaanv vaasiyon ke sahyog se yahan kai dharm shaalaayein bani hui hai jahaan varsh paryant yatri aakar rukate hai jinaki nishulk vyavastha kii jaati he. yahan prativarsh caitra shukla navami or asina shukla navami ko vishesh puja hoti he or asina shukla dasham ko morkhana main mela bharta he. mundan ke samay sava ser kii laapasi, nariyal, roti aadi chadhaai jaati he. ker ke vriksh ke neeche jadula utaara jaataa he. bhairavaji ko tel chadhaaya jaataa he or shivlinga kii dhoomdhaam se puja hoti he. laal vastra dhaaran kar puja kii jaati he. aarti ke baad bhoga lagata he. akhand jyoti jalati he. yahan tirthayatriyon ke liye samuchit awaas or bhojan kii vyavastha surana bhaipa kii he.
 samvat 1232 main satidas ke anuj malhadaas ko devi ne swapn main mandir nirmaan kaa aadesh diya. us samay jal or dhan ke abhaav kii purti devi chamatkaar se purna hui. vahaan khudaai kii gai jisamen unhen jawaharaat se bhare 1008 ghade mili or kuen kii khudaai main suswaad jal mila. devi ke aadesh se devi kii murti bhoomi se nikaalkar pratishtha karai.
 morkhana jane ke liye nokha jo kii rajasthan ke bikaner jile se 45 kimi duri par he vahaan janaa padataa he uske baad nokha se koi saadhan karke yaa apane personal saadhan se kakda chauraahaa hote hue beraasar gaanv aata he waha se sidhe morkhana ke liye rasta jaataa he jahaan par khaane pine or thaharne ke liye sab suvidhaae he|
 morkhana kaa mukhya mandir,maa susawaani kaa darbar
 morkhana ke mukhya mandir main susawaani mata kii mukhya chamatkaarik murti
 bhagwaan shiv kaa atipracheen mandir jahaan par bhagwaan ne swayan prakat hokar ker ke vriksh kii taraf apana chimata phenkaa tha jisase prithvi or vriksh attahas kar fat gayi
 bhagwaan shiv kaa atipracheen mandir 2
 morkhana ke mukhya mandir main susawaani mata kii murti 1
 morkhana ke mukhya mandir main susawaani mata kii murti 2
 morkhana ke mukhya mandir main susawaani mata kii murti 3
 morkhana ke mukhya mandir main susawaani mata kii murti 4
 morkhana ke mukhya mandir main susawaani mata kii murti 5
 morkhana ke mukhya mandir main susawaani mata kii murti 6
 nagaur, rajasthan main sthit susawaani mata kaa mandir
 rajrahat, pashchim bengal main sthit susawaani mata kaa mandir
 devprastha, rajrahat, pashchim bengal main sthit susawaani mata kaa mandir
 villupuram, tamilnadu main sthit susawaani mata mandir
 karnataka main sthit susawaani mata kaa mandir
 kanwaliyas ke mandir main mata kii murti
 nagaur ke mandir main mata kii murti
 nagaur ke mandir main mata kii murti
 rajrahat ke mandir main mata kii murti
 rajrahat ke mandir main mata kii murti 1
 rajrahat ke mandir main mata kii murti 2
 rajrahat ke mandir main mata kii murti 3
 rajrahat ke mandir main mata kii murti 4
 rajrahat ke mandir main mata kii murti 5
 karnataka ke mandir main mata kii murti
 villupuram ke mandir main mata kii murti
 ker ke vriksh kaa vah sthaan jahaan par bhagwaan shiv kaa chimata girane se yah jameen ke saath do bhaagon main vibhajit ho gaya tha maa susawaani singh ke sahit usamen samaa gai or jameen phir jyon kii tyon ho gai
 maa susawaani ji kaa aashray vriksh san.1229 se lekar aaj tak usee sthaan par haraa bharaa khadaa he
