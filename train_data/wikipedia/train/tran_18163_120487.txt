  
 multimedia angreji ke multi tathaa media shabdon se milakar bana he. Multi kaa arth hota he 'bahu' yaa 'vividh' or Media kaa arth he 'madhyam'. multimedia ek madhyam hota he jiske dwaara vibhinn prakaar kii jaankariyon ko vividh prakaar ke madhyamon jaise ki taxt, audio, graphics, anemeshan, video aadi kaa sangyojan kar ke darshakon/shrotaaon tak pahunchaaya jaataa he.
 aajkal multimedia media kaa prayog anek kshetron jaise ki multimedia prastutikaran, multimedia games main bahutayat ke saath hota he kyonki multimedia kisi vastu ke prastutikaran kaa sarvottam saadhan he.
 rachanaatmak udyogon main - rachanaatmak udyog gyaan, kala, manoranjan, patrakarita aadi ke liye multimedia kaa prayog karte hai.
 vyapaar main - vyapaaree vigyaapan ke liye multimedia kaa prayog karte hai.
 khel tathaa manoranjan main - yah to ham sabhi jaanate hai ki khelon ke liye video games ke rup main multimedia kaa prayog atyant lokapriy he. cinema jaise manoranjan ke kshetra main special effects dene ke liye multimedia kaa prayog kiya jaataa he.
 shiksha ke kshetra main - vidhyaarthiyon ko aasaani ke saath kam se kam samay main shiksha pradaan karne ke liye multimedia ek vardaan sabit hui he.
 ye to multimedia ke prayog maatr kuch hi udhaaharan hai varanaa aaj aisa koi bhi kshetra nahin hoga jisamen multimedia kaa prayog na kiya jaataa ho.
 sambhavat akhbaar hi pehla jansampark madhyam tha, jisamen multimedia kaa prayog hua. 1895 main marconi ne betaar radio sandesh bheja tha, phir 1901 main telegraph kaa prayog radio ke dwaara shuru hua, aaj bhi radiotanrag audio prasaaran main prayog ho rahaa he.
