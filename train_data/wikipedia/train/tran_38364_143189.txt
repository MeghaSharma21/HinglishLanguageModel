 siikhnaa yaa adhigam ek vyapak satat evam jivan paryant chalanevaali mahatvapurn prakriya he. manushya janm ke uparaant hi siikhnaa prarambh kar detaa he or jivan bhar kuch na kuch sikhta rahata he. dhire-dhire vah apane ko vaataavaran se samyojit karne kaa praytn karata he. is samaayojan ke dauraan vah apane anubhavon se adhik laabh uthaane kaa prayaas karata he. is prakriya ko manovigyaan main siikhnaa kehete hai. jis vyakti main seekhney kii jitani adhik shakti hoti he, utana hi uske jivan kaa vikaas hota he. seekhney kii prakriya main vyakti anek kriyaaain evam upakriyaaain karata he. atah siikhnaa kisi sthiti ke prati sakriy pratikriya he.
 udaahranarth - chote balak ke saamne jalataa deepak le janaper vah deepak kii lau ko pakadaney kaa prayaas karata he. is prayaas main uskaa haath jalane lagata he. vah haath ko peeche khinch letaa he. punah jab kabhi uske saamne deepak laayaa jaataa he to vah apane purv anubhav ke aadhaar par lau pakadaney ke liye, haath nahin badhaata he, varan usase dur ho jaataa he. isivichaar ko sthiti ke prati pratikriya karnaa kehete hai. duusare shabdon main kah sakate hai ki anubhav ke aadhaar par balak ke swaabhaavik vyavhaar main parivartan ho jaataa he.
 uparokt paribhaashaon se spasht hota he ki seekhney ke kaaran vyakti ke vyavhaar main parivartan aata he, vyavhaar main yah parivartan bahya evam aantarik donon hi prakaar kaa ho saktaa he. atah siikhnaa ek prakriya he jisamen anubhav evam prashikshan dwaara vyavhaar main sthaayee yaa asthai parivartan dikhaai detaa he.
 iel tharnadike america kaa prasiddh manovaigyanik hua he jisane seekhney ke kuch niyamon kii khoj kii jinhen nimnlikhit do bhaagon main vibhajit kiya gaya he–
 
 seekhney ke mukhya niyam teen he jo is prakaar hai -
 1. tatparta kaa niyam - is niyam ke anusaar jab vyakti kisi kaary ko karne ke liye pehle se taiyaar rahata he to vah kaary use anand detaa he evam sheeghra hi sikh letaa he. iske vipareet jab vyakti kaary ko karne ke liye taiyaar nahin rahata yaa seekhney kii ichha nahin hoti haito vah jhunjhala jaataa he yaa krodhit hota he va seekhney kii gati dhimi hoti he.
 2. abhyaas kaa niyam - is niyam ke anusaar vyakti jis kriya ko baar-baar karata he us sheeghra hi sikh jaataa he tathaa jis kriya ko chhod detaa he yaa bahut samay tak nahin karata use vah bhuulane lagatahe. jaise‘- ganit ke prashn hal karnaa, tip karnaa, cycle chalaanaa aadi. ise upyog tathaa anupyog kaa niyam bhi kehete hai.
 3. prabhaav kaa niyam - is niyam ke anusaar jivan main jis kaary ko karne par vyakti par acha prabhaav padataa he yaa sukh kaa yaa santosh miltaa he unhen vah seekhney kaa praytn karata he evam jin kaaryon ko karne par vyakti par bura prabhaav pasta he unhen vah karnaa chhod detaa he. is niyam ko sukh tathaa dukh yaa puraskaar tathaa dand kaa niyam bhi kaha jaataa he.
 1. bahu anukriya niyam - is niyam ke anusaar vyakti ke saamne kisi nai samasya ke aane par use sulajhane ke liye vah vibhinn pratikriyaaon ke hal dhughane kaa praytn karata he. vah pratikriyaayen tab tak karata rahata he jab tak samasya kaa sahi hal na khoj le or uski samasyasulajh nahin jaati. isse use santosh miltaa he tharnadike kaa praytn evam bhul dwaara seekhney kaa siddhanth isi niyam par aadhaarit he.
 2. maansik sthiti yaa manovriti kaa niyam - is niyam ke anusaar jab vyakti seekhney ke liye maansik rup se taiyaar rahata he to vah sheeghra hi sikh letaa he. iske vipareet yadi vyakti maansik rup se kisi kaary ko seekhney ke liye taiyaar nahin rahata to us kaary ko vah sikh nahin sakegaa.
 3. aanshik kriya kaa niyam - is niyam ke anusaar vyakti kisi samasya ko sulajhane ke liye anek kriyaayen praytn evam bhul ke aadhaar par karata he. vah apni anrtadrushti kaa upyog kar aanshik kriyaaon kii sahaayta se samasya kaa hal dhudh letaa he.
 4. samanta kaa niyam - is niyam ke anusaar kisi samasya ke prastut hone par vyakti purv anubhav yaa paristhitiyon main samanta paye jane par uske anubhav swatah hi sthanantarit hokar seekhney main madd karte hai.
 5. saahchary parivartan kaa niyam - is niyam ke anusaar vyakti praapt gyaan kaa upyog anya paristhiti main yaa sahachaari uddipak vastu ke prati bhi karne lagata he. jaise-kute ke muh se bhojan saamagree ko dekh kar laar tapakarne lagati he. parantu kuch samay ke baad bhojan ke bartanako hi dekh kar laar tapakane lagati he.
 siikhnaa chaaron ore ke parivesh se anukulan main sahaayta karata he. kisi vishisht saamaajik-saanskrithik parivesh main kuch samay rahane ke pashchaat ham us samaaj ke niyamon ko samaj jate hai or yahi hamase apekshit bhi hota he. ham parivaar, samaaj or apane kaaryakshe tra ke jimme daar naagarik evam sadsy ban jate hai. yah sab seekhney ke kaaran hi sambhav he. ham vibhinn prakaar ke kaushalon ko arjeet karne ke liye seekhney kaa hi prayog karte hai. parantu sabase jatil prashn yah he ki ham sikhte kaise hai ?
 manovaigyanikon ne maanvon evam pashuon par anek prakaar ke adhyayanon dwaara seekhney kii prakriya ko samajhane kaa prayaas kiya he. unhon ne kuch vidhiyaan in git kii hai jinka upyog saral evam jatil anukriyaaon ko arjeet karne main ho ta he. seekhney ke do mul prakaar hai - shastreey anubandhan or yantric yaa kriyaprasut anubandhan. iske atirikt vaachik yaa shabdic siikhnaa, prekshan siikhnaa, kaushal siikhnaa, or pratyay siikhnaa aadi anya prakaar bhi hai.
 shastreey anubandhan ko powelav kaa siddhanth bhi kaha jaataa he kyonki iskaa avishkaar ek roosi vaigyanik evan pi. powelav ne kiya tha jo uddipan or anukriya ke bich sambandhon kaa adhyayan karne main ruchi rakhte the. unhone kutton par adhyayan kiye. ek kute ko baandhakar rakhaa gaya or prayogshaala sahaayak ne kute ke saamne bhojan prastut kiya. powelav ne paaya ki kute ne laar sravit karne kii anukriya ko sikh liya tha. unhone anubandhan kii is vidhi par vistaar se adhyayan kiye.
 powelav ne kute par krambaddh prayaas kiye jisamen dhwani or bhojan ko saath main sanlagn kiya gaya. seekhney ke is prayaas main dhwani or bhojan ko saath main sammilit kiya gaya. dhwani prastut karne kaa samay kaaphi kam tha or dhwani or bhojan prastut karne ke madhya main kareeb 2 se 3 minute kaa antar ho ta tha.
 shuru ke kuch prayaason main kutta bhojan prastut ho ne par laar sravit karata tha. khaanaa dekhte hi laar sravit hona ek swaabhaavik pratikriya he isiilie laar ko ananubandhit anukriya kaha gaya. baad ke prayaason main ghanti pehle bajaai gai uske baad khaanaa prastut kiya gaya. ghanti or bhojan ke ek saath kuch prayogon ke baad kute ne akele ghanti ke bajte hi laar sravit karnaa shuru kar diya tha. dhwani ko anubadhit uttejnaa kaha gaya kyon ki kute kaa anubandhan dhwani ke saath ho gaya or vah ghanti bajte hi laar sravit karne lagata tha. ghanti ke bajte hi laar kaa sravit ho janaa anubandhit anukriya kahalaai.
 yah paaya gaya he ki har prayaas main agar ghanti to bajaai jaati he parantu bhojan prastut nahin kiya jaataa to anubandhan kaa vilop ho jaataa he. arthath ghanti ke bajane se koi bhi laar sravit nahin hogi or yadi kai prayaason main lagaatar aisa hi kiya jaataa he to vilopan kii sthiti aa jaati he.
 yah bhi paaya gaya he ki wilo pen ke kuch interval ke pashchaat yadi ghanti bina bhojan ke bajaai jaati he to kutta ke val kuch prayaason tak phir se laar giraayegaa. vilop ke baad anubandhit anukriya kii is sthiti ko swatah parivartit kehete hai.
 agar koi baccha samay se apana grihakaarya kar letaa he to uske mata-pita uski prashansa karte hai or baccha us kaary ko karnaa sikh jaataa he. le kin agar baccha koi plate tod de ta he to use danta jaataa he yaa use sajaa di jaati he or balak is tarah ke vyavhaar ko dubaara na karnaa sikh jaataa he. is prakaar ke anubandhan ko naimitthik anubandhan yaa kriyaprasut anubandhan kehete hai. duusare shabdon main kaha ja saktaa he ki ham vah vyavhaar karnaa sikh jate hai jisamen parinaam sakaaratmak ho te hai or ham vah vyavhaar karnaa chhod dete hai jo hamen nakaaratmak parinaam de ta he.
 vyaavhaarik anubandhan seekhney kii vah vidhi he jisamen praani us vyavhaar ko doharaate hai jiskaa parinaam sakaaratmak ho ta he or us vyavhaar se bachataa he jiskaa parinaam nakaaratmak hota he. bi.epa. skinner i se sarvaadhik prabhaavshaalee vaigyanik hai jo seekhney main kriyaprasut anubandhan kii bhoomika ke sabase zyada pakshdhar rahe hai. unhone chuhon par is anubandhan kaa prayog karne ke liye dibbe kaa nirmaan kiya jise skinner baks kaha jaataa he.
 is dabbe kii saamne kii diwaar main ek liver laga hua tha. liver ko dabaanaa hi vah anukriya thi jo chuuhe ko seekhni thi. ek bhukhe chuuhe ko is dabbe ke andar rakhaa gaya, or usne andar jate hi vibhinn prakaar kii kriyaayen kerani shuru kar deen. kuch der baad achaanak usne vah liver dabaa diya jisase uske saamne rakhi plate main khaanaa aakar gir gaya. or chuuhe ne vah khaanaa kha liya. bhojan khaane ke baad chuuhe ne pinjre main dubaara kriyaayen kerani shuru kar di. kuch gatividhi ke baad usase vah liver dubaara dab gaya or punah uske saamne bhojan kaa tukdaa gir gaya. shaniah-shaniah chuha sari aniyamit gatividhiyaan band karke sirf liver ke chaaron taraf hi vishisht gatividhiyaan karne laga. ant main chuha yah sikh jaataa he ki liver ko dabaane par uske saamne bhojan giraaya jaataa he jo ki uske liye santushti pradaan karne vaala parinaam tha. duusare shabdon main chuuhe dwaara liver ko dabaanaa bhojan pradaan karne vaala nimitt ban jaataa he. chuuhe dwaara kii gayi anukriya punarbalit thi jisase chuuhe ne is vyavhaar ko uparjit kar liya yaa sikh liya. bhojan praapt karne main liver ne chuuhe ke liye ek nimitt kii bhoomika nibhaai jisase chuuhe ko santushti praapt hui or isaliye is tarah ke seekhney ko yantric anubandhan bhi kaha jaataa he. ise kriyaprasut anubandhan bhi kaha jaataa he kyon ki chuuhe yaa kisi praani dwaara kiya gaya vyavhaar vaataavaran par kii gai kriya he.
 maanav dwaara siikhe hue adhikanshat vyavhaar kii vyakhya ham kriyaprasut anubandhan ke sahyog se kar sakate hai. udaahranarth mata-pita or duusare adhikari balak ke har aakraamak vyavhaar ko dandit or achche vyavhaar ko puraskrit karte hai. kriyaprasut anubandhan main punarbalan kii nirnaayak bhoomika he. yah nakaaratmak yaa sakaaratmak ho saktaa he. aaiye punarbalan ke donon prakaaron ko samajhane kaa praytn karte hai.
 aisi koi kriya jo anukriya kii sankhya main vruddhi karti he punarbalan kehalaati he. hamane skinner ke prayog main dekha ki chuha baar-baar liver dabaane kii anukriya karata he or bhojan praapt kar letaa he. ise sakaaratmak punarbalan kehete hai. is prakaar ek sakaaratmak punarbalan yaa puraskaar vah pravriti he jisase us vishisht vyavhaar ke prabhaav ko bal miltaa he. sakaaratmak punarbalan vah koi bhi uddipan he jiske madhyam se us vishisht anukriya ko aage jane kaa bal miltaa he. . ‘nakaaratmak’ shabd punarbalan kii prakruti ko bataata he . yah punarbalan he kyon ki yah anukriyaaon kii sankhya main vruddhi karata he. is vidhi ko ‘palaayan’ adhigam kaha gaya kyonki chuha agar liver ko dabaata he to aghat se batch saktaa he. duusare tarah ke nakaaratmak punarbalan ke parinaam swaroop jo anubandhan ho ta he use bachaav dwaara siikhnaa kaha gaya jisamen chuha liver dabaakar aghat se batch saktaa he. palaayan yaa bachaav dwaara seekhney main nakaaratmak punarbalan kaa prayog kiya jaataa he or praani palaayan yaa bachaav dwaara isse batch jaataa he.
 ham kaise sahi anukriyaaon ko punarbalit kar sakate hai? yah nirantar yaa aanshik punarbalan ke prayog se ho saktaa he. nirantar punarbalan main pratye k uchit anukriya ko punarbalit kiya jaataa he. udhaaharan ke liye jitani baar bhi chuha liver dabaata he use utani hi baar plate main bhojan prastut kiya jaataa he. vaikalpik taur par anukriyaaon ko kabhi aanshik yaa kabhi rukaawat ke saath punarbalit kiya jaataa he. nirantar punarbalan ke milane se naye vyavhaar sthapit karne yaa sudrudh karne main bahut sahaayta milti he. duusari taraf aanshik punarbalan siikhe huye vyavhaar ko banaaye rakhane main adhik shaktishaalee he.
 prekshan dwaara siikhnaa tritiy mukhya vidhi he jiske dwaara ham sikh sakate hai. dusron ke vyavhaar ko dekhakar unke kaushalon ko apana lenaa bahut hi saamaanya baat he. yah din-pratidin ke jivan kaa ek hissaa he. prekshan dwaara siikhnaa kisi vishisht vaataavaran main upyukt adarsh ke vidyaman rahane par nirbhar karata he. balak aise vyakti ko jise vah apana adarsh maanata he, koi kaary karte dekhtaa he to vah us vyavhaar ko apane main samahit kar letaa he. udhaaharan ke liye navayuvak dusron ke aakraamak vyavhaar ko dekhakar fouran hi vah vyavhaar sikh jate hai. jab bachche tii.ve. main hinsa kii ghatana dekhte hai to vah bhi us vyavhaar ko seekhney kaa prayaas karte hai. yadhyapi prekshan vidhi anukaran vidhi se kahin zyada jatil vidhi he. bachche is vidhi dwaara soochnaaon or vibhinn kaushalon ko sikh to jate hai parantu uskaa prayog nahin kar pate hai. manushya, vishesh taur par yuvak zyaadaatar sakaaratmak vidhi se prabhavit kiye ja sakate hai agar unke adarsh upyukt hon.
 aap is paath ko pard kar seekhney kii avadharana ko samajhane kaa prayaas kar rahe hai, yah vaachik seekhney dwaara hi sambhav ho paa rahaa he. aapane bhashaa sikhi hui he. sansar ke vibhinn bhaagon main log vibhinn bhashaaon ko sikhte hai. bhashaa ko seekhney kii prakriya ko shabdic yaa vaachik siikhnaa kaha jaataa he. jab aap apni baalyavastha ko yaad karte hai to aap pate hai ki aapane bhashaa seekhney kii shuruuaat aksharon ko pahchaanane se kii thi. phir shabd siikhe or uske baad vaakya. jab aap vide shi bhashaa sikhte hai to aap yugal shabdon kaa prayo ga karte hai. manovaigyanikon ke adhyayan kaa vishay he ki kramik seekhney or yugmit sahchar seekhney main kin vidhiyon kaa prayog kiya jaataa he.
 sanpratyayon ko siikhnaa ghatnaon or vastuon kii shreniyon ko viksit karne ke sambandh main he. yah hamaare jivan ke liye bahut mahatvapu rn he ki ham vastuon ke madhya kisi kasuti ke aadhaar par antar karen. udaahranarth balak, balika, fal or furniture sanpratyay kii shrenee main aate hai.
 sanpratyay ke antargat ek saath bahut si vastuen aatin hai. vibhinn prakaar kii shreniyon kaa prayog athwa virgon ke naam hamen sampreshan or vibhinn kaaryaklap karne main madad karte hai. sanpratyay prakritik athwa kritrim ho sakate hai. ve moort yaa amoort ho sakate hai. swatantraaa, prem or loktantr amoort sanpratyay ke udhaaharan hai. gaay, mej, balak, balika, santaraa tathaa gulab aadi moort sanpratyay ke udhaaharan hai. kisi vichaar ko sikhte samay ham sabhi prakaar kii uttejna ke liye ek hi tarah kii anukriya karte hai. kisi sanpratyay ko sikhte samay ham kisi vishisht shrenee ke vibhinn uddipano ke liye ek hi tarah kii anukriya karte hai. is prakaar ham sabhi prakaar kii mejon ke liye maatr mej shabd athwa sab prakaar ke baalkon ke liye maatr balak shabd kaa prayog karte hai. vastutah sabhi prakaar kaa ucch shrenee kaa siikhnaa aavashyak rup se sanpratyay seekhney ko samahit karata he. sanpratyay vishwa kii jatiltaaon ko kam karne main madad karte hai.
 seekhney kaa ek mahatvapurn kshetra apane main vibhinn prakaar ke kaushalon ke uparjan ko samahit karata he jaise - cycle chalaanaa, lekhan, car chalaanaa, hawaii jahaaj chalaanaa, samooh kaa netritv karnaa, dusron ko protsaahit karnaa aadi. in sabhi kaaryo ke liye hamen kaushal kii aavashyaktaa padati he. ve log jo is prakaar ke kaushalon ko seekhney ke yogya hai unako jivan main vibhinn avasar praapt hote hai. ek baar in kaushalon kaa uparjan ho jaye to vah usamen or adhik vruddhi kar sakate hai. ek baar in kaushalon ko sikh jane par yah swachaalit ho jate hai or vyakti inhen aaraam or suvidhapurvak kar saktaa he. parinamswaroop log kaary ko swechhanusaar karte hai or ek hi samay main ek se zyada kaary kar sakate hai. 
 yah ek ruchikar tathy he ki kisi ek kaary kaa siikhnaa us vishisht kaary tak hi simit nahin rah jaataa he. siikhe huye kaary kaa prayog du sari paristhitiyon main bhi kiya ja saktaa he. kisi vyakti ke gyaan ke upyog karne kii kshamta, kaushalon or kisi bhi tarah kaa siikhnaa bahut saraahneey he. agar ek balak guna yaa bhaag sikhta he to vah iskaa upyog na sirf kaksha main karata he balki aavashyaktaa padane par bazaar or ghar main bhi karata he. prashikshan kaa sthaanantaran us prakriya ko ingit karata he jisamen vah pehle siikhe huye vyavhaar kaa nai paristhiti main upyog karata he. sakaaratmak purv kaa siikhaa hua duusari baar seekhney main sahaayak hota he to yah sakaaratmak sthaanantaran he. or agar purv siikhnaa duusare seekhney main baadhak he to vah nakaaratmak sthaanantaran he. yah shunya bhi ho saktaa he yadi purv kaa siikhnaa baad ke seekhney main na sahaayak ho ta he or na baadhak.
 he. ek acha vidhyaarthee seekhney ke har maukey ko ek acha avasar maanakar uskaa upyog karata he. seekhney kii purv ullikhit vibhinn vidhiyaan yaa prakaar seekhney ke bare main kuch mul vichaar prakat karte hai. vyaktitv, ruchi yaa abhivrittiyon main aane vaale parivartan seekhney ke katipay prakaaron ke parinamswaroop ho te hai. yah badlaav ek jatil prakriya ke saath hote hai. seekhney main unnati ke saath aap main seekhney kii kshamta viksit ho ti he. agar aap sikhte hai to aap ek behatar vyakti, kaaryastylee main lacheele or satya ko saraahne kii nipunata vaale ban jate hai.
