 dasta yaa hattha yaa handle kisi auzaar yaa anya vastu se judaa aisa hissaa hota he jis se us chiz ko haath dwaara pakadaa ja sake. aksar dasta kisi aisi saamagree se bana yaa dhakaa hua hota he jo pakadi jane vaali vastu se alag hota he taaki dasta pakadaney par haath ko chot na lage or ksht na ho.
 'dasta' shabd vaise to mul rup se farsi ke 'dast' shabd se utpann samajha jaataa he jiskaa arth 'haath' hota he lekin is shabd kii sanskrit main bhi gahari sajaateey jade hai jo uttar bharat kii sabhi bhashaaon kii purvaj pracheen aadim hind-irani bhashaa tak pahunchati hai. sanskrit main iskaa sajaateey shabd 'hast' he, jisase 'haath' or 'hastakshar' jaise kai shabd utpann hue hai. isi prakaar hindi main 'dast' se utpann 'dastak', 'dastaana', 'guladasta' jaise kai arya-sajaateey shabd prachlit hai.
