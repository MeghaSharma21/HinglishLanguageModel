 gas terbine ek prakaar kaa antardahan ingine he jo ghoomane ke liye aavashyak urja jvalansheel gas ke pravaah se praapt karata he or isi kaaran ise 'dahan terbine' bhi kaha jaataa he. chunki tarabine kii gati ghurni hoti he, yah vidyut janitr ko ghumaane ke liye vishesh rup se upyukt he. uese kii lagbhag 90 pratishat vidyut urja bhaap tarabinon ke sahare hi paidaa kii jaati he . bhaap tarabine kii dakshata anya ooshmaa injanon se adhik hoti he. adhik dakshata bhaap ke prasar ke liye kai charnon kaa prayog karne se praapt hoti he.
 'gas tarabine' kii vibhinn paribhaashaayen di jaati hai. vistrut paribhaasha ke anusaar gas tarabine vah mul chaalak he jiske sampurna ushmiya chakra main kaaryakari taral gasiy avasthaa main hi bana rahata he evam jiske sabhi yantrangon kii gati paribhrami hoti he. sankeern paribhaasha ke anusaar is shabd kaa prayog sirf us mukhya tarabine ang ke liye kiya jaataa he jiskaa madhyam garam vaayu hoti he. kuch vidwaanon ke matanusaar gas tarabine vah yantra he jisamen pravaah prakram avirat rahata he evam shakti tarabine dwaara praapt hoti he.
 pratham gas tarabine kii nirmantithi abhi tak agyaat he kintu 130 i. pus. ke misr main hero ne tarabine ke sadrush ek aise yantra kaa nirmaan kiya tha jo garam vaayu kii sahaayta se chalata tha. sambhavat: pratham gyaat gas tarabine kaa nirmaan san 1550 i. main hua evam iskaa nirmaataa leonardo da vinshi tha. yah yantra chimney ke paas rakhaa jaataa tha or isse hokar chimney kii gas upar jaati thi. is yantra ke dwaara bahut kam shakti praapt hoti thi, jiskaa upyog maance ko bhunne ke liye bane hue paatr ko chalaane ke liye kiya jaataa tha. gas tarabine kaa sarvapratham patent england main jon barbar ne 1791 i. main karaayaa tha. aashcharya kii baat to yah he ki uskaa banaaya gas tarabine aadhunik viksit siddhanth par aadhaarit paaya gaya he. uske baad jon dabel ne 1808 i. main doosraa patent england main hi karaayaa. 1837 i. main paris main bresan ne ek aise tarabine kaa patent karaayaa, jisamen sabhi aavashyak kal purje the. ucch shakti vaale gaise tarabine kaa nirmaan 1872 i0 main stolj ne kiya tha, jo bahupad abhikriya tarabine evam bahupad aksheeya-pravaah sampidak dwaara yukt tha. us samay vaigyanikon ko vayugatiki kaa gyaan kam tha, jisase daksh sampidak kaa nirmaan sambhav nahin tha. sampidak kii dizin sucharu rup se na kiye jane ke kaaran anek haniyaan hoti hai, jinke kaaran tarabine dwaara praapt kaary kaa adhikansh bhaag sampidak ko chalaane main hi kharch ho jaataa he or bahut hi kam shakti uplabdh hoti he. dahanakaksh kii dizin evam nirmaan bhi adhik viksit nahin ho paaya tha. anusandhankartaaon ko in samasyaon ke sivaay upyukt nirmaan saamagree kii vikat samasya kaa bhi saamana karnaa padataa tha. inhen sab kaarnon se praarambhik gas tarabine safal nahin ho paae.
 america main is tarabine kaa pratham patent charles curtis ne 1895 i. main karaayaa tha. yah tarabine or sabhi tarabinon se acha pramanit hua. us samay tak vaigyanikon kaa dhyaan is kshetra kii ore aakarshith ho chukaa tha. iske baad anek tarah kii dizin ke gas tarabine banaae gaye, jinamein nimnlikhit pramukh hai: 1905 i0 main france main armegand or lemaal dwaara nirmit pratham bahupad apkendrisampidak-yukt gas tarabine, 1905 i. main dow holjworth dwaara nirmit sthir aaytan tarabine, 1908 i0 main france main carbodin dwaara nirmit aaveg tarabine, 1913 i. main bishaanf dwaara nirmit visphot prakaar kaa tarabine tathaa 1914 i. main bishaaf dwaara nirmit sthir-daab tarabine.
 uparyukt diginon ke alaava or bhi vibhinn diginon ke tarabinon kaa vikaas hota rahaa he. vaigyanikon ke athak prayaas ke falswaroop aaj gas tarabine kii neenv pakki ho garh he.
 vastav main gas tarabine ek anterdahan ingine hi he. isamen ek sabase pehle ek ghurni sampidak hota he, uske baad jvalan kaksh hota he or ant main ek tarabine. 
 gas tarabine kaa kaam karne kaa siddhanth bhaap shakti sanyantr ke kaam karne ke siddhanth se miltaa-julata he. antar bas itnaa he ki yahan bhaap ke sthaan par hawa kaa upyog hota he.
 vayumandal se vaayu sampidak main pravesh karti he, jahaan iskaa sampeedan hota he. sampidit vaayu ko dahanakaksh main laayaa jaataa he, jisamen eendhan kii sahaayta se vaayu garam kii jaati he. dahan kaksh se nikalakar garam vaayu tarabine main jaati he evam is yantra ke dwaara kaary karti he. kaary karne ke baad vaayu baahar nikal jaati he.adarsh gas terbine se guzarane vaali gaison par teen ooshmaagthik prakriyaayein kii jaati hai, ye hai- 
 in teenon ko milakar bresan chakra kehalaata he. 
 dahan karne kii do pranaliyaan vyavhaar main laai jaati hai :
 in do pranaaliyon main sthir daab chakra acha paaya gaya he. 
 gaise tarabine main vyavahrut ushmagatiki chakra hai : 
 pratham prakaar ke chakra main vayumandal se taaji vaayu sampidak main pravesh karti evam tarabine main kaary karne ke baad vayumandal main hi nishkasit ho jaati he, kintu duusare prakaar ke chakra main baahar se taaji vaayu nahin aati he, varan usee vaayu yaa gas kaa barambar parivahan hota he.
 tarabine kii dakshata ko badhaane ke liye vibhinn prakaar ke upkaran vyavhaar main laae jate hai, jinamein nimnlikhit mukhya hai : 
 sampidak se nikalakar sampidit vaayu isamen ek ore se pravesh karti he evam duusari ore se tarabine dwaara nishkasit gas pravesh karti he. gas sampeedit vaayu se adhik garam hoti he. isiliye taap gas se sampeedit vaayu main pravesh karata he tathaa sampidit vaayu or bhi garam ho jaati he. sampidit vaayu ke adhik garam hone se dahanakaksh main idhan kii kam aavashyaktaa hoti he. isse sampurna sanyantr kii dakshata bad jaati he.
 sampeedan ke kaary main kuch bhi kami hone se uplabdh shakti kii vaddhi ho jaati he, jisase sanyantr kii dakshata bad jaati he. sampeedan ke kaary ko kam karne ke liye vaayu nimna daab sampidak main sampeedit hokar ant:shitalk main pravesh karti he, jahaan uskaa taap kam karke usko ucch daab sampidak main pun: sampeedit hone ke liye bheja jaataa he.
 pratham tarabine main kaary karne ke baad gas punastaapak main pravesh karti he, jahaan ise punastapit kiya jaataa he. punastaapak se nikalakar gas dwitiya tarabine main kaary karne ke liye pravesh karti he.
 ye nimnlikhit hai : 
 gas tarabine main do prakaar ke sampidak lagaae jate hai, akshapravaah evam apakedrik. akshapravaah sampidak kaa vyavhaar pehle bahut hi kam hota tha, kintu pichley kuch varshon main vayugatiki vigyaan kaa vikaas hone se is tarah ke sampidak kaa dizin saral ho gaya he evam isaki dakshata bhi bad gai he. audyogic gas tarabine main is prakaar ke sampidak kaa adhik vyavhaar hota he, kyonki iske dwaara ucch daab anupaat evam ucch dakshata kii prapti hoti he. apkendrik sampidak halkaa hone ke kaaran vayuyan main adhik vyavahrut hota he.
 jaisaa upar bataaya ja chukaa he, is kaksh main idhan kii sahaayta se sampeedit vaayu ko garam kiya jaataa he. is ang kii dizine atyant najuk evam jatil hoti he.
 iske dwaara kaary praapt hota he. tarabine kii sahaayta se sampidak ko chalaaya jaataa he, jisase tarabine main praapt kaary kaa kuch bhaag sampidak ko chalaane main kharch ho jaataa he.
 isiliye, uplabdh shakti = tarabine dwaara praapt kaary - sampidak main kharch kiya hua kaary
 gas tarabine kii ushmiya dakshata tarabine main kaary karanevaale gaise ke praveshtap par nirbhar karti he. yah taap jitna adhik hoga dakshata utani hi adhik hogi, kintu gas ke taap ko badhaane ke pehle tarabine ke falkon ke liye vyavahrut saamagree main bhi us taap par kaary karne kii kshamta hoti chahie. is kshetra main gahan anusandhan hue hai evam bahut tarah kii nai nai samagriyon kaa vikaas hua he. ye samagriyan ucch taap evam ucch pratibal kii visham avasthaaon main bhi sucharu rup se kaary kar paati hai.
 nai nai nirmaan samagriyon ke vikaas ke saath hi gas tarabine kii ushmiya dakshata ko badhaane kaa doosraa tarika garam purjon ko thanda karnaa he. paribhramak par shodhan kaary ho rahe hai. khokhale falkon kaa nirmaan kiya gaya he evam inhen sampidak dwaara vaayu bhejkar thanda kiya jaataa he. is tarah se falkon ke saath hi saath paribhramak bhi thanda hota rahata he.
 gas tarabine main praaia: sabhi prakaar ke eendhan vyavahrut hote hai. patale tel ko jalaane main koi kathinaayee nahin hoti. gadhe tel ko jalaane ke liye vishesh prakaar ke prashaadhan kii aavashyaktaa hoti he, kyonki is prakaar ke tel ko jalaate samay agralikhit samasyaon kaa saamaan karnaa padataa he-
 gas tarabine mulchaalak he. yah paribhrami prakaar kaa yantra he isiliye pashchaagr mulchaalakon kii apeksha isamen gharshanhani bahut hi kam hoti he. gas tarabine kii yantric dakshata 95 se 97 pratishat tak hoti he, jab kii antardahan ingine kii dakshata 80 se 85 pratishat tak hi ho paati he. gas tarabine kaa santulan acha rahata he, jisase isamen kampan kam hota he. anyaanya mul chaalkon kii tulana main yah dderghaayu hota he. vidyut utpaadan ke sivaay locomotive, rail ke ingine, motargadi, jalayaan, vayuyan aadi ke mul chaalak ke rup main iskaa vyavhaar kiya jaataa he.
 gas tarabine kii ushmiya dakshata ab bhi kam hi hoti he. yadhyapi gas tarabine yukt yantra kii chaal kii disha badalane ke liye bahut tarah ke upsaadhan nikaale gaye hai tathaapi yah sugamawapurvak badali nahin ja sakati. gas tarabine swat:pravarti mulchaalak nahin he. iske alaava ek samasya yah bhi he ki gas tarabine kii dakshata, shakti kii maang ke kam hone se, kam ho jaati he. parantu ye samasyaayen asaadhya nahin hai. 
