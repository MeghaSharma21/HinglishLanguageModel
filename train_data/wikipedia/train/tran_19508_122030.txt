 jab koi saanp kisi ko kaat detaa he to ise sarpdansh yaa 'saanp kaa kaatna' kehete hai. saanp ke kaatane se ghaav ho saktaa he or kabhi-kabhi vishaaktata bhi ho jaati he jisase mrityu tak sambhav he. ab yah gyaat he ki adhikansh sarp vishaheen hote hai kintu antarctic ko chhodkar sabhi mahadwipon main jahrile saanp paye jate hai. saanp praaia: apane shikaar ko maarane ke liye katate hai kintu iskaa upyog aatmaraksha ke liye bhi karte hai. 
 vifaille jantuon ke dansh main sarpdansh sabase adhik bhanyakar hota he. iske dansh se kuch hi minuton main mrityu tak ho sakati he. kuch saanp vifaille nahin hote or kuch vifaille hote hai. samudri saanp saadharantaya vifaille hote hai, par ve sheeghra katate nahin. vifaille sarp bhi kai prakaar ke hote hai. vifaille saanpon main naag, kaala naag, nagaraj, karait, coral viper, rasel viper, aidar, dis phalids, mowa, vitis gavunikaa, ratel sneke, cratelis horids aadi hai. vifaille saanpon ke vish ek se nahin hote. kuch vish tantrikatantr ko aakraant karte hai, kuch rudhir ko or kuch tantrikatantr or rudhir donon ko aakraant karte hai.
 bhinn-bhinn saanpon ke shalk bhinn bhinn prakaar ke hote hai. inke shalkon se vifaille or vishaheen saanpon kii kuch seemaa tak pahchaan ho sakati he. vifaille saanp ke sir par ke shalk chote hote hai or udar ke shalk udrapradesh ke ek bhaag main purna rup se faile rahete hai. inke sir ke bagal main ek gaddha hota he. upree hont ke kinare se sata hua teesraa shalk nasa or aankh ke shalkon se miltaa he. peeth ke shalk anya shalkon se bade hote hai. maathe ke kuch shalk bade tathaa anya chote hote hai. vishaheen sanpon kii peeth or pet ke shalk samaan vistaar ke hote hai. pet ke shalk ek bhaag se duusare bhaag tak sparsh nahin karte. saanpon ke daanton main vish nahin hota. upar ke chhedak daanton ke bich vishgranthi hoti he. ye daant kuch mude hote hai. katate samay jab ye daant dhans jate hai tab unke nikaalane ke prayaas main saanp apni gardan upar uthaakar jatke se khichataa he. usee samay vishgranthi ke sankuchit hone se vish nikalakar aakraant sthaan par pahunch jaataa he.
 kuch saanpon ke kaatane ke sthaan par daanton ke nishaan kaaphi halke hote hai, par shoth ke kaaran sthaan dhank jaataa he. dansh sthaan par teevr jalan, tandralutaa, avsaad, michali, vaman, anaichhik mel-mutr-tyaag, angaghaat, palkon kaa girnaa, kisi vastu kaa ek sthaan par do dikhalaai dena tathaa putliyon kaa visfaarit hona pradhan lakshan hai. antim avasthaa main chetanaheenata tathaa mansapeshiyon main anthan shuru ho jaati he or shwasan kriya ruk jane se mrityu ho jaati he. vish kaa prabhaav tantrikatantr or shwaasakendre par vishesh rup se padataa he. kuch saanpon ke kaatane par danshasthan par teevr pidaa utpann hokar chaaron taraf failati he. sthanik shoth, danshasthan kaa kaala pad janaa, sthanik raktastrav, michali, vaman, durbalata, haath pairon main jhanjhanaahat, chakkar aana, pasinaa chhotna, dam ghutana aadi anya lakshan hai. vish ke failane se thook yaa mutr main rudhir kaa aana tathaa saare sharir main jalan or khujalaahat ho sakati he. aanshik dansh yaa dansh ke pashchaat turant upachaar hone se vyakti mrityu se batch saktaa he.
 kuen yaa gadde main anjaane main haath na daalana, barsaat main andhere main nange paanv na ghoomana or juute ko jhaadkar pahananaa chahie.
 sarpdansh kaa praathmik upachaar sheeghra se shidhra karnaa chahie. danshasthan ke kuch upar or neeche rassi, rabar yaa kapade se band dena chahie lekin yah dhyaan rakhana chahie ki dhamni kaa rudhir pravaah dhire ho jaye lekin ruke nahin. kaate gayi sthaan par kisi chiz dwaara kas kar baandhe jane par us sthaan par kun kaa sanchaar ruk saktaa he jisase vahaan ke ootkaa kaa rakt milanaa band ha jaayegaa, jisase ootkaa kaa kshati pahunch sakati he. kisi jahrile saanp ke kaate jane par sanyam rakhana chaiye taaki hryday gati tej na ha. saanp ke kaate jane par jehar sidhe khun main pahunch kar rakt kanika kaa nasht karnaa prarambh kar dete he, hryday gati tej hane par jehar turant hi rakt ke madhyam se hryday main pahunch kar use nuqasaan pahunchaa saktaa he. kaate jane ke baad turant baad kaate gayi sthaan kaa pani se dhaate rahanaa chaiye. yadi ghaav main saanp ke daant rah gaye hon, to unhen chimati se pakadakar nikaal lenaa chahie. pratham upachaar ke baad vyakti ko sheeghra nikatatam aspataal yaa chikitsak ke paas le janaa chahie. vahaan pratidansh vish kii sooyee deni chahie. danshasthan ko puraa vishram dena chahie. kisi dasha main bhi garam senk nahin karnaa chahie. barf kaa upyog kar sakate hai. thande padaartho kaa seven kiya ja saktaa he. ghabrahat dur karne ke liye rogi ko avsaadak aushadhiyaan di ja sakati hai. shwasavarodh main kritrim shwasan kaa sahaara liya ja saktaa he. chaay, kaaphi tathaa doodh kaa seven karaayaa ja saktaa he, par bhuulakar bhi madh kaa seven nahin karana. atah saanp ke kaate jane par bina ghabaraaye turant hi najdiki prativish kendra main janaa chaiye.
