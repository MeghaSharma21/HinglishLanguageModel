 udan saanp crisopli jinas ke saanp hai jo bahut kam vifaille hote hai or manushyon ke liye hanirahit he. ye dakshin-purvi asia, dakshini china, bharat or srilanka main paae jate hai. bharat main ye madhya bharat, bihar, urisa or bengal main adhik paae jate hai. 
 yah bahut teevr gati se chalane kii kshamta rakhata he jo isaki vishistataa he. yah apane sharir ko phulaakar tathaa sharir ko ek vishesh aakaar dekar ek daal se duusari daal par glide kar jaataa he. isiilie ise 'udan saanp' kaa bhraamak naam diya gaya he. yah is tarah kudata chalata he maano ud rahaa ho. 
 inkaa rang upar se halkaa peelaapan liye hue haraa hota he. niyamit duriyon par kaale rang kii aadi pattiyaan rahati hai jo kaale simantonwale shalkon ke kaaran bani hoti hai. adharshalk hare hote hai. sir kaala hota he jisapar saath saath pile yaa halke hare rang ko aadi pattiyaan tathaa kuch dhabbe hote hai.
 yah saanp chhipakaliyon, chote staniyon, pakshiyon, chote saanpon or kiton ko khaataa he. yah gharon ke aas paas bhi kabhi kabhi dikhaai detaa he. yah andprajak he. yah kabhi kabhi ped kii shakhaon se lataka bhi dekha gaya he.
