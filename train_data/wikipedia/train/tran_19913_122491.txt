 rabindra jain hindi filmon ke jane-maane sangeetkaar or geetkaar the. inhone apane filmi safar kii shuruyaat film saudagar se kii thi jisamen inhone geet bhi likhe the or unako swarbaddh bhi kiya tha. inhen san 1985 main film ram teri ganga maili ke liye filmafere sarvshereshth sangeetkaar puraskaar bhi mila he. varsh 2015 main unako padmashri puraskaar se sammanit kiya gaya tha. bhartiya television ke milepathar kahe jane vaale ramanand sagar dwaara nirdeshit dharawahik ramayana main bhi unhone hi sangeet diya tha jisase ki ve bharat ke ghar ghar main pahachaane jane lage.
 9 oktober, 2015 shuukravaar ko mumbai main unka nidhan ho gaya. ravindra jain ko bhartiya cinema jagat main kuch sabase khubasurat, karnpriy or bhavpurn geeton ke liye unhen hameshaa janaa jaataa rahegaa.
 rabindra jain kaa janm 28 farvari 1944 main uttar pradesh ke aligarh main hua tha. ve saat bhai-bahan the. varsh 1972 main unhone apane filmi kariyar kii shuruyaat kii thi. janm se andh hone par bhi himmat purvak karkirdi kii sharuaat karne ke baad hindi filmon main gaanaa ga ke mashhoor ban gayi. unke pita indramni jain sanskrit ke bade pandit or ayurvedacharya the. mata kaa naam kiran jain tha. rabindra unki teesri santan the. ve bollywood kaa safar shuru karne se pehle jain bhajan gaate the. hindi filmon main unke geet lokapriy huye he or unako chaahane vaala bahut bada varg he. rabindra ke putr kaa naam ayushmaan jain he.
 
 internet movie database par rabindra jain
