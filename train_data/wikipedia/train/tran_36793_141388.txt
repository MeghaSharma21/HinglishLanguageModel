 wings of fire: en aatobiography of apije abdul kalam, bharat ke purv raashtrapati apije abdul kalam kii aatmakatha he. iske sah-lekhak arun tiwari hai. isamen abdul kalam ke bachapan se lekar lagbhag 1999 tak ke jivan safar ke bare main bataaya gaya he. mul rup main angreji main prakashit yah kitaab, vishwa kii 13 bhashaao main anudit ho chuki he. jisame bharat kii pramukh bhashaayen hindi, gujarati, telugu, tamil, marathi, malayalam ke saath-saath korean, chini or braille lipi bhi shaamil he.
 aatmakatha 4 bhaagon main vibhajit he.
 anusthaapan sheershak se likhaa gaya pehla bhaag, teen adhyyon main vibhajit he. isamen dow abdul kalam ke bachapan se le ke pehle 32 varsho ke sansmarno kaa varnan he. in varshon main dow kalam ke bachapan, shiksha or shuruuaati kaaryajivan ke bare main bataaya gaya he. dow kalam kaa janm tamilnadu main rameswaram main madhyam vargeey tamil muslim parivaar main hua tha. unke parivaar, chachare bhaiyon, shikshakon or anya logon se padey prabhaavon ke bare main varnan kiya gaya he. rameswaram main primary skool main padhane ke baad, dow kalam shavartez hai skool, ramnathpuram gaye or vahaan se ucch shiksha ke liye saint joseph kalege, tiruchirapalli gaye. unke shiksha ke bare main kiye gaye varnan main ve apane shikshakon or unke saath hue anubhavon ke bare main bataate hai. saint jojiff kalege se biessi paas karne ke baad vimaan-vigyaan kii padhai karne ke liye unhone madras institute of technology main daakhila liya. 1958 main madras institute of technolji se antariksh vigyaan main snaatak kii oopaadhi praapt kii he. em ai tii se ek prashikshaarthi ke rup main vah ech e el bangalore gaye. iske baad dow kalam ne di tii di and pi ke takneekee kendra main varisht vaigyanik sahaayak ke rup main 250 masik mul vetan par naukari aarambh kii. is bhaag ke ant main ve 6 maheene ke prashikshan ke liye nasa, america jate hai.
 srijan bhaag, 7 adhyayo main he, adhyay 4 se adhyay 10 tak. isamen dow kalam ke jivan ke 17 saalon kaa varnan he. is bhaag main, in varsho main hue unke kaam or bharat ke takneekee vikaas kii kahani milti he. dow kalam isro main kaam karne vaale ek enjinier se desh kii bahucharchit takneekee pariyojna, eselvi ke pramukh banate hai. is dauraan unako anya choti badi safalataa or asafalaataaon se saamana karnaa padataa he. ve na keval ucch adhikariyon kaa varnan karte he varan kai ubharate hue vaigyanikon ke saath hue anubhavon ke bare main bhi likhte hai. 1976 main unke pita kaa dehanth hota he. 1981 main unhen padmabhushan miltaa he. is bhaag ke ant main ve diardl ke nirdeshak ke rup main chune jate hai.
 prasadan is bhaag main dow kalam ke jivan ke agle 10 saalon ke bare main likhaa gaya he. yah bhaag 5 adhyayo main he, adhyay 11 se adhyay 14 tak. is bhaag main unke dwaara diardl main kiye unke prabandhan sambandhit kaaryo kaa zyada varnan he. diardl prayogshaala dow kalam ke prabandhan ke antargat aatmavishvaas ke saath bharat ke missile pariyojna kaa nirmaan karti he. is bhaag main ve varnan karte hai ki kaise ve is kaam ko anjaam dene ke liye vyaktiyon kaa chunaav karte hai. unke raste main ai mushkilon ko hal karne ke liye ve paaramparik style se hatakar nae nirnay lete hai. ve shikshan sansthaaon ke saath bhi bhagidaari karte hai.
 avlokan naamak antim bhaag 2 adhyayo main he, adhyay 15 or adhyay 16. isamen dow kalam ke jivan ke agle 9 saalon tak kaa varnan he. is bhaag main dow kalam apane jivan ke anubhavon, gyaan or vichaar ko sankalit karte hai. varsh 1997 main bharat ke sarvocch naagarik sammaan bharat ratna se sammanit hote hai or desh kii aane vaali peedi ko sandesh dete hai.
 
