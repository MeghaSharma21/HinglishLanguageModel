 koyala ek thos carbonic padaarth he jisko eendhan ke rup main prayog main laayaa jaataa he. urja ke pramukh strot ke rup main koyala atyant mahatvapurn hai. kul prayukt urja kaa 35% se 40% bhaag koyalein se paapt hota hai. vibhinn prakaar ke koyale main carbon kii maatra alag-alag hoti he. koyale se anya dahansheel tathaa upyogi padaarth bhi praapt kiya jaataa he. urja ke anya sroton main petroleum tathaa uske utpaada kaa naam sarvopari he.
 'koyala' ore 'koyal' donon sanskrit ke 'kokil' shabd se nikle hai. saadharantaya lakdi ke angaaron ko bujhane se batch rahe jaale hue ansh ko 'koyala' kaha jaataa he. us khanij padaarth ko bhi koyala kehete hai jo sansar ke anek sthalon par khaanon se nikaala jaataa he. pehle prakaar ke koyale ko lakdi kaa koyala yaa kaath koyala or duusare prakaar ke koyale ko 'pathar kaa koyala' yaa keval koyala, kehete hai. ek tisare prakaar kaa bhi koyala hota he jo haddiyon ko jalaane se praapt hota he. ise haddi kaa koyala yaa asthi koyala kehete hai.
 teenon prakaar ke koyale mahatv ke hai or anek gharelu kaamon, rasinic kriyaaon or udhyogdhandhon main prayukt hote hai. koyale kaa vishesh upyog eendhan ke rup main hota he. koyale ke jalane se dhunaa kam yaa bilkul nahin hota. koyale kii aanch tej or lau saaf hoti he tathaa kaalikh yaa kajli bahut kam banati he. koyale main gandhak bahut kam hota he or vah aag jaldi pakad letaa he. koyale main raakh kam hoti he or uskaa parivahan saral hota he. eendhan ke atirikt koyale kaa upyog rabar ke saamaanon, visheshat: tair, tub or juute ke nirmaan main tathaa paint or enaimal paalish, gramophone or phonograph ke record, carbon, kaagaj, tiperiter ke riban, chamade, jild baandhane kii dafti, mudran kii syaahi or pencil ke nirmaan main hota he. koyale se anek rasayanak bhi praapt yaa taiyaar hote hai. koyale se koyala gas bhi taiyaar hoti he, jo prakaash or ooshmaa praapt karne main aajkal vyapak rup se prayukt hoti hai.
 koyale kii ek visheshta rangon or gaison kaa avasorana he, jisase iskaa upyog anek padaarthon, jaise madiraa, telon, rasayanakon, yuddh or ashrugason aadi ke parishkar ke liye tathaa avaanchit gaison ke prabhaav ko kam yaa dur karne ke liye mukhauton main hota he. is kaam ke liye ek vishesh prakaar kaa sakriyakrut koyala taiyaar hota he jisaki avasorana kshamta bahut adhik hoti he. koyala barood kaa bhi ek aavashyak avyav he.
 aadhunik yug main udyogon tathaa yatayaat ke vikaas ke liye pathar kaa koyala paramaavashyak padaarth hai. lohe tathaa ispaat udyog main aise uttam koyale kii aavashyaktaa hoti he jisase coke banaaya ja sake. bharat main saadhaaran koyale ke bhandar to prachur maatra main praapt hai, kintu coke utpaadan ke liye uttam shrenee kaa koyala apekshaakrit simit he.
 bharat main koyala mukhyat: do vibhinn yugon ke starasamoohon main miltaa he : 
 inamen gondvanaa koyala ucch shrenee kaa hota he. isamen raakh kii maatra alp tathaa tapotpadak shakti adhik hoti he. tritiy kalp kaa koyala ghatiya shrenee kaa hota he. isamen gandhak kii prachurtaa hone ke kaaran yah katipay udyogon main prayukt nahin kiya ja saktaa.
 gondvanaa yug ke pramukh kshetra jharia tathaa raniganj main sthit he. anya pramukh kshetron main bokaro, giridih, karanpura, penchghati, umariya, sohagpur, cigareni, kothaa gudem aadi ullekhneey hai. bharat main utpaadit sampoornai koyale kaa 70 pratishat keval jharia or raniganj se praapt hota he. tritiy kalp ke koyale, lignite or anthrasite aadi ke nikshep assam, kashmir, rajasthan, madras or kuccha rajyon main he.
 mukhya gondvanaa viraksha tathaa anya sambandhit koyala nikshep prayadwipiya bharat main damodar, son, mahanadi, godavari or unki sahaayak nadiyon kii ghaatiyon ke anuprastha ek rekhabaddh kram main vitarit hai.
 lagbhag teen sau million varsh purv prithvi par nichle jaleey kshetron main ghaney van the.baadh jaise prakritik prakramon ke kaaran ye van mrudaa ke neeche dab gaye.unke upar adhik mrudaa jam jane ke kaaran ve sampidit ho gayi.jaise jaise ve gahare hote grey unka taap bhi badhata gaya. ucch taap or ucch daab ke kaaran prithvi ke bheetar mrit ped paudhe dhire dhire koyale main parivartit ho gayi. koyale main mukhya rup se carbon hota he.mrit vanaspati ke dhime prakram dwaara koyale main parivartan ko carbonikaran kehete hai. kyonki vah vanaspati ke avasheshon se bana he atah koyale ko jeevashm eendhan bhi kehete hai.
 koyale main mukhyatah carbon tathaa uske yogic rahete he. carbon tathaa hydrogen ke atirikt nitrogen, oxigen tathaa gandhak bhi rahete hai. iske atirikt phosphorus tathaa kuch acarbonic dravya bhi paaya jaataa he.
 namirhit carbon kii maatra ke aadhaar par koyale ko nimnlikhit chaar prakaaro me baanta gaya hai -
 hawa kii gairmauzudai main 1000-1400 degree celsius par garm karne par koltar, kol gas, ammonia praapt hota he. is prakriya ko koyale kaa bhanjak aswan kehete hai.
 khaanon se nikaale jane vaala yah shaktipradaayak khanij mukhyatah - china, sanyukt rajya america, great britain, germany, poland, australia tathaa bharat main paaya jaataa he. bharat main yah mukhyatah jharkhand, madhyapradesh, urisa, pashchim bengal evam andhra pradesh main paaya jaataa he. janvari 2000 main kiye gaye akalan ke anusaar bharat kii khaanon main kul 211.5 arab ton koyale kaa bhandar he.
 koyala ek jeevashm eendhan he jo mukhya rup se carbonon tathaa hydrocarbonon se bana he. bizli udyog main iskaa badi maatra main upyog kiya jaataa he. ise jalaakar vaashp banaai jaati he jo terbinon ko ghumaakar bizli taiyaar karti he. jab isko jalaayaa jaataa he to isse utsarjan hota he jo pradooshan or vaishvik taapan ko badhaata he. bharat sahit kai deshon main bizli kaa utpaadan mukhya rup se koyale par nirbhar he isliye sarkaar svachh koyala praudyogiki par jor de rahi he. is praudyogiki ke madhyam se koyale ko svachh banaakar or uske utsarjan ko niyantrit karke paryaavaran par padane vaale kuprabhavon ko kam kiya ja saktaa he.
 svachh koyala praudyangiki main koyale kii dhulaai, kol bed methane/kol mine methane nishkarshan, bhumigat koyale ko gas upachaarit karnaa evam koyale kaa draveekaran karnaa aadi shaamil he.
 paryaavaran evam van mantralay ke dishanirdenshon ke anusaar 34 pratishat se adhik raakh vaale koyale kaa upyog un thermal power steshnon main manaa kiya gaya he jo ladaan kendron se dur tathaa atyadhik pradooshit kshetron main hai. aise main prakshalit koyale kaa istemaal karnaa mahatvapurn ho gaya he. isse aise power steshnon ke sanchaalan se sambandhit kharch main bhi kami aati he. dhule koyale kii aapurti 10veen panchavarshiya yojana ke aarambh main 170 lakh ton thi jo is yojana ke ant main badhkar 550 lakh ton ho gai. 11veen panchavarshiya yojana ke ant tak iske 2500 lakh ton hone kii sambhaavna he.
 thermal power steshnon ke liye koyala dhulaai kendron kii maujuuda kshamta 1080 lakh ton he jise is avadhi main badhaakar 2500 lakh ton karne kii koshish kii ja rahi he. isamen se adhiktar nijee kshetra se sambandhit hai. iske alaava kol india limited company ne bhi apni khadaanon se dhule koyale kii aapurti karne kaa faisla kiya he. iske liye vah 20 koyala dhulaai kendron kaa nirmaan karegi jinaki kshamta 1110 lakh ton hogi. 11veen panchavarshiya yojana ke ant tak in kendron ke shuru hone kii sambhaavna he.
 jo mithen gas koyale kii anchhui paraton se nikaali jaati he use kol bed methane kehete hai or jo chaalu khadaanon se nikaali jaati he use kol mine methane kehete hai. kol bed methane tathaa kol mine methane ke vikaas ko bharat sarkaar ne 1997 main ek niti ke zarie badhaava diya tha. is niti ke anusaar koyala mantralay tathaa petroleum evam prakritik gas mantralay donon milakar kaary kar rahe hai. sarkaar ne vaishvik boli ke teen dauron ke zarie kol bed methane ke liye 26 blokon kii boli lagaai thi. inkaa kul kshetra 13,600 varg kilometre he or isamen 1374 arab ghanmeter gas bhandar hone kii sambhaavna he. varsh 2007 main raniganj koyala kshetra ke ek block main vanijyik utpaadan aarambh kar diya gaya tha or do kendron main bhi utpaadan jald hi aarambh ho jayega. petroleum evam prakritik gas mantralay ke tahat hydrocarbon mahanideshak kol bed mithen sambandhi gatividhiyon ke liye viniamak kii bhoomika nibhaataa he. dijiech ne sibiem-4 ke tahat 10 naye blokon kii peshkash kii he.
 bharat koking kol limited main bhumigat borhole ke zarie yuandipi#global anvyremental fecility ke saath milakar bharat koking kol limited main bhumigat borahalon ke madhyam siemem kii ek pradarshnatmak pariyojna ko lagu kiya gaya he. is pariyojna main kol bed methane ko ek urdhwadhar bor ke zarie praapt kiya gaya he jahaan 500 ki.wat bijli paidaa hoti he or use bisisiel ko aapurti kii jaati he.
 haal hi main sanyukt rajya paryaavaran sangrakshan abhikaran ke sahyog se siempidiiel, ranchi main sibimasimem nipataara kendra sthapit kiya gaya he jo bharat main kol bed methanekol mine methane ke vikaas ke liye aavashyak jaankariyaan uplabdh karaayega.
 bhumigat koyala gasikaran aprayukt koyale ko dahansheel gas main badalane kii prakriya he. yah gas udyogon, vidyut utpaadan tathaa hydrogen synthetic prakritik gas evam dijal eendhan ke nirmaan main istemaal kii ja sakati he. bhumigat gasikaran main un koyala bhandaron kaa dohan karne kii kshamta he jinka nishkarshan aarthik drushti se manhagaa he yaa jo gaharaai pratikul bhugarbheey sthiti suraksha kii drushti se nishkarshan ke laayak nahin he.
 bhumigat koyala gasikaran kii mahatta tathaa yojana ayog kii samekit urja samiti evam koyala kshetra main sudhaar ke liye rodmape par tiel shankar samiti kii siforeeshon ko dhyaan main rakhte hue sarkaar ne koyala gasikaran adhisuchana jari kii he jisamen khanan niti ke tahat bhu evam bhumigat gasikaran ko bhi shaamil kiya gaya he.
 kol india limited ne apni saajheedaar companiyon ke saath milakar sisiel cmand aria main ramgarh kalfield ke kaitha blaak tathaa pashchimi kol field limited cmand aria main pench kolfield ke thesgoda blaak main usiji ke vikaas ke liye do sthal chinhit kiye hai. saajheedaar companiyon ke chayan ke sambandh main sheeghra hi aashay patr jari kiye jaaenge.
 iske atirikt 5 lingnite or 2 koyala khand bhi usiji ke vikaas ke vaaste bhavi udhyamiyon ko diye jane ke liye chinhit kiye gaye hai.
 koyala ke liye es and tii kaarykram ke tahat sarkaar ne rajasthan ke liye ek usiji pariyojna manjuur kii he jiskaa kriyanvayan enelsi karegaa. enelsi ne is pariyojna ke liye abhi salaahkaar antim rup se tay nahin kiye hai.
 urja suraksha ke drushtikon se desh main koyala draveekaran ko badhaava dene ke liye nitigat nirnay liya gaya he. gajet adhisuchana jari kii gai he jisamen captive koylalignite blaakon ke un udhyamiyon ko koyala draveekaran ke bare main jaankaree di gai he jinhen ise abantit kiya janaa he. koyala mantralay ke antar-mantraliy samooh kii siforeeshon ke aadhaar par koyala mantralay ne talchar kol field ke do koyala blaakon kramash: macers stratagic inerjee technology system limited tathaa macers jindal steel and power limited ko aavantit kiye hai. macers esaitiel ko uttari arkha paal shrirampur khand tathaa macers jeespel ko raamchaandi khand aavantit kiye gaye hai. har pariyojna kii prastaavit utpaadan kshamta 80000 bairal tel pratidin he. prastaavit tel utpaadan saat vashon main shuru ho jayega.
