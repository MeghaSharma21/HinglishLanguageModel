 gulsher khaan shaani prasiddh kathakaar evam sahitya academy kii patrika 'samakaleen bhartiya sahitya' or 'saakshaatkaar' ke sansthaapak-sampadak the. 'navabharat times' main bhi inhone kuch samay kaam kiya. anek bhartiya bhashaaon ke alaava roosi, lithuvani, check or angrezi main inaki rachanaaen anudit hui. madhya pradesh ke shikhar sammaan se alankrita or uttar pradesh sarkaar dwaara puraskrit hai.
 16 may 1933 ko jagadalpur main janme shaani ne apni lekhnee kaa safar jagadalpur se aarambh kar gwalior phir bhopal or dilli tak tay kiya. ve 'madhya pradesh sahitya parishad', bhopal ke sachiv or parishad kii saahitiyik patrika 'saakshaatkaar' ke sansthaapak sampadak rahe. dilli main ve 'navabharat times' ke sahaayak sampadak bhi rahe or sahitya academy se sambhddha ho gaye. sahitya academy kii patrika 'samakaleen bhartiya sahitya' ke bhi ve sansthaapak sampadak rahe. is sampurna yatra main shaani sahitya or prashasnic padon kii unchaiyon ko nirantar choote rahe. metric tak shiksha praapt shaani bastar jaise adivasee ilaake main rahane ke baavjood angrezi, urdu, hindi ke achche gyaata the. unhone ek videshi samaajavigyaani ke adivaasiyon par kiye ja rahe shodh par bharpoor sahyog kiya or shodh avadhi tak unke saath sudur bastar ke andruni ilaakon main ghoomte rahe. kaha jaataa he ki unki duusari kriti 'salwano kaa dweep' isi yatra ke sansmaran ke anubhavon main piroi gai he. unki is kriti kii prastaavna usee videshi ne likhi or shaani ne is kriti ko prasiddh sahityakar professor kanti kumaar jain jo us samay 'jagadalpur mahavidhyalay' main hi padasth the, ko samarpit kiya he. shalawanon ke dweep ek aupnyasik yatraavruth he. manyata he ki bastar kaa jaisaa antarang chitra is kriti main he vaisaa hindi main anyatra nahin he. shaani ne 'saanp or seedhi', 'phool todna manaa he', 'ek ladki kii diary' or 'kaala jal' jaise upanyaas likhe. lagaataar vibhinn patr-patrikaon main chhapate hue 'bambul kii chaanv', 'daali nahin phoolati', 'chote ghere kaa vidroh', 'ek se makaanon kaa nagar', 'yuddh', 'shart kya hua ?', 'birdari' or 'sadak paar karte hue' naam se kahani sangrah va prasiddh sansmaran 'shalwano kaa dweep' likhaa. shaani ne apni yah samast lekhnee jagadalpur main rahete hue hi lagbhag chha:-saat varshon main hi kii. jagadalpur se nikalne ke baad unhone apni ullekhneey lekhnee ko viraam de diya. bastar ke bailadila khadaan karmiyon ke jivan par tatkaaleen paristhitiyon par upanyaas likhane kii unki kaamana man main hi rahi or 10 farvari 1995 ko ve is duniya se rukhsat ho gaye.
 shaani ek aise katha lekhak he jo apni samasamyik vishay kii prishthbhumi ko apane lekhan se prabhavit karte rahe hai. unhone samakaleen shailigat prabhaav ko purnroopen prayog karte hue apane upanyaas main nayi shailigat manyataon ko prakshepit kiya he. jo apane aap main style kii drushti se vishisht hai. shaani ne apni anubhutiyon or vichaaron ko abhivyakti dene ke liye acchhee style kaa prayog kiya he. inke upanyaas sahitya ke paatr jitna kuch bolte he usase kahin adhik apane bheetar kii pidaa or vednaa ko abhivyakt bhi karte hai. shaani ke upanyaas sahitya ke style tatv inaki lekhnee kaa sparsh paakar pathakon ko abhibhoot karte hai. inke upanyaas pathakon ke hriday tathaa buddhi ko samaan rup se aavisht karne kii kshamta rakhte hai. inaki style kaa kshetra atyant vyapak evam vistrut he. vishay vistaar kii jahaan aavashyaktaa hoti he vahaan lekhan apni baat spasht rup se kah dete he. isi prakaar nari paatr 'sallo aapa' jo ki kisi navayuvak se prem karti he kintu vah apane parivaar ke dar ke kaaran kuch kah nahin paati he or jab uske ghar waalon ko pataa chalata he ki vah avivaahit hi garbhvatee ho gai he to use jehar dekar maar dita jaataa he.
 shaani ne parivesh ke anukool hi bhashaa style ko apanaaya he. jaisaa parivesh evam maahaul hota he usee prakaar abhivyakti kii style nirmit ho jaati he. yah rachanaakaar kii sambhaavnashiltaa ko dikhti he. rachanaakaar par hindustani or urdu donon bhashaaon kaa prabhaav dikhaayi detaa he. isliye theth hindustani style kaa prayog bhi unke upanyaas main dikhaayi detaa he. kathatmak style kaa bhi prayog shaani ke upanyaas main dekhne ko milti he. kathatmak style se taatpary upanyaas ke bich main kahi jane vaali laghu kathaon se yukt style se he jo ki upanyaas main kahi jane vaali baton kii vaastaviktaa siddh karti he. laghu kathaayen upanyaas ko yatharthata se jodatii he. saath hi saath vartmaan samay main jis baton ko nakaar diya jaataa he, tab lok prachlit laghukathaayen unki sarthakata siddh karti he. kathatmak style kaa prayog upanyaas main zyaadaatar ke madhyam se kiya gaya he. bich -bich main nairator kaa kaary karata he-
 shaani dwaara rachit upanyaas 'kaala jal' main sanvadatmak style bhi dekhne ko milti he. ise vaartalap yaa cathopakathan kaha jaataa he. naatakon main jitna sanvaadon kaa mahatvapurn sthaan hota he. utana hi mahatv upanyaas main bhi he katha ko aage badhaane ke liye tathaa paatro ke gatividhiyon ko spasht karne main samvaad mahatvapurn bhoomika nibhaate hai. shaani ke upanyaas sahitya kii style main vividhta dekhne ko milti he jo ki inke sahitya main kalatmak evam rochakata kii vruddhi karata he. lekhak ke style kaa saundarya bhashaa evam bhashaagat yaa bhashaa ikaayiyon kaa suvyavasthit se vishaynukool chayan he.
