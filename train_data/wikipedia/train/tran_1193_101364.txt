 gangubai hangal  hindustani shastreey sangeet kii prakhyat gayika thim. unhone swatantra bharat main khyal gayikee kii pahchaan banane main mahati bhoomika nibhaai. bhartiya shastreey sangeet kii nabj pakadakar or kiraanaa gharaana kii viraasat ko barkaraar rakhte hue parampara kii aawaaj kaa pratinidhitiv karne vaali gangubai hangal ne ling or jaateey baadhaon ko paar kar va bhukh se lagaataar ladaai karte hue bhi ucch str kaa sangeet diya. unhone sangeet ke kshetra main aadhe se adhik sadi tak apana yogadan diya. inaki aatmakatha 'nanna badukina hadu' sheershak se prakashit hui he.
 gangubai hangal kaa janm karnataka ke dharwar jile ke shuukravaaradapete main hua tha. devdasi parampara vaale kevat parivaar main unka janm hua tha. unke sangeet jivan ke shikhar tak pahunchane ke bare main ek atuly sangharsh kii kahani he. unhone aarthik sankat, padosiyon dwaara jaateey aadhaar par udayi gai khilli or bhukh se lagaataar ladaai karte hue bhi ucch str kaa sangeet diya. 
 gangubai ko bachapan main aksar jaateey tippanee kaa saamana karnaa padaa or unhone jab gayaki shuru kii tab unhen un logon ne 'gaanevaali' kah kar pukaara jo ise ek achche peshey ke rup main nahin dekhte the. puraani peedi kii ek netritvkarta gangubai ne guru-shishy parampara ko barkaraar rakhaa. unamem sangeet ke prati janmajaat lagaav tha or yah us vakt dikhaai padataa tha jab apane bachapan ke dinon main vah gramophone sunne ke liye sadak par daud padati thi or us aawaaj kii nakal karne kii koshish karti thi. 
 apni beti main sangeet kii pratibha ko dekhakar gangubai kii sangitajna maa ne karnataka sangeet ke prati apane lagaav ko dur rakh diya. unhone yah sunishchit kiya ki unki beti sangeet kshetra ke ech krishnacharya jaise diggaj or kiraanaa ustad savai gandharva se sarvshereshth hindustani shastreey sangeet siikhe. 
 gangubai ne apane guru savai gandharva kii shikshaaon ke bare main ek baar kaha tha ki mere guruuji ne yah sikhaaya ki jis tarah se ek kanjus apane paison ke saath vyavhaar karata he, usee tarah sur kaa istemaal karo, taaki shrota raag kii har baarikiyon ke mahatv ko sanjidagi se samaj sake. gangubai kii maa ambabai karnataka sangeet kii khyatilabdh gayika thim. inhone prarambh main desai krishnacharya or dattopant se shastreey sangeet siikhaa, jiske baad inhone savai gandharva se shiksha lee.sangeet ke prati gangubai kaa itnaa lagaav tha ki kandgol sthit apane guru ke ghar tak pahunchane ke liye vah 30 kilometre kii yatra train se puri karti thi or iske aage paidal hi jaati thi. yahaan unhone bharat ratna se sammanit pandit bhimsen joshi ke saath sangeet kii shiksha lee. kiraanaa gharaane kii parampara ko barkaar rakhane vaali gangubai is gharaane or isse judi style kii shuddhta ke saath kisi tarah kaa samjhauta kiye jane ke paksh main nahin thi. 
 gangubai ko bhairav, asavari, todi, bhimpalasi, puria, dhanashri, marva, kedaar or chandrakuns raagon kii gayaki ke liye sabase adhik vaahvahee mili.
 gangubai hangal ne kai baadhaon ko paar kar apni gayikee ko ek mukaam tak pahunchaaya or unhen padam bhushan, padam vibhushan, tansen puraskaar, karnataka sangeet nrity academy puraskaar or sangeet naatak academy jaise puraskaron se nawaajon gaya. 
 inke or gururao kaulgi ke do bete, baburao va narayan or ek beti, shastreey gayak krishna hai.
