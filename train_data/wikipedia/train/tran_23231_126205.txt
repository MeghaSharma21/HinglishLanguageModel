 vitaran ikai yaa eendhan vitaran ikai ek mashin he jiskaa prayog kar kisi petrol pump par vaahanon main petrol, dijal, sienji, ithenul eendhan, biodijal, mitti kaa tel yaa eendhan ke kisi anya prakaar kaa jaev eendhan bharaa jaataa he. bharat main ise petrol pump bhi kaha jaataa he or isi kaaran eendhan bharaai sthal ko bhi isi naam se janaa jaataa he. 
 vishwa kii pehali vitaran ikai kaa avishkaar fort wain, indiana main silvanus epa bouzar ne kiya tha or jisane ise 5 sitambar 1885 ko bech diya tha. shuruyaat main ise motor vaahan ke liye istemaal nahin kiya gaya tha kyonki is samay tak unka avishkaar hi nahin hua tha. is ikai kaa prayog mitti ke tel ke deepon or chulhon ke liye kiya gaya tha. baad main unhone apni is ikai main sudhaar karte huye kai suraksha upayon ko isamen joda saath hi motor vaahanon main sidhe eendhan vitarit karne ke liye isamen ek nalee bhi jod di. shuruyaat main kuch dinon tak ek urdhwadhar petrol pump ke liye bouzar shabd kaa prayog kiya gaya tha haalanki is shabd ko ab sanyukt rajya america yaa bharat main upyog nahin kiya jaataa he, par abhi bhi australia or newjiland main ise aksar bouzar kaha jaataa he.
 kai shuruaati vitaran ikaayiyon ke sheersh par ek anshaankit kaanch kaa silendar hota tha or is silendar ko pump dwaara eendhan kii vaanchit maatra se bharaa jaataa tha. iske baad pump ko band kar jaataa tha or petrol gurutv bal ke dwaara graahak ke eendhan tanks main bhar jaataa tha. jab maapak pump prayog main aayaa, tab is kaanch ke maapak silendar kii jagah ek chote se kaanch ke gole ne le lee jiske andar ek tarabine lagi hoti thi or iske prayog se graahak santusht hota tha ki petrol sachmuch uske tanks main bharaa ja rahaa he.
