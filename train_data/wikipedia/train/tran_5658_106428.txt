 vikshanry ek web aadhaarit bahubhashi shabdkosh he, jisamen koi bhi shabd jod saktaa he yaa likh saktaa he. yah vickemedia santhaan dwaara sanchalit kiya jaataa he. yah bhi vikipedia kii tarah mediaviki software kaa upyog karata he, is kaaran aap bhi isamen koi bhi sampaadan kar sakate hai or anuplabdh shabdon ko jod kar ise bada kar sakate hai. abhi yah hindi bhashaa ke shabdkosh ke saath saath 171 anya bhashaaon main bhi uplabdh he. 
 yah pariyojna hetu prastaav danniel elstone or vichaar, vikipedia ke sah-sansthaapak leri senger kaa tha. ise 12 disambar 2002 ko liya gaya tha. pehali baar gaiyr angreji vikshanry kaa nirmaan 28 march 2004 ko hua tha. is din francisi or polish bhashaa main iskaa nirmaan hua tha. iske nirmaan ke saath yah dhire dhire anya bhashaaon main banane laga tha. 1 may 2004 tak ise asthai rup main wiktionary.wikipedia.org naamak sthaan par rakhaa gaya tha. uske baad ise iske naam vaale pate par daalaa gaya. navambar 2016 tak iske sabhi bhashaaon ke sanskaran main dhai karod shabd jud chuke the. pachaas lakh shabdon ke saath angreji vikshanry sabase aage rahaa. iske baad malagasi 39 lakh or francisi 30 lakh shabdon ke saath kramshah duusare or tisare sthaan par the. kul iktalis bhashaaon kii pariyojnaon ne ek lakh shabdon kii seemaa ko paar kar liya tha. 
