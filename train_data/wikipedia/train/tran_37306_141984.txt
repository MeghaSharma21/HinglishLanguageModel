 shabdon kii teen shaktiyaan hoti hai : abhidha, lakshana tathaa vyanjana.
 abhidha : jab kisi shabd kaa saamaanya arth main prayog hota he tab vahaan uski abhidha shakti hoti he, jaise 'sir par chadhaanaa' kaa arth kisi cheez ko kisi sthaan se uthaakar sir par rakhana hoga.
 lakshana : jab shabd kaa saamaanya arth main prayog na karte hue kisi vishesh prayojan ke liye istemaal kiya jaataa he, yah jis shakti ke dwaara hota he use lakshana kehete hai. lakshana se 'sir par chadhane' kaa arth aadar dena hoga. udhaaharan ke liye 'angaaron par lotna', 'aankh maarna', 'aankhon main raat kaatna', 'aag se khelnaa', 'khun chusna', 'tahaakaa lagaana', 'sher bananaa' aadi muhaavaron main lakshana shakti kaa prayog hua he.
 vyanjana : jab abhidha or lakshana apana kaam khatmkar leti hai, tab jis shakti se shabd-samoohon yaa vaakyon ke kisi arth kii soochna milti he use 'vyanjana' kehete hai. vyanjana se nikle adhikansh arthon ko vyangyarth kehete hai. 'sir par chadhaanaa' muhaavarey kaa vyangyarth na to 'sir' par nirbhar karata he na 'chadhaane' par varan puure muhaavarey kaa arth hota he uchhrunkhal, anushaasanheen athwa dheeth bananaa.
