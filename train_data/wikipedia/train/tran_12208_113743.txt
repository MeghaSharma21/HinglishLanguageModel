 dhaumy naam ke kai vyakti hue hai jinamein ek dharamshastra ke granth ke lekhak hai. par sabase prasiddh hai deval ke chote bhai jo pandavon ke kulpurohit the. ye apod rishi ke putr the. isaliye ve bahudhaa yod dhaumy ke naam se jane jate hai. 
 aaj se 5000 varsh purv dwaparayug main hue rishi dhaumy pandavo ke purohit, krishna premi or mahaan shivbhakt the. unhone utkochak tirth main nivas karke saalon tak tapashwarya kii thi. ve prajapati kushaashv or dhishna ke putr the or is sambandh se prasiddh rishi deval, vedashira aadi ke bhai the. unako devguru brihaspati ke samatulya sammaan diya jaataa hai. ve pandavo ke kulguru tathaa upamanyu, aaruni, paanchal or vaid ke guru the. ghumy pandavo ke param hitaishi hi nahin, unke samast kaaryon se jude huye the, aisa mana jaataa he.
 mahabharat main varnit vividh prasango ke anusaar dhaumy rishi pandavo ke jivan ke vividh prasango main jude huye the. vanvaas ke dauraan pandavo ne dhaumy ko apane purohit ke rup main sweekaar kiya tha. pandav duryodhana or shakuni dwaara banawaaye gayi laakshagrih se bachakar aage bad rahe the. unheen dinon ek brahman se paanchalraj drupad kii putree draupadi ke swayamvar ke vishay main suna. ve swayamvar main upasthit hone ke vichaar se ja rahe the. ganga paar karke aage badhate samay chitrarath naamak gandharva se arjuna kaa yuddh hua. arjuna ne chitrarath ko parajeet kiya. baadamein vah pandavo kaa param mitra ban gaya. usne pandavo ko samajhaayaa ki purohit ke abhaav main hi pandavo kii durdasha hoti aa rahi he. useene utkochak tirth par rahete dhaumy ko apana purohit bana lene kaa suzav diya to pandvone saharsha dhaumy ko apana purohit bana liya.
 muni ne apane ant:chakshu se sampurna mahabharat kii ghatnaayen dekhin to ve saharsha unke purohit rahane ko taiyaar hue. pandavon ke vanvaas ke liye dhaumy unke aage-aage yama samgaan or rudra samgaan gaate hue chale the. unheen ko purohit bana kar ve panchali ke swayamvar ko gayi the. yantra panigrahan hua. ghar ke dwaar par hi unhone mata ko soochna di ki aaj ek nayi chiz le aaye hai to kunti ne paanchon bhaaiyon main baant kar bhogane kaa aagrah kiya. tab dhaumy ne hi yudhisthir se sahadev tak paanch pandavon ke saath draupadi kaa vivaah karmanushthan karaayaa. yahi nahin, pandav-putron kaa jaat karm, upanayan aadi sanskaar unheen ne puraa kiya tha. pandav ghutakrida main haar kar baarah varsh ke vanvaas ke liye gayi to dhaumy bhi unke saath santusht karne tathaa akshay paatr praapt karne kaa upadesh diya tha.. yudhisthir tirthon kii yatra par nikle to dhaumy unke saath the. dhaumy ne chaaron dishaao ke tirthon kaa savistaar unhen parichay diya. tabhi lomash muni ne arjuna ke doot ban kar unhen yah samachar diya tha ki ve bhagavan shiv ko prasann karke pashupathastra jaise divyakh praapt kar chuke hai or avilamb waapas aane vaale hai. uske uparaant lomash ne unke saath tirthayatra par jane kii apni ichha prakat kii. vanvaas-kaal main pandavon par bakasur ke bhai kirmir ne dhaava bol diya or vah mayaprayogon dwaara unhen parajeet karne kaa prayaas kar rahaa tha. tab dhaumy ne uske maaya-prayogon ko vifal kar diya. vanvaas kaal main sindhudesh kaa raja tathaa duryodhana kaa bahanoi jaydrath ek baar pandavon kii anupasthiti main draupadi ke paas aayaa. draupadi ne uskaa swaagat-satkar kiya. draupadi ke rupasoundarya par mugdh jaydrath ne usase saath chalane kaa aagrah kiya. draupadi ke tiraskaar par usne draupadi kaa apharan kiya to dhaumy ne jaydrath kii bhatsana kii tathaa use jaydrath ke changul se mukt karne kaa prayaas bhi kiya. pandavon ke agyatavaas ke samay viraat desh main agyatavaas kaa vidhi-vidhaan dhaumy ne hi samajhaayaa. unke agyatavaas ke samay dhaumy ne asishthom karm kaa anushthan kiya. unki saarvbhaum unnati evam rajya-prapti hetu veda-mantroccharan kiya. pandavon ke agyatavaas par nikalate samay mantraput agni haath main liye ve paanchal desh ko gayi. kurukshetra yuddh main mrit pandav-bandhuon kaa dah-karm dhaumy ne karaayaa. maharaj yudhisthir ke rajtilak par dhaumy ne unhen rajdharm ke upadesh diye. shar-shayya par pade bhishma se milane yudhisthir dhaumy ke saath gayi the. ve yudhisthir ke rajasuya yajna main upasthit the tathaa yajna ke liye vataapi ko upyukt sthaan unhinne bataaya tha. dhaumy hi hota the or unheen ne yudhisthir kaa rajbhishek kiya. bhagavan ram ravan-vadh ke pashchaat ayodhya laute to unase milane kai rishi-muni aaye. pashchim disha se aaye muniyon main dhaumy bhi the. dwarkadhish bhagavan krishna kurukshetra yuddh ke sandarbh main kai din tak hastinapur main rahe. ab unhen dwarka janaa tha. unhone pandavon tathaa sambandhiyon se jane kii anumati maangi to pandavon ke saath dhaumy bhi shrikrishna-virah-taap se moochhit hue the.
 yodadhumy ke ashram main opeveshik gautam kaa putr aaruni, vasishtha kulotpann vyaghrapad kaa putr upamanyu tathaa vaid shiksha pate the. dhaumy bade parishramee the or shishyon se bhi khub kaam lete the. par unke shishy guru ke prati itnaa aadar evam shraddha rakhte the ki ve kabhi unki ajna kaa ulanghan nahin karte the. dhaumy ne pratham din hi aaruni kii pariksha lee. us din khub varsha ho rahi thi. tabhi dhaumy ne aaruni se kaha ki varsha main khet kii mend band aao taaki varsha kaa pani khet main hi rahe, baahar na aae. aaruni guru kii ajna paakar band dekhne gaya. usne dekha ki mend tut gayi he or pani tezi se bah rahaa he. pani rokane ke uske saare prayaas vyarth gayi to vah swayan pani ko rokane ke liye let gayi the.
