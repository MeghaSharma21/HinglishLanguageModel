 isvi san 1213 main warangal, andhra pradesh ke kakatiya vansh ke maharaja ganpati dev ko ek shiv mandir banane kaa vichaar aayaa. unhonen apane shilpkaar ramppa ko aisa mandir banane ko kaha jo varshon tak tikaa rahe. ramppa ne kii athak mehnat or shilp kaushal ne aakhirkaar mandir taiyaar kar diya. jo dikhne main bahut hi khubasurat tha, raja bahut prasann hue or mandir kaa naam unhone usee shilpi ke hi naam par rakh diya ” ramppa mandir” yah shaayad vishwa kaa ek maatr mandir he jiskaa naam bhagwaan ke naam naa hokar uske shilpi ke naam par he.
 kuch varshon pehle logo ko dhyaan main aayaa ki yah mandir itnaa purana he fir bhi yah tuutata kyon nahin jab ki is ke baad main bane mandir khandhar ho chuke he. yah baat puraatatv vaigyanikon ke kaan main padi to unhone palampet ja kar mandir ki jaanch kii to paaya ki mandir vaaki apni umr ke hisaab se bahut majboot he. kaafii koshishon ke baad bhi visheshgy yah pataa nahin laga sake ki uski majbooti kaa rahasy kya he, fir unhonen mandir ke pathar ke ek tukade ko kaata to paaya ki pathar vajan main bahut halkaa he, unhone pathar ke us tukade ko pani main daalaa to vah tukdaa pani main tairne laga yani yahan archimedes kaa siddhant galat sabit ho gaya. tab jaakar mandir kii majbooti kaa rahasy pataa laga ki or saare mandir to apane pattharon ke vajan kii vajah se tut gayi the par ramppa mandir ke pattharon main to vajan bahut kam he is vajah se mandir tuutata nahin.
 ab tak vaigyanik us pathar kaa rahasy pataa nahin kar sake ki ramppa yah pathar laaye kahan se kyon ki is tarah ke pathar vishwa main kahin nahin paye jate jo pani main tairte hon. to fir kya ramppa ne 800 varsh pehle ye pathar khud banaaye? agar haan to wo koun si takanic thi unke paas!! wo bhi 800-900 varsh pehle!!!!!
 ramppa yaa ram lingeshwar mandir andhra pradesh ke varangal se 70ki. me dur palam pet main sthit he. yah mandir 6 fit unche manch par bana hua he.
 ---સફારી evam antarjaal ke anya stroton se saabhaar
