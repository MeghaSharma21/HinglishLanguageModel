 aa ab laut chalem 1999 main bani hindi bhashaa kii romani natya film he. iskaa nirdesan rishi kapur ne kiya or mukhya bhoomikaaon main akshay khanna, aishwarya raay or rajesh khanna hai. anya sahaayak kalakaaron main mausami chatarji, alok nath, kadar khan or paresh rawal shaamil hai. ye rishi kapur dwaara nirdeshit ekmaatr film he. ye aar. ke. filmas se nirmit aakhri film bhi he. film safal nahin rahi thi lekin ab isko darshakon dwaara pasand kiya jaataa he.
 rohan khanna ek padhaa-likhaa berozegaar ladkaa he, jo apane dada or apni maan ke saath rahata he. wo har din naukari kii talash karata rahata he, par use koi bhi naukari nahin milti he. ek din rohan kaa dost, ranjit america se waapas aata he, jo rohan ko america main aa kar naukari karne kaa suzav detaa he. rohan uske bharose america jane kii taiyaari karne lagata he. rohan kii maan, use rokatii he or kahati he ki uske pita, balraj bhi amir banane kaa sapana dekh kar chale gaye the or raste main unki maut ho gai. lekin ant main wo maan jaati he.
 rohan america main aa jaataa he, par baad main use pataa chalata he ki ranjit apni america patni ke saath mil kar apane bharat se laaye gaye mata-pita ke saath naukar kii tareeke se vyavhaar karata he. ranjit uski madad karne se bhi inkaar kar detaa he. rohan ko sardaar khan, taxi driver mil jaataa he, jo use rahane kii jagah detaa he. us jagah par use ikbaal singh miltaa he, jo use taxi dryver kii naukari dilwaataa he. apane kaam ke pehle hi din, wo ek bhartiya mahila puja ko hawaii adde par miltaa he or wo donon dost ban jate hai. uskaa bhai uski jabardasti shaadi ek america buudhe se karaane par dabaav banaata he, is kaaran wo vahaan se chale jaati he. uske paas apane ghar bharat main jane ke liye paise nahin rahete or is kaaran rohan uski madad karata he or apane rahane vaale jagah pe le jaataa he. vahaan uskaa sabhi swaagat karte hai. puja ko rohan se pyaar ho jaataa he par rohan apane kaam se khush nahin rahata or green card paane ke liye ek enarai ladki se shaadi karne kii sochataa he, jisase puja kaa dil tut jaataa he.
 puja ko balraj kii dekharekh kaa kaam mil jaataa he jo abhi bhi jinda he or bhartiya america logon main safal vyavsaayee ban gaye hai. balraj ko puja bahut acchhee lagati he or wo uskaa haath apane nikamme bete karan ke liye maangata he. uskaa betaa ek drug-dealer se bahut sara paisa udhari liye he. balraj apane bete se kahata he ki use paise tabhi milenge, jab wo uske pasand kii ladki se shaadi kar legaa. udhar rohan ko ehsaas ho jaataa he ki enarai ladki lavalin or uske swabhaav main bahut fark he or wo donon ek saath nahin rah sakate. use puja se pyaar kaa ehsaas ho gaya he. wo waapas aa jaataa he or puja se maafee maangane kii koshish karata he. puja maan jaati he. rohan use vaade ke rup main apana locket detaa he, jisamen uski maan kii tasviir bhi hoti he. balraj se puja kahati he ki wo rohan se pyaar karti he. isse karan ko gussa aa jaataa he, kyonki use drug-dealer ko dene ke liye paise milane ek maatr rasta bhi uske shaadi se inkaar karne ke baad band ho jaataa he. wo jhagada karne lagata he or is chakkar main puja kaa pahana locket neeche gir jaataa he. use balraj uthaa kar khol ke dekhtaa he to use locket main uski patni kii tasviir dikhti he. puja use bataati he ki ye rohan kaa locket he. balraj samaj jaataa he ki rohan uskaa betaa he, lekin wo ye baat puja ko nahin bataata or rohan ko naukari ke liye uske offis aane bol detaa he. rohan ko wo naukari mil jaati he or wo ranjit ke mata-pita ko unke ghar waapas le jane main madad karata he. rohan or puja ab bharat jane kii taiyaari karne lagate hai.
 waapas jane se pehle rohan ko pataa chalata he ki balraj hi uske pita hai. wo apni patni se maafee maangane ke liye kol bhi karata he. phir uske maaf kar dene ke baad wo sab bharat lautne vaale hote hai ki balraj kaa betaa, karan bhi vahaan aa jaataa he. tab pataa chalata he ki wo drug-dealer ko pakadava chukaa he or dil se maafee maang rahaa he. phir sabhi laut jate hai.
 sabhi geet samir dwaara likhit; sara sangeet nadeem-shravan dwaara rachit.
