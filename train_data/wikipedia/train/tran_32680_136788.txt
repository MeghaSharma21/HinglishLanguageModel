 hasina maan jaayegi 1999 kii david dhawan dwaara nirdeshit hindi bhashaa kii kamedi film he. isamen sanjay dutt, govinda, karishma kapur, puja batra, anupam kher, kadar khan, aruna irani or paresh rawal hai. yah film 1966 kii film pyaar kiye ja dwaara prerit he or 1999 kii paanchavin sabase zyada kamai karne vaali hindi film ban gai.
 ameerchand do shararti bete - sonu or monu ke badakismat pita hai. donon hameshaa sharaarat karte rahete hai. unamem se adhiktar wo ameerchand se dhan chori karne kaa lakshya rakhte hai.
 shuruaati drishy main vah gangster ke rup main naatak karte hai or apane pita ko bulaate hai. unase kehete he ki yadi vah jeena chaahate hai to ek badi raashi de. yojana vifal ho jaati he kyonki ameerchand taxi kaa chaalak ban jaataa he jisamen ve bhaag rahe the. baad main, unhone shakuntla ke saath apane pita kii shaadi ko fiks kiya or uske bhai jamanadas se agrim dahej ke rup main ek lakh rupye le liye. yah yojana bhi asafal ho jaati he kyonki ameerchand jamnadas or unki bahan ko apnaane se inkaar karte hai.
 ameerchand apane beton ko jivan main gambhir hone kii chetavanee detaa he. unhone monu se karyaalay main jane ke liye kaha or sonu ko goa jaakar kuch paise lene ke liye bheja jo unhone kisi ko udhaar diye the. jabaki monu ladakiyon ke chatravaas main ghuskar ritu ke saath chhedchhad karata he, vahiin sonu galati se paise lene gulzarilal verma ke yahan jaataa he. vahaan vah puja se miltaa he. ritu or puja donon gulzarilalki betiyaan hai.
 sonu or monu kramshah puja or ritu se pyaar karte hai. sonu monu ko uskaa chachaa banakar ko goa main bulaata he. puja ke vivaah usase karne ke liye. aise bhram kii ek shrinkhalaa kii ban jaati hai kyonki gulzarilal kii bahan santo bhi monu ke saath pyaar main padati he.
 samasya se chhutkaaraa paane ke liye, sonu or monu ne chattan ke upar se ankal kii ek dami phenk di. lekin astitvaheen chachaa kii hatya ke liye unhen giraftaar kar liya jaataa he. ameerchand ko iske bare main pataa chalata he or vah goa apane sahaayak kunj biharilal ke saath pahonchte hai. vah gulzarilal ke saath police stesan ja rahe hote hai, to unka bhai dwaara apharan kar liya jaataa he. bhootnath kii madad se monu or sonu jail se bhaagate hai or apane pita or hone vaale sasur ko bachaate hai. is prakaar vah yogya bete sabit hote hai.
 sabhi geet suraj, anand bakshi, samir, nitin raicovar dwaara likhit; sara sangeet anu malik dwaara rachit.
