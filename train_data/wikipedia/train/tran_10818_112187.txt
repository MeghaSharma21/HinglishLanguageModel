 ek prasiddh british vaigyanik richard lin ne maanav ke ling ke aakaar par ek shodhpatr prakashit kiya. is shodh main 113 deshon ke purushon ke privet part ke sies kaa vishleshan kiya gaya he. is aadhaar par deshon kii ek list bhi banaai gai he. is list main bharat 110wein sthaan par he. list main 7.1 inch ke ausat 'sies' ke saath congou sabase upar he. korea or cambodia sabase neeche hai. bharat inhen do deshon se upar he. bhartiya purushon kaa 'ausat sies' 4 inch bataaya gaya he. lekin is par sawaal uth rahe hai.
 saal 2006 main bharat main condom kaa sies tay karne ke liye kiye gaye 'sies survey' kii report ai thi. indian council of medical research dwaara karaae gaye survey 'sdti on prapar length and breadth spacificasans for condom besd anthropometric majorment' ke baad yah nateeja niklaa tha ki bhartiya bazaar main milane vaale condom purushon ke ling ke sies ke anupaat main bade hote hai. isiemr ke liye survey karne vaale dow sharma ne apni shodh report saal 2006 main bharat sarkaar ko saunp di thi.
 haalanki iske baad condom banane waalon ke liye koi bhi disha nirdesh jari nahin kiye gaye the. drugs and cosmetic act 1940 ke anuchhed 'aar' ke mutabik bharat main condom kaa sies kam se kam 6.7 inch rakhana anivaary he. baharhaal, survey main 1400 purushon kaa data liya gaya tha jisamen 18-50 ayuvarg ke purush shaamil the. isse pehle saal 2001 tak mumbai main ikattha kiye gaye data ke mutabik 60 pratishat bhartiya purushon ke privet part kii ausat lambaai 4.4 se 4.9 inch ke bich or 30 pratishat kii lambaai 4 se 4.9 inch bataai gai thi.
 dow richard dwaara jari data ke mutabik bhartiya purushon ke ling kii ausat lambaai chaar inch he. unhone apni report kaa aadhaar isiemr ke survey ko banaaya he. isliye is survey ko lekar bhi sawaal uthaae ja rahe hai. da open megsine kii ek report ke mutabik isiemr dwaara karaae gaye survey ke nattejey hi vishwasaneey nahin the. to phir ise aadhaar bana kar kiya gaya koi or survey kaise vishwasaneey ho saktaa he? 
 isiemr ke survey ko behatar respance nahin mil paaya tha kyonki bharat main koi bhi purush is tarah ke survey ke liye taiyaar ho jaye yah baat bhi aasaan nahin he. isiemr ke liye survey karne vaale dow aar0es0 sharma ke mutabik survey ke liye aankade ikattha karne main unhen khaasi dikkaton kaa saamana karnaa padaa tha. dow sharma ne saal 2001 main aankade ikattha karnaa shuru kiya tha. unhen isamen paanch saal lag gayi the. dow sharma kehete hai-"bhartiya purushon ke ling kaa ausat sies nikaalnaa baaki deshon se bhinn he kyonki yahan alag-alag jati or naslon ke log rahete hai." dow sharma kii team ne saat centaron- patna, guwahati, katak, chandigarh, dilli, mumbai or hubli main purushon ke privet part ke sies ke sample ikatthe kiye the.
 chandigarh main dow es ke singh ne yah survey kiya tha. dow singh 220 purushon kaa sample lene main kaamyaab rahe the. purushon ke ang kaa sies maapne ke liye ek kit banaai gai thi jo ang kii motaai or lambaai maapti thi. isamen do paper strip thi jinase maap liya jaataa tha. ek purush ke kam se kam teen maap liye jate the or phir ausat ko antim maap maan liya jaataa tha. 
 purushon ke ang kaa maap lenaa bhi ek badi samasya thi. pehle iaiti khadgpur ke ek professor ne ang kaa maap lene ke liye ek digital camera viksit kiya lekin mahanga hone ke kaaran ise apanaaya nahin gaya tha. kai vyaavhaarik dikkatein bhi pesh ai thim. pehle to purushon ko survey main shaamil hone ke liye taiyaar karnaa hi mushkil tha. agar kisi tarah taiyaar bhi kiya jaataa tha to maap dete vakt ve sahaj nahin ho pate the. unhen iske liye bold megsine aadi dikhaa kar taiyaar kiya jaataa tha. shaadishuda purushon ko apni patni ko saath laane kii ijaajat di gai thi. iske baavjood sahi maap lene main kai mushkilen aati thim. chandigarh main survey karne vaale dow singh to purushon ko survey main shaamil hone ke liye deshhit tak kaa vaasta dete the.
 kochi main bhi ausat sies maapne ke liye ek survey kiya gaya tha. isamen 301 log shaamil hue the or iske nattejey san 2007 main international jarnal of impotence research main prakashit hue the. is survey ko sex rog visheshgy dow ke0 promudu ne kiya tha. dow promudu ke survey ke mutabik ausat sies 5.8 inch lanbaa paaya gaya. haalanki unhone survey sirf kerala main kiya tha isliye ise samooche bharat kaa pratinidhi nahin mana ja saktaa. lekin yadi dow promudu ke survey ko yadi maanak mana jaae to is suchi main bharat china samet kai deshon se upar ho jaataa he. 
 is tarah dow lin kii research main kai khamiyaan najar aati hai. lekin unki report is baat par roshni jarur daalati he ki duniya ke alag-alag ilaakon ke purushon ke 'sies' main itnaa fark kyon hai. unhone ise maanav jati ke vikaas se joda he. unke mutabik pracheen kaal main purushon main mahilaon ko garbhvatee kar apni nasl ke vikaas kii hode rahati thi. is hode main apekshaakrit lambey privet part vaale purush baaji maar lete the. lekin jaise-jaise purush jati ne africa se europe, asia or anya dwipon main palaayan kiya, unke bich mahilaon ko garbhvatee karne kii hode kam ho gai. is kaaran se purushon ke sharir main testosteron naam kaa hormone bhi kam hota gaya. natijatan sies chota hota chalaa gaya. 
 dow lin kii shodh ke mutabik nigroyds kaa 'ausat sies' 6 inch hota he. ye africa main hi rahane vaale purushon ke vanshaj hai jabaki kocasods purushon ke maamle main yah aankada 5.4 inch or mongoloyds ke maamle main 4.7 inch he. ye un purushon ke vanshaj he jo africa ko chhodkar europe or asia main bas gaye the.
