 aavart sarini rasinic tatwon ko unki sangat visheshtaon ke saath ek sarini ke rup main darshane kii ek vyavastha he. aavart sarini main rasinic tatva parmaanu kramank ke badhate kram main sajaaye gayi hai tathaa aavart, praathmik samooh, dwitiyak samooh main vargeekrut kiya gaya he. vartmaan aavart sarini main 118 gyaat tatv sammilit hai. sabase pehle roosi rasayan-shastri mendlif ne san 1869 main aavart niyam prastut kiya or tatwon ko ek sarini ke rup main prastut kiya. iske kuch maheenon baad german vaigyanik lother meyar ne bhi swatantra rup se aavart sarini kaa nirmaan kiya. mendeleyev kii sarini se alfred varnor ne aavart sarini kaa vartmaan swaroop nirmit kiya. san 1952 main costa rika ke vaigyanik gil chaveri ne aavart sarini kaa ek nayaa rup prastut kiya jo tatwon ke electranik sanrachana par aadhaarit tha.
 rasayan shastriyon ke liye aavart sarini atyant mahatvapurn evam upyogi he. iske kaaran kam tatwon ke gundharmon ko hi yaad rakhane se kaam chal jaataa he kyonki aavart sarini main kisi samooh yaa kisi aavart main gundharm ek nishchit kram se evam tarksmmat tareeke se badalte hai. neeche aavart sarini kaa aadhunik rup dikhaaya gaya he jisamen 18 varg tathaa 7 aavart hai-
 aavart sarini ke is prachlit prabandh main lanthanide or actenide ko anya dhaatuon se alag rakhaa gaya he. vistrut or ati-vistrut aavart saranion main f-block or g-block dhaatuon ko bhi ek saath prabandhit kiya jaataa he.
 aavart sarini main tattvon kii shreniyan 
 tatwon ke parmaanu bhaar ke vruddhi kram main krambaddh karne par kshaitij kataren praapt hoti hai jinhen 'aavart' kehete hai. aavart niyam ke anusaar tatwon ko parmaanu bhaar ke vruddhi kram main kshaitij kataron main sajaane par saaman gun vaale tatv ek hi urdhvadhar kalam main upasthit rahete hai, inhen 'varg' kehete hai.
 aavart sarini ke urdhv kataron ko 'samooh' yaa 'varg' kaha jaataa he. tatwon ke vargeekaran kii drushti se samoohon ko sabase mahatvapurn mana jaataa he. kuch samoohon main, tatv samaan gun darshaate hai. in samoohon ke naam kshareey tatv, kshareey parthiv dhaatu, hellogen, nictogen, chalcogen or akriy gas. aavart sarini ke kshaitij kataron ko aavart kehete hai. haalanki tatwon ke vargeekaran main samooh adhik mahatvapurn maane jate hai, phir aavart sarini main kai sthal aise hote hai jahaan aavart kaa mahatv adhik ho jaataa he. udhaaharan ke rup main di-block yaa sankraman dhaatuon or epa-block ko liya ja saktaa he.
 aadhunik aavart sarini ko aavart sarini kaa deergh rup bhi kehete hai. isamen 18 varg tathaa 7 aavart hai.
 kisi ek varg ke sabhi tattvon ke parmaanuon ke sabase bahari kaksha main electranon kii sankhya samaan hoti he. is kaaran kisi ek varg ke sabhi tatwon ke mukhya gun samaan hote hai.
 sanyojak electranon ke aadhaar par tatwon ko 4 khandon main baanta gaya he- s, p, d, f .
 sabase pehle roosi rasayan-shastri mendlif ne san 1869 main aavart niyam prastut kiya or tatwon ko ek sarini ke rup main prastut kiya. iske anusaar, 
 arthath yadi tatwon ko parmaanu bhaar ke vruddhikram main rakhaa jaay to wo tatv jinke gun samaan hote hai ek nishchit avadhi ke baad aate hai. mendleve ne is sarini ke sahare tatwon ke bhautik evam rasinic gunon ke aavarti hone ke pahalu ko pradarshit karne kaa praytn kiya.
 mandelif kii aavart sarini main kul 8 varg the kyonki us samay niskriy gaison kii khoj nahin hui thi. baad main niskriy gaison kii khoj ke pashchaat aadhunik aavart sarini main 9wein varg ko sammilit kiya gaya. is 9wein varg ko 0 kehete hai. varg ek se aathven varg ko roman akshar I, II, III, IV, V, VI, VII tathaa VIII dwaara pradarshit kiya jaataa he. nawein varg ko 0 dwaara pradarshit kiya jaataa he. iske vikaas ke antim charan main raag, varnor, bohar or bari aadi vaigyanikon ne aavart sarini kaa aadhuniktam rup banaaya jo vartmaan tak chalan main he. inhone mendelive kii aavart sarini main upasthit shreniyon ko khatm kiya tathaa virgo kii sankhya ko 9 se badhaakar 18 kiya. iske baad bhi hydrogen kaa do sthanon par hona or lenthenid or actinide tatwon ko sarini main sthaan na hona do mukhya dosha ab tak hai.
 madlif dwaara aavart sarini prastut karne ke kuch maheenon baad german vaigyanik lother meyar ne bhi swatantra rup se aavart sarini kaa nirmaan kiya. 1815 se 1913 tak isamen bahut se sudhaar hue taaki naye avishkrut tatwon ko uchit sthaan diya ja sake or sarini nayi jaankariyon ke anuroop ho.
 mendeleyev kii sarini se alfred varnor ne aavart sarini kaa vartmaan swaroop nirmit kiya. san 1952 main costa rika ke vaigyanik gil chaveri ne aavart sarini kaa ek nayaa rup prastut kiya jo tatwon ke electranik sanrachana par aadhaarit tha.
