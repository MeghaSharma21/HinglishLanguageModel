 devaki mahabharat kaal main mathura ke raja ugrasen ke bhai devak kii kanya thi or shrikrishna or balram kii mata thim. unako aditi kaa avatar bhi mana jaataa he. yah bhi mana jaataa he ki unka punarjanm prishni ke rup main hua or us janm main unka vivaah raaj sutapas se hua. 
 devaki ke rup main inkaa vivaah vasudev se hua. ugrasen ke krur bete kansa ko jab yah bhavishyavaanee suna ki uskaa vadh devaki ke aathven bete ke haathon hoga to usne devaki or vasudev ko karagaar main daal diya or unke chha: beton kii janm hote hi hatya kar di. balram inke saatven putr the. aathven bachche krishna kaa janm hote hi vasudev use paas main hi ek duusare gaanv gokul main chhod aae jahaan nand or unki patni yashoda ne uskaa paalan-poshan kiya. lautate samay vasudev yashoda kii kanya mahamaya ko apane saath lete aae. kehete hai ki jab kansa ne usko maarane kii cheshtaa kii to vah haath se chhot gai or akaash kii ore jate hua usne bhavishyavaanee ki ki tuje maaranevaala to gokul main janm le chukaa he. jab kansa ko pataa chalaa ki devaki kaa aathvaan putr gaayab ho chukaa he to usne vasudev or devaki ko karagaar se mukt kar diya. mukt hone ke baad ve log mathura main rahane lage. 
 vasudev kii duusari patni rohinee se subhadra naamak krishna kii ek bahan thim. iskaa vivaah arjuna se hua or abhimanyu kii mata thim.
