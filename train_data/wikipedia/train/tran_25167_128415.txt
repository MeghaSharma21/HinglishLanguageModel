 prasav kaa arth hota he janan yaa bachche ko janm dena. garbhavastha ke nirdhaarit kaal puraa hone par bachche kaa janm bina kisi avrodh ke hi hona saadhaaran or saral janm kehalaata he. 
 bachche ke janm ko dhyaan se dekhne par yah mahasoos hota he ki bachche ke janm lene kii vidhi ko ham teen bhaagon main baant sakate hai. pratham bhaag main bachchedani kaa munh khulanaa or failana, duusare bhaag main bachche main sir kaa dikhaai padana or teesraa bhaag jisamen auval baahar aata he. pratham bhaag bachche ke janm kaa pratham charan lagbhag 10 se 12 ghante yaa adhik samay kaa hota he. pratham charan kaa samay is baat par nirbhar karata he ki mahila kaa koun sa baccha he. pehle bachche main yah charan adhik samay letaa he. duusare bachche main kam tathaa tisare bachche main or kam samay lagata he. pratham charan main yoni kii deevaaron kaa patala hona, failana, khinchnaa or dhire-dhire karke bachche ke sir kaa khisakna hota he. yoni kaa failaa or khinchaa hua bhaag dhire-dhire bachchedani ke munh ko aage aane main madad karata he. is charan ke saath hi ek chikna padaarth bhi nikalataa he jo ki ek jhilli ke samaan hota he jisko sho kehete hai. kabhi-kabhi sukuchan je saath-saath emniotic sac fat jaataa he tathaa emniotic drav nikalne lagata he. doosraa bhaag bachche ke janm ke duusare charan main bachchedani kaa dabaav prayek do-do minute baad hota he tathaa aadhe yaa ek minute tak rahata he. is dabaav ke kaaran baccha dhire-dhire neeche dhakela jaataa he. is charan main bachche kaa sir dekha ja saktaa he. iske baad yoni dhire-dhire simatate hue paraton ke rup main ek parat duusare ke upar chadhati rahati he. saadharantaya bachche kaa sir upar kii ore tathaa uskaa dhad neeche kii ore hota he.
 kabhi-kabhi dard ke saath bachche ko nikaalane ke liye pet se bhi bachche ko halke haathon se dabaaya jaataa he. is charan main mahila ko lambi saans kaa vyaayaam laabhakaari hota he. kyonki saans ko rokkar hi mahila kaa jor lagaana padataa he. kai baar bacchon ko nikaalane ke liye aujaaron kaa bhi prayog kiya jaataa he. bachche kaa janm hote samay jab baccha baahar aata he maa ko aisa mahasoos hota he ki jaise ki unke sharir se mel baahar aa rahaa ho. prasav ke samay sabase pehle bachche kaa sir bahar aata he. phir ek kandhaa, doosraa kandhaa tathaa baad main puraa dhad baahar nikal aata he is prakaar ke bachche ke janm lete hi doosraa charan puraa ho jaataa he.
 bachche ke janm lene ke baad sarvapratham bachche ke munh or naak ko saaf kiya jaataa he kabhi-kabhi bachche ke munh or saans kii nalika se chikne padaarth va anya dravon ko saaf karne ke liye mashin kaa upyog kiya jaataa he. iske baad bachche ko acchhee tarah se saaf kapade main lapet lete hai jisase bachche ke sharir kaa taapmaana bana rahe. janm ne baad bachche ke ankhon kii safai bhi aavashyak hoti he. bachche ke janm lene ke baad bachche ke saans lene kii kaaryakshmata, dil kii dhadkan, twachaa kaa rang, haath pairon kaa hilanaa va chune par bachche kaa swabhaav dekha jaataa he. isko appegar kehete hai. yadi bachche kii kaaryakshmata saamaanya hoti he to bachche ke haath-pair, kaan, mel-mutradwar tathaa bachche kii peeth ko dekhne ke baad bachche ke pet kii safai aadi kii jaati he tathaa bhojan kii nalika ke avrodh ko dekha jaataa he.
 bachche ke janm kaa teesraa charan bachche ke janm hone se auval ko baahar aane ko teesraa charan kehete hai. bachche ke janm hone ke baad baccha ek naad se judaa hota he jisko naad kehete hai. yah safed, matamaila or rassi ke samaan akruti kaa hota he. iske bachche kii dhadkan mahasoos kii ja sakati he. yah bachche ko rakt or oxygen paryaatp maatra main pahunchaaya rahata he. duusari taraf yah naad ovel se judaa rahata he jo maa ke bachchedani kii diwaar se chipka rahata he jab baccha thik taraf se rone lagata he or uskaa rang gulabi rang kaa ho jaae to iskaa arth yah hota he ki bachche kaa dil or fefde kaary karne lage hai isi avasthaa main naad ko bachche kii naabhi se lagbhag 8 se 10 semi kii duuri par clamp lagaakar kaata jaataa he.
 naad ko katkar yah dekhen ki yah jameen yaa kisi anya cheez se chhu na jaae kyonki yah sheeghra hi rog ko pakad letaa he or usase bachche ko rog ho saktaa he. isiilie ise kaatane ke baad bachche ke pet par daal dena hi uchit hota he bachche kii kati naad par koi dawa bhi lagaai ja sakati he. bachche kii kati hui naad 24 ghante ke andar dhire-dhire karke suukh jaati he. lagbhag 7 se 10 din main yah sookhkar sharir se alag ho jaati he tathaa iske sthaan par ek batan ke aakaar kaa daag sharir par rah jaataa he jisko naabhi kehete hai. jab tak yah sharir par rahata he isaki dekharekh aavashyak hoti he. ise pratidin din main do baar doctori rooyee se spirit ke sahaayta se saaf karnaa tathaa keetanunashak dawa kaa upyog karnaa chahie.
 emniotic jhilli ke faadane ke baad yah naad baccha paidaa hone se pehle kai baar baahar nikal jaati he. yah avasthaa yah avgat karaati he ki baccha apane samay ke anusaar chota, shaareerik trutiyaan, garbh main bachche kii asaamanya avasthaa yaa garbhashay main emniotic drav kaa adhik maatra hona pramukh kaaran hota he. bhaga se naad ke baahar aane par naad main rakt kaa bahaav kam hone lagata he bachche ke sir kaa dabaav tathaa maa ke kuulhe kii bich kii hadidyon ke bich naad par lagaataar dabaav padane ke kaaran kai baar rakt kaa sanchaar bilkul hi band ho jaataa he. is avasthaa main bachche kaa taapmaana va rakt kam hone ke kaaran baccha garbh main hi mar jaataa he. isi kaaran is avasthaa main prasav kaa sheeghra karnaa yaa aaparishan ke dwaara prasav karana laabhadaayak hota he.
 kai baar naad kii is prakaar kii avasthaa prarambh main maaloom nahin ho paati he. is avasthaa ko maaloom karne ke liye bhaga dwaara jaanch kerani padati he. is dasha main prasav sheeghra nahin ho paata he tathaa bachche ke dil kii dhadakanen kam hone lagati he. is kaaran yah aavashyak he ki jaise hi emnyotic jhilli fatati he. us samay stri kii jaanch bhang dwaara sheeghra honi chahie. aisi striyaan jinamein bachche kaa sir kuulhe par aakar na tikaa ho unamem naad kaa baahar aane kii sambhaavn bhi adhik hoti he or kuch samay baad yah swayan sookhkar gir jaati he tathaa bachche kii naabhi kaa nishaan jeevanaparyant ke liye rah jaataa he.
 bachche ke janm ke samay jaise hi bachche kaa sir baahar aata he to is baat ko dhyaan dena chahie ki bachche ke chehre par chiknayeeyukt drav kitna laga he kyonki yahi chiknayeeyukt drav bachche ko saans lene main kathinaayee daal saktaa he. isi kaaran ek saaf kapade ke tukade dwaara bachche kaa cheharaa, naak or munh ko acchhee prakaar se saaf karnaa chahie. bachche ke paidaa hote hi bachche ko ulta latakaaya ja saktaa he. jiske kaaran fefde aadi main gaya hua chikna drav munh main lautakar aa jaae or munh kaa drav fefdon main na ja paye. is kaaran isko sacshan dwaara saavdhaanee se nikaala ja saktaa he.
 thodi si maatra main chiknayeeyukt drav fefdon main ja saktaa he. parantu adhik maatra main drav fefdo main jane se bachche kaa ronaa thik nahin hota he. aisi sthiti mren fefde main nalee daalkar ise nikaalnaa padataa he tathaa bachche ko davaaiyaan bhi shuru kerani padati he. pehle bachche ke fefde gubaare kii bhaanti bina hawa ke hote hai. parantu pehali baar saans lete hi fefde hawa se bhar jate hai. usamen se rakt aane lagata he tathaa oxygenyukt rakt fefde se bachche ke hriday kii ore pahunch jaataa he. is avasthaa main bachche kaa hriday sheeghra hi kaary karne lagata he. isi bich bachche kaa sambandh auval se alag ho jaataa he.
 bachchedani main kuch dard ke saath auval bhi dhire-dhire bachchedani kii deevaaron kii pakad ko chhodane lagati he tathaa dhire-dhire karke puraa auval alag hokar isi dwaar se baahar aa jaati he. kabhi-kabhi auval ko aane main 10 minute se lekar aadhe ghante kaa samay lag saktaa he aisi sthiti main maa ke pet kii halki maalish bhi kerani pad sakati he. yadi iske baad bhi auval baahar nahin aata he to use ritand auval kehete hai. auval ke baahar aate hi auval ko acchhee prakaar se dekhnaa chahie. yadi auval kaa ek bhi tukdaa nahin aa paaya to phir bachchedani puri taraf se sikud nahin paati tathaa raktasrav hota rahata he. 
 bachche ke janm lete hi baccha kuch nile rang kaa ho jaataa he. parantu bachche ke rone se aksigen or rakt bachche ke sharir main sancharit hone lagata he. iske kaaran bachche kaa rang gulabi ho jaataa he. bachche ke sharir par safed chiknaiyukt padaarth laga rahata he. is chiknayeeyukt padaarth ko varanix kehete hai. bachche ko saaf kapade se ponchney yaa bachche ko snaan karaane se yah chiknayeeyukt drav sharir se baahar aa jaataa he.
 bachche ke chehre par kuch sujan, ankhon kaa dhansa rahanaa or bachche kaa sir kaa kuch bhaag uthaa-sa dikhaai padataa he jisko caput kaha jaataa he. yah sab samay ke saath thik ho jaataa he. bachche ke paidaa hote samay sir par jo mansapeshiyon kaa jor lagata he. usase caput ban jaataa he. parantu yah kuch hi dinon main thik ho jaataa he. bachche ke janm ke samay bachche kii chaati kuch badi hui hoti he. prasav main yadi ladki hoti he. to uske mutradwar ke donon ore kii twachaa lebia kuch adhik bhuri or suji hui hoti he or kuch bhaag baahar nikalataa dikhaai detaa he. kabhi-kabhi thodaa sa rakt bhi aa jaataa he isi prakaar ladke main andakoshon kaa bada hona yaa kuch halke nile ba bhure rang kaa dikhaai padana aadi saamaanya baaten hoti he jo samay ke anusaar badal jaati he. garbhavastha ke samay mahila ko yah nirnay le lenaa chahie ki unhen prasav ghar main yaa hospital main karwaanaa he. garbhavastha ke dauraan mahila kii kisi stri rog se visheshgy se karwaani chahie.
