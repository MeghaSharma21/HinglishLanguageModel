   
 
 paristhitiki jeevigyaan kii ek shakha he jisamen jeev samudaayon kaa uske vaataavaran ke saath parsparik sambandhon kaa adhyayan karaten hai. prayek jantu yaa vanaspati ek nishichat vaataavaran main rahata he. paristhitigya is tathy kaa pataa lagaate hai ki jeev aapas main or paryaavaran ke saath kis tarah kriya karte hai or vah prithvi par jivan kii jatil sanrachana kaa pataa lagaate hai. 
 paristhitiki ko anvyranmental biology bhi kaha jaataa he. is vishay main vyakti, jansankhya, samudaayon or echosystem kaa adhyayan hota he. ichology arthath paristhitiki shabd kaa pratham prayog 1866 main german jeevvaigyanik arnest haikal ne apni pustak "janarel morpology der organizmen" main kiya tha. 
 beesvin sadi ke armbh main manushya or uske paryaavaran ke bich sambandhon par adhyayan prarambh hua or ek saath kai vishyon main is ore dhyaan diya gaya. parinamswaroop maanav paristhitiki kii sankalapana aayi. prakritik vaataavaran behad jatil he isliye shodhakarta adhikanshat: kisi ek kism ke praaniyon kii nasl yaa paudhon par shodh karte hai. udhaaharan ke liye maanavjaati dharti par nirmaan karti he or vanaspati par bhi asar daalati he. manushya vanaspati kaa kuch bhaag seven karte hai or kuch bhaag bilkul hi anopyogi chhod dete hai. ve paudhe lagaataar apana failaav karte rahete hai. 
 beesvin shatabdi sadi main ye gyaat hua ki manushyon kii gatividhiyon kaa prabhaav prithvi or prakruti par sarvada sakaaratmak hi nahin padataa rahaa he. tab manushya paryaavaran par padane vaale gambhir prabhaav ke prati jaagruk hue. nadiyon main vishakt audyogic kachare kaa nikaas unhen pradooshit kar rahaa he, usee tarah jangal kaatane se jaanwaron ke rahane kaa sthaan khatm ho rahaa he. prithvi ke prayek echosystem main anek tarah ke paudhe or jaanwaron kii prajatiyaan pai jaati hai, jinke adhyayan se paristhitigya kisi sthaan vishesh ke echosystem ke itihaas or gathan kaa pataa lagaate hai. 
 iske atirikt paristhitiki kaa adhyayan shahari parivesh main bhi ho saktaa he. vaise ichology kaa adhyayan prithvi kii sataha tak hi simit nahin, samudri janajivan or jalsroton aadi par bhi yah adhyayan kiya jaataa he. samudri janajivan par abhi tak adhyayan bahut kam ho paaya he, kyonki beesvin shatabdi main samudri tah ke bare main nai jaankariyon ke saath kai puraane myth toote or gaharaai main adhik dabaav or kam oxigen par rahane vaale jeevon kaa pataa chalaa tha.
  
 paristhitik tantra ke mukhyatah do prakaar ke sanghatak hoten he -
 paristhitiki sajivon or unke nirjeev paryaavaran ke madhya sambandhon kaa adhyayan alag-alag staron yaa paimaanon par karti he. ek jivit koshika se lekar ang, jeevadharee, jansankhya, samudaay, paaritantr, biom or jaevmandal tak jeevon or unke paryaavaran ke bich antarkriyaaon ke alag-alag rup or vikaas dekhne ko milte hai. atah paristhitikeey adhyayan ke staron main pramukh hai:
 anya pracheen dharmo kii tarah vaidic darshan kii bhi yahi manyata rahi he ki prakruti prandhara se spandit hoti he. sampoorn charachar jagat arthath prithvi, akaash, swarg, aag, vaayu, jal, vanaspati or jeev-jantu sab main daivatv kii dhara pravaahit he. is drushtikon kaa gyaan is baat se hota he ki jab prakruti kii god main sthit ek ashram main pali-posi kalidaas kii shakuntala apane pati dushyant se milane ke liye shahar jane lagi to uske vichoh se uske dwaara sinchit paudhe va phool, poshit mrug atyadhik dukhi hue. yahaan tak ki lataaon ne bhi apane pile pattey jhaadkar rudan karnaa shuru kar diya. us yug main maanav va prakruti ke bich purna tadatmya or sidhaa sampark tha. manushya kii aavashyaktaaen simit thim or santosh itan tha ki prakruti ke shoshan kii baat to vah sapane main bhi nahin soch saktaa tha. prakruti ke saath ghanishtha sambandh hi sabhi dharmo kaa marm tha. 
 samay ke saath shaharikaran or audyogikaran ke chalate manushya kaa prakruti se sampark tuutata gaya or tathakthith vikaas kii andhi daud main uski yah anubhuti samaapt ho gai ki prakruti bhi ek jivant shakti he. vaidic lokachar aise samgr jivan kaa ullekh karata he, jisamen sharir, buddhi, man or aatma sabhi kii aavashyaktaaon kaa dhyaan rakhaa jaataa ho. sharir kii moolbhoot aavashyaktaa he khaanaa, kapadaa, makaan or iske baad chikitsa va anya sabhi bhautik sukh-suvidhaayen. man ichchhaaon kaa kendra he, jo chahta he ki icchhaaen puri hon. lekin buddhi aavashyaktaaon ko simit karne tathaa ichchhaaon ko niyantrit karne ke liye is tarah maargdarshan karti he ki prakruti ke punarchakreekaran kii prakriya va sabhy samaaj ke maheen tantu ast-vyast nahin hon. 
 shri gulab kothaari dwaara melbern main prastut ek shodhpatr ke anusaar tathakthith shikshit log hi paristhitiki or paryaavaran samarasata ke vinaash ke liye uttaradaayi hote hai. ve prakruti ko jad vastu maanate hai jo maano maanav ke upyog or "shoshan ke liye hi bani ho. oxford vishvavidhyalay dwaara varsh 1995 main prakashit jansankhya va jivan str par swatantra ayog independent kamishan on papulation and quality of life kii report ke anusaar manushya ke astitv ke liye prakritik paryaavaran bahut mahatvapurn he. bhavi pidhiyon ke liye paryaavaran kaa poshan or dekhbhaal aavashyak he, jisaki upeksha kii ja rahi he.
