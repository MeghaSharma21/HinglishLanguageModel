 aahaar jivan kaa aadhaar he. prayek praani ke jivan ke liye aahaar aavashyak he. atyant sookshm jeevanu se lekar brihatkaay jantuon, manushyon, vrikshon tathaa anya vanaspatiyon ko aahaar grahan karnaa padataa he. vanaspatiyaan apana aahaar prithvi or vaayu se kramash: acarbonic lavan or carbon dioxide ke rup main grahan karti hai. surya ke prakaash main paudhe inhen se apane bheetar upyukt carbohydrates, vasa or anya padaarth taiyaar kar lete hai.
 manushya tathaa jantu apana aahaar vanaspatiyon tathaa jautav shariron se praapt karte hai. is prakaar unako bana banaaya aahaar mil jaataa he, jiske avyav unheen acarbonic moulik tatwon se bane hote hen jinako vanaspatiyaan prithvi tathaa vaayu se grahan karti hai. atev jautav varg ke liye vriksh hi bhojan taiyaar karte hai. kuch vanaspatiyon kaa aushadhiyon ke rup main bhi prayog hota he.
 aahaar yaa bhojan ke teen uddeshy hai : sharir ko athwa uske prayek ang ko kriya karne kii shakti dena, dainik kriyaaon main utakon ke tuutane footne se nasht honevaali koshikaon kaa punarnirmaan or sharir ko rogon se apni raksha karne kii shakti dena. atev swasthya ke liye vahi aahaar upyukt he jo in teenon uddeshyon ko puraa kare.
 manushya ke aahaar main chah vishisht avyav paae jate hai : 
 jutuon or manushyon ke sharir bhi inhen padaarthon se bane hote hai. unke rasinic vishleshan se ye hi avyav unamem upasthit milte hai. atev aahaar main in avyavon ko yathochit maatra main rahanaa chahie.
 protein visheshkar anaaj, doodh, maance, machhlee or andey main milte hai. protein pachne par amino-amla main parivartit ho jate hai. in amino-amlon kaa phir se sanshleshan karke sharir apane liye anya upyukt protein taiyaar karata he. manushya kaa sharir kuch amino-amla to aahaar se bana letaa he, kintu katipay anya aise amlon ko vah nahin bana saktaa. ye amino-amla manushya vanaspati or jantuon ke sharir se praapt karata he. kuch protein sharir ke liye atyaavashyak hote hai. unako shreshth yaa pratham shrenee kaa protein kaha jaataa he. ye protein visheshkar jantuon se praapt hote hai. inamen pratham sthaan doodh kaa he. anda, maance, machhlee main bhi pratham shrenee ke protein hai. inkaa kaam sharir ke avyavon ko bananaa he. inkaa kuch bhaag sharir ko shakti or garmi bhi pradaan karata he.
 yah avyav mukhyat: vanaspati se praapt hota he. chini yaa sharkara shuddh carbohydrate he. glucose, lebulaaj, maltos or latcos sharkara ke hi prakaar hai, atev ye bhi shuddh carbohydrate hai. glicogen tathaa shwetsar bhi sampurna carbohydrate hai. sab prakaar ke carbohydrate pachankriya dwaara ant main glucose main parivartit ho jate hai. celulos par pachak rason kii kriya nahin hoti. glucose sharir main idhan kaa kaam karata he. isaki use prayek kshan aavashyaktaa rahati he, kyonki peshiyon main sadaa hi sankoch tathaa shithilataa hoti rahati he. jo glucose batch jaataa he, vah peshiyon or yakrut main glicogen ke rup main sanchit ho jaataa he or peshiyon ke kaam karne ke samay phir se glucose main parivartit hokar, bhinn-bhinn prakinvon or oxygen kii sahaayta se ooshmaa utpann karata he or urja ke rup main peshiyon ko kaam karne ke yogya banaata he.
 tel, ghi, makkhan ityadi shuddh vasa hai. maance or andey tathaa vanaspatik padaarthon main bhi vasa rahati he, visheshkar shushk falon main, jaise baadaam, akhrot, kaashew or moongfalee aadi main. vasa kaa kaam bhi sharir main ooshmaa or urja paidaa karnaa he. carbohydrate kii apeksha vasa main dhai guna aadhik shakti hoti he. kuch vasa-amla shaareerik poshan ke liye mahatvapurn hai. ve 'nitant aavashyak vasa-amla' kehalaate hai.
 kuch khanij to sharir main prachur maatra main paae jate hai or kuch alp maatra main. calcium or phosforus sharir main prachur maatra main upasthit hai. inhen se asthiyaan banati hai. isi shrenee main lohe, sodium or potacium bhi hai. loh rakt kaa vishesh ang he. sodium or potacium sharir ke utakon kii prakriya kaa niyantran karte hai jinpar saare sharir kaa bharan-poshan nirbhar he. inke asantulit hone se rog utpann ho jate hai.
 duusari shrenee ke khanij, jo alp maatra main sharir main paae jate hai, tamba, coblt, iodine, fluorine, manganeez or yashad hai. ye bhi sharir ke liye aavashyak hai. aluminium, arsenic, chromium, silinium, lithium, moulibdinum, silicon, rajat, straunsium teluryim, titanium or vanadium bhi jantuon ke sharir main paae jate hai. kintu sharir main inkaa koi upyog he yaa nahin, yah abhi tak nishchit nahin ho sakaa he.
 vitamin carbonic dravya hai jo khaadya vastuon main upasthit rahete hai. inaki bhi shaareerik prakriyaaon ke liye aavashyaktaa he, yadhyapi inaki alp maatra hi paryaapt hoti he. ye na to shaktipradaayak tatv hai or na hraaspoorak hi. ye poshak padaarthon ke upyog main sahaayta dete hai. inaki kaarividhi utprerak, prakinv or sahaayak prakinvon ke samaan he. praaia: sabhi vitamin aajkal prayogshaalaon main sanshleshan se taiyaar kiye jate hai. inke rasinic sanghatan tathaa sutara gyaat kiye ja chuke hai. inke sambandh kaa gyaan haal kaa hi he or badhata ja rahaa he. do prakaar ke vitamin paae jate hai. ek prakaar ke jal main ghul jate hai or duusare vasa main ghulanevaale hote hai. vasa main ghulanevaale vitamin 'e', 'di', 'i' or 'ke' hai. 'bi' samudaay ke vitamin or 'si' tathaa 'pi' vitamin jal main ghulte hai. bi samudaay main bi1, bi2, bi4, bi6, pentathonic amla, folic amla or bi12 hai.
 aahaar ke thos or ardhthos padaarthon main pani kaa ansh 70 pratishat rahata he. sharir main bhi jal kaa anupaat yahi he. jal in vastuon main khanijamishrit rup main rahata he. manushya pratidin ek se teen ser tak upar se bhi jal peetaa he. bhojan ke bina manushya saptahon tak jivit rah saktaa he, kintu jal ke bina kuch din bhi jeena kathin he. sharir ke utakon or koshikaon main poshak tatwon ko le jane or un vishleshan prakriyaaon dwaara utpann, jo in koshikaon main hoti rahati hai, vifaille avyavon ko sharir se baahar nikaalane main jal kaa bahut mahatv he. ye dooshit padaarth mutr, mel or swead dwaara hi sharir kaa parityag karte hai.
 in chah khadyaanshon ke atirikt manushya na pachnewale padaarth, jaise celulose, masaale or bhinn-bhinn prakaar ke peyon kaa bhi apane bhojan ke sang prayog karata he. celulose se koshthbaddhata dur hoti he, kyonki yah pachataa nahin, jyon kaa tyon mel main nikal jaataa he. masala bhojan ko swaadisht banaata he or isliye ek seemaa tak pachan main bhi sahaayta detaa he. jal ke atirikt anya peyon kaa to manushya apane swabhaav se, apni prasannataa yaa rasna ke liye, aahaar ke saath prayog karata he. adikaal se vah in padaarthon kaa vyavhaar karata aayaa he. nihsandeh inkaa rup badalata rahaa he. aajkal chaay or coffee kaa vishesh vyavhaar kiya jaataa he. kuch deshon main kuch maatra main madiraa kaa bhi vyavhaar kiya jaataa he. kisi samay bharat main somras kaa vyavhaar hota tha.
 aaharavidya bataati he ki manushya kaa aahaar kya hona chahie or aahaar ke bhinn-bhinn tatwon ko kis avasthaa main tathaa kis maatra main khaaya jaay, jisamen shaareerik or manisak poshan uttam ho. balykaal se lekar 18 varsh tak kii avasthaa vruddhi kii he. yuvavastha or praudhavastha main shaareerik vruddhi nahin hoti. sharir sudrudh or paripakv hota he. vriddhavastha main hraas aarambh hota he. inamen se prayek avasthaa main shaareerik or maansik kriyaaon ke liye idhan kii aavashyaktaa hoti he. idhan se keval taap or urja utpann hoti he. parantu shaareerik utakon kii tut foot bhi hoti rahati he. isaki purti tathaa shaareerik vruddhi ke liye protein kii aavashyaktaa hoti he. kaary karne kii urja kii utpatti carbohydrate or vasa se hoti he. shreshth protein pachankriyaaon ke pashchaat ant main amino-amlon main vibhajit ho jate hai, jo nitant aavashyak or saamaanya do prakaar ke hote hai. vruddhi ke liye donon prakaar ke protein aavashyak hai. atev bhojan main prayek avasthaa main carbohydrate, protein or vasa in teenon avyavon kii aavashyaktaa rahati he. garbhasth shishu kii vruddhi ke liye garbhvatee ko inaki atyant apeksha rahati he. shishu ko mata ke doodh se protein miltaa he jo uske liye atyant aavashyak he. balykaal main bhi uttam amino-amlonvale protein balak ko doodh se milte hai. inaki kami se shaareerik or maansik vikaas nahin hote. yuvavastha main manushya ko shaktidaayak dravyon kii aavashyaktaa hoti he. vriddhavastha main in kriyaaon kii kami ho jaati he. isliye is avasthaa main uparyukt donon prakaar ke dravyon kii kam maatra main aavashyaktaa padati he. inke kam hone se aavashyak vitamin kii maatra main kami ho jaati he. atev vriddhavastha main is nunata ko kritrim vitamin se puraa kiya jaataa he.
 20veen shatabdi ke gat varshon ko aaharavidya kii drushti se paanch kaalon main baanta ja saktaa he : 
 is shatabdi ke prarambh main upyukt bhojan kii maap caloriyon se kii jaati thi or isapar vishesh bal diya jaataa tha ki prayek ko aavashyak caloriyaan avashya milen. ek calories vah ooshmaa he jo ek gram jal ke taap ko digari centegrade badha detii he. shaareerik kaary ke anusaar ek praudh vyakti ke bhojan main 2,000 se 3,000 caloriyonwali saamagree prati din milani chahie. protein athwa carbohydrate ke ek gram se 4 caloriyaan praapt hoti hai or ek gram vasa se 8 calories. kisi vishesh aahaar se jitani caloriyaan praapt ho sakati hai unheen par aahaar kii gananaa nirbhar he.
 1912 se is kaal kaa aarambh hota he. is samay yah jaankaree hone lagi thi ki purna caloriyonwala aahaar karne par bhi shaareerik poshan thik na hone kii sambhaavna rahati he. pataa chalaa ki saath-saath sab vitaminon ko aavashyak maatra main vidyaman rahanaa chahie. vitamin kii hinata se beriberi, valkcharm, balvakrasthi aadi rog utpann ho jate hai. ab yah nirnay ho chukaa he ki manushya ko koun-koun se vitaminon kaa or pratidin kitni-kitni matraaon main milanaa aavashyak he or yah bhi kin-kin aaharon main kitni-kitni matraaon main upasthit rahete hai. pratidin ke santulit aahaar se saadhaarant: ye yathesht pariman main milte rahete hai. bhojan santulit na hone se sharir main vitamin kii kami ke chihn prakat hone lagate hai. 
 dwitiya vishwayuddh kii avadhi main bhinn-bhinn prakaar ke aahaaron kii kami ke saath-saath protein kii bhi kami hui. isse sansar ke prayek desh main saadhaaran janata ko uttam proteinous bhojan milanaa durlabh ho gaya. isse anek prakaar ke rog hone lage, kyonki sharir kii rakshak shakti kaa hraas ho gaya. isse spasht ho gaya ki bhojan main uttam proteinon kaa rpyaapt maatra main rahanaa paramaavashyak he. is kaaran vaigyanikon ne uttam proteinon kii khoj aarambh kii. dekha gaya ki doodh, maance, machhlee or anda ke atirikt yeast or soyabean ke protein bhi ati uttam hai. in donon main nitant aavashyak amino-amla bhi vidyaman rahete hai. maance ke protein main jo gunakari amino amla hote hai, ve sab inamen bhi hai. is kaal main anusandhan se yah gyaat hua ki sab prakaar ke amino-amla kii prapti ke liye manushya ke aahaar main bhinn-bhinn prakaar ke proteinon kaa rahanaa aavashyak he, jo bhinn-bhinn padaarthon main milte hai. iskaa bhi anveshan kiya gaya ki yeast or soyabean ko kis prakaar banaaya jaay ki ve swaadisht ho jaaen. aajkal amino-amla manushya ke anya aahaaron main milakar taiyaar kiya jaataa he. aise mishran kii gandh saadhaarant: bahut buree hoti he. is gandh ko maarane or mishrat aahaar ko ruchikar banane ke liye bhi yathesht praytn chal rahe hai.
 is kaal main yah paaya gaya ki swasthya yaa shareeravriddhi ke liye bhojan sab avyavon protein, carbohydrate, vasa, vitamin, lavan aadi kaa upyukt anupaaton main aahaar main vartmaan rahanaa aavashyak he. anupaaton main thodi bahut vibhinnata se haani nahin hoti, parantu adhik kami beshi rahane par swasthy thik nahin rahata. bhartiya aahaaron main achche protein kii vishesh kami rahati he, kyonki bahut se log maance aadi nahin khate or mahangaa hone ke kaaran doodh, dahi kaa bhi seven nahin kar pate. parantu kai prakaar ke achche proteinon kaa khaadya hona main hona aavashyak he. sambhav ho to inhen doodh, anda, maansaadi bhinn-bhinn padaarthon se praapt karnaa chahie.
 shaareerik prakriya ke liye pani or bhinn-bhinn lavenon kaa bhi bahut adhik mahatv he. pachan ke pashchaat aahaar ke avyav jal dwaara hi sharir ke bhinn-bhinn bhaagon main pahonchte hai. lavan jal dwaara hi koshikaon tathaa ant:kosiya sthanon main pahonchte hai. rakt kii dravtaa bhi jal ke hi kaaran bani rahati he. bhinn-bhinn sthanon main lavenon kii bhinn-bhinn maatra upasthit rahati he. is maatra kii thodi bahut newnata yaa adhikta se shaareerik prakriyaaon main koi vikruti nahin utpann hoti, kintu vishesh kami hone se tarah-tarah ke vikaar utpann ho jate hai. ye lavan bhi sharir ke liye bahut mahatv ke hai. sharir se vishesh maatra main lavan nikal jane se, jaise pasinaa dwaara yaa patale daston dwaara, haath paanv kii peshiyon main shithilataa or anthan aane lagati he. yadi in lavenon kii purti kuch kaal tak na kii jaay to mrityu tak ho sakati he.
