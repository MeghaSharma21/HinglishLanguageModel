 robaatics robot kii abhiklpana, nirmaan or abhiprayog ke vigyaan or takneekon ko kehete hai. is kshetra main kaary karne ke liye electronic, yantriki or software ke sivaay kai anya kshetron main vyaavhaarik gyaan kii aavashyaktaa hoti he. haalaanki robot ke swaroop or kshamtaaon main kaaphi vividhta hai par in sabhi main kai samantaayein bhi hai. udhaaharan ke liye yantric chalanshil dhaanchaa or swaniyantran sabhi main hota he. robot ke dhaanche kii upama maanav asthipanjar he or use shuddh-gati maala kaha ja saktaa he. yah maala he isaki haddiyaan, pravartak isaki maans peshiyaan or jod, jo ise ek yaa ek se adhik swatantry pariman dete hai. adhikansh robot kramik maala rupi hote hai, jisamen ek kadi duusari se judati he - inhen kramik robot kehete hai or ye maanav haath ke samaan hai. anya robot saamanantar shuddh-gati maalaon kaa prayog karte hai. jeev-yantriki ke antargat maanav yaa anya jeevon kii nakal kar dhaachon ko banane par anusandhan chal rahaa he. maala kii antim kadi kisi tarah kii pravartak ho sakati he, jaise ek yantric haath yaa welding mashin.
 robaatics shabd kaa prayog kisi bhi prakaashan main sabase pehle isek asimov ne apni laghu vigyaan katha rathround main kiya tha, jo 1942 main prakashit hui thi. unhe is baat kaa andeshaa nahin tha ki vigyaan katha lekhak carel kapake, robot shabd ko pehle hi garh chuke the. is naam ke gadhane se pehle bhi is kshetra main sadiyon se ruchi rahi he. eliad main sone kii sundariyon ko banane kaa zikr he. roboty kabutaron kii kalpana isa se 400 saal pehle kii gayi thi. robaaton kaa aaj odyogic, sainik, anveshan, dharelu, aadhyatmik or anusandhanik kshetron main upyog kiya ja rahaa he.
 pravartak robot ke peshiyon samaan hoti hai, jo chaalan kshamta pradaan karti hai. aam taur par vidyut motor kaa prayog hota he, par anya sanchaalan shaktiyon kaa prayog kiya ja rahaa he.
 vyaavhaarik kaary sakshamta ke liye robaaton ko vastuon ko uthaane, unhe sudhaarney yaa nasht karne ke liye 'haathon' kii jarurat padati he. ye haath akasar aakhri kadi hotin hai, jinhen ant parivartak kaha jaataa he, roboty baajuon par lagati hai. adhikansh taur par ye roboty haath pruthakaanukool hoti hai taaki karyaanusaar inhe badla ja sake.
 robaaton kii chalanshiltaa ke liye pahiyon vaale or pairon vaale roboto kaa nirmaan hua he.
 chalanaa kramadeshikaran main sabase kathin or gatyaatmak samasya
 robaaton kaa prabhavi prayog gharelu or oudhyogic paripradesh main hone ke liye yah jaruri he ki ve insaanon se prabhavakaari rup main ant:sanchaar kar saken. ve log jo in robaaton ke saath kaam karenge, unhe is baat se aasaani hogi kii ye robot unki bhashaa main bole, unki pareshaaniyon ko cheharaa dekhakar samaj saken. vigyaan sahitya main robot bhashaa, mukh bhav ko bady sahajata se prastut karaten hai, par vaastaviktaa yah he ki in kshetron main abhi bahut dur janaa baaki he.
 robot ke yantric dhaanche ko chalaane ke liye teen pruthak vibhaagon par dhyaan diya jaataa he - pratyaksh gyaan, prakraman or kriya. sanketon kii sahaayta se robot apane aas-paas kii jaankaree or apane hi jodon kii sthiti ko hasil karata he. niyantran niti ke kaarynitiyon ke prayog se, ab pravartakon ko sahi disha main ghumaya jaataa he. robot ke angon ko ghumaane ke liye path niyojan, praturup abhigyaan, baadha parivarjan jaisi takneekon kaa prayog hota he. or bhi jatil or anukulansheel niyantran ko kritrim buddhi kaha ja saktaa he.
 robotic course main vidhyaarthee niman kshetra ke bare main adhyann karte he. .1-artificial intelligence yaa kritrim budhimatta2-computer integrated menuphaccharing3-computesnal jiometry4-robot moshan planning5-digital electronics and micra-procesar6-robot manipuletor
 
