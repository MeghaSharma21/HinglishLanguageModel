 sajiv koshikaon ke dwaara prakaashiya urja ko rasinic urja main parivartit karne kii kriya ko prakaash sanshleshan kehete he. prakaash sanshleshan vah kriya he jisamen paudhe apane hare rang vaale ango jaise pattee, dwaara surya ke prakaash kii upasthiti main vaayu se carbondioxide tathaa bhoomi se jal lekar jatil carbonic khaadya padaarthon jaise carbohydrates kaa nirmaan karte hai tathaa oxygen gas baahar nikaalte hai. prakaash sanshleshan kii prakriya main surya ke prakaash kii upasthiti main paudhon kii hari pattiyon kii konshikaon ke andar carbon diaksaide or pani ke sanyog se pehle saadhaaran carbohydrate or baad main jatil kabohydrate kaa nirmaan hota he. is prakriya main oxygen evam urja se bharpoor carbohydrate aadi) kaa nirmaan hota he tathaa oxygen gas baahar nikalati he. jal, carbondioxide, surya kaa prakaash tathaa chlorophyl ko prakaash sanshleshan kaa avyav kehete hai. isamen se jal tathaa carbondioxide ko prakaash sanshleshan kaa kaccha maal kaha jaataa he. prakaash sanshleshan kii prakriya sabase mahatvapurn jaivaracinic abhikriyaaon main se ek he. sidhe yaa paroksh rup se duniya ke sabhi sajiv is par ashrith hai. prakaash sanshveshan karne vaale sajivon ko swaposhi kehete hai.
 prakaash yahan abhikriya main bhaag nahin letaa he balki is abhikriya ke liye prakaash kii upasthiti aavashyak he. is rasinic kriya main carbondioxide ke 6 anuon or jal ke 12 anuon ke bich rasinic kriya hoti he jiske falswaroop glucose ke ek anu, jal ke 6 anu tathaa oksijan ke 6 anu utpann hote hai. is kriya main mukhya utpaada glucose hota he tathaa oxigen or jal up padaarth ke rup main mukt hote hai. is pratikriya main utpann jal koshika dwaara avashoshit ho jaataa he or punah jaev-rasinic pratikriyaaon main lag jaataa he. mukt oxigen vaataavaran main chali jaati he. is mukt oxigen kaa strot jal ke anu he carbondioxide ke anu nahin. abhikriya main surya kii vikiran urja kaa roopaantaran rasinic urja main hota he. jo glucose ke anuon main sanchit ho jaati he. prakaash-sanshleshan main paudhon dwaara prati varsh lagbhag 100 terrawatt kii saurya urja ko rasinic urja ke rup main bhojya padaarth ke anuon main band diya jaataa he. is urja kaa pariman puri maanav sabhyataa ke vaarshik urja kharch se bhi 7 guna adhik he. yah urja yahan sthitij urja ke rup main sanchit rahati he. atah prakaash-sanshleshan kii kriya ko urja bandhan kii kriya bhi kehete hai. is prakaar prakaash-sanshleshan karne vaale sajiv lagbhag 10,00,00,00,000 ton carbon ko prati varsh jaev-padaarthon main badal dete hai.
 bahut pracheen kaal se yah gyaat he ki paudhe apana poshan jadon dwaara praapt karte hai. 1772 main stephen heles ne bataaya ki paudhon kii pattiyaan vaayu se bhojan grahan karti hai tathaa is kriya main prakaash kii kuch mahatvapurn kriya he. pristle ne 1772 main pehle bataaya ki is kriya ke dauraan utpann vaayu main mombatti jalaai jaye to yah jalati rahati he. mombatti jalane ke pashchaat utpann vaayu main yadi ab ek jivit chuha rakhaa jaye to vah mar jaataa he. usne 1775 main punah bataaya ki paudhon dwaara din ke samay main nikali gas oxygen hoti he. iske pashchaat ingine house ne 1779 main bataaya ki hare paudhe surya ke prakaash main co2 grahan karte hai tathaa oxygen nikaalte hai. di. saasuur ne 1804 main bataaya paudhe din or raat shwasan me to oxijan hi lete he par prakaash sanshleshan ke dauran oxijan mukt karte he. at: oxijan puure din kaam me aati he par carbon daai oksaide se oxijan keval prakaash sanshleshan me hi banati he. saas ne 1887 main bataaya ki hare paudhon ke co2 grahan karne tathaa o2 nikaalane se paudhon main starch kaa nirmaan hota he.
 hare paudhon main hone vaali prakaash sanshleshan kii kriya paudhon evam anya jivit praaniyon ke liye ek bahut hi mahatvapurn kriya he. is kriya main paudhe surya ke prakaashiya urja ko rasinic urja main parivartit kar dete hai tathaa CO2 pani jaise saadhaaran padaarthon se jatil carbon yogic carbohydrates ban jate hai. in carbohydrates dwaara hi manushya evam jivit praaniyon ko bhojan praapt hota he. is prakaar paudhe prakaash sanshleshan kii kriya dwaara sampoorn praani jagat ke liye bhojan-vyavastha karte hai. carbohydrates protein evam vitamin aadi ko praapt karne ke liye vibhinn fasalein ugaai jaati hai tathaa in sab padaarthon kaa nirmaan prakaash sanshleshan dwaara hi hota he. rabad, plastic, tel, celulos evam kai aushadhiyaan bhi paudhon main prakaash sanshleshan kriya main utpann hoti he. hare vriksh prakaash sanshleshan kii kriya main carbon dioxide ko lete hai or oxigen ko nikaalte hai, is prakaar vaataavaran ko shuddh karte hai. oxigen sabhi jantuon ko saans lene ke liye ati aavashyak he. paryaavaran ke sangrakshan ke liye bhi is kriya kaa bahut mahatv he. matsay-paalan ke liye bhi prakaash sanshleshan kaa bahut mahatv he. jab prakaash sanshleshan kii kriya dhimi ho jaati he to jal main carbon daai oxide kii maatra bad jaati he. iskaa 5 si0si0 pratilitre se adhik hona matsay paalan hetu hanikaarak he. prakaash sanshleshan jaev eendhan banane main bhi sahaayak hota he. iske dwaara paudhe saura urja dwaara jaev eendhan kaa utpaadan bhi karte hai. yah jaev eendhan vibhinn prakriya se guzarate hue vividh urja sroton kaa utpaadan karata he. udhaaharan ke liye pashuon ko chaara, jiske badale hamen gobar praapt hota he, krishi avshesh ke dwaara khaanaa pakaana aadi.manushya ke atirikt anya jeev jantuon main bhi prakaash-sanshleshan kaa bahut mahatv he. maanav apni twachaa main prakaash ke dwaara vitamin di kaa sanshleshan karte hai. vitamin di ek vasa main ghulansheel rasayan he, iske sanshleshan main parabangnee kirnon kaa prayog hota he. kuch samudri ghonghe apane aahaar ke madhyam se shaiwal aadi paudhon ko grahan karte hai tathaa inamen maujuud chloroplast kaa prayog prakaash-sanshleshan ke liye karte hai. prakaash-sanshleshan evam shwasan kii kriyaayein ek duusare kii poorak evam vipareet hoti hai. prakaash-sanshleshan main carbondioxide or jal ke bich rasinic kriya ke falswaroop glucose kaa nirmaan hota he tathaa oxigen mukt hoti he. shwasan main iske vipareet glucose ke oxikaran ke falswaroop jal tathaa carbondioxide banati hai. prakaash-sanshleshan ek rachanaatmak kriya he iske falswaroop sajiv ke shushk bhaar main vruddhi hoti he. shwasan ek nasaatmak kriya he, is kriya ke falswaroop sajiv ke shushk bhaar main kami aati he. prakaash-sanshleshan main saurya urja ke prayog se bhojan banataa he, vikiran urja kaa roopaantaran rasinic urja main hota he. jabaki shwasan main bhojan ke oxikaran se urja mukt hoti he, bhojan main sanchit rasinic urja kaa prayog sajiv apane vibhinn kaaryon main karata he. is prakaar ye donon kriyaaye apane kachche maal ke liye ek duusare ke ant padaarthon par nirbhar rahete hue ek duusare kii poorak hoti hai.
  prakaash sanshleshan kii kriya keval hare paudhon se hoti he or sameekaran atyant saadhaaran he. phir bhi yah ek vivadagrast prashn he ki kis prakaar CO2 evam pani jaise saral padaarth, carbohydrates jaise jatil padaarthon kaa nirmaan karte hai. samay-samay par vibhinn padap karyiki visheshgyon ne is kriya ko samajhane ke liye vibhinn mat prakat kiye hai. inamen baiyar, willstator tathaa stall tathaa aranon ke mat pramukh hai. baiyar, willstator tathaa stall ke maton kaa keval aitihaasik mahatv he. inako baad ke pareekshanon main sahi nahin paaya gaya. 1967 main aranon ne bataaya ki chloroplast main paayi jane vaali protein farrodoxin prakaash sanshleshan kii kriya main mukhya kaary karti he. aadhunik yug main sabhi vaigyanikon dwaara yah maanya he ki prakaash sanshleshan main swatantra oxygen pani se aati he. aadhunik samay main anek prayogon ke aadhaar par yah siddh ho chukaa he ki prakaash sanshleshan kii kriya nimna do charnon main sampann hoti he. pehle charan main prakaash prakriya athwa hill prakriya athwa photochemical prakriya. or duusare charan main andheri prakriya athwa blekaman prakriya yaa prakashahin prakriya. prakaash sanshleshan kii kriya main donon prakriyaayen ek duusare ke pashchaat hoti he. prakaash prakriya andheri prakriya kii upeksha adhik teji se hoti he.
 prakaash-sanshleshan kii kriya paudhe ke sabhi chloroplast yukt koshikaon main hoti he. arthath paudhe ke samast hare bhaagon main hoti he. yah kriya visheshtah pattiyon ke mesophil utak main hoti he kyonki pattiyon ke mesophil utak kii perenima koshikaon main anya koshikaon kii upeksha chloroplast kii maatra adhik hoti he.
  prakaash sanshleshan kii kriya main jo prakriya prakaash kii upasthiti main hoti he use prakaash kriya ke antargat adhyayan kiya jaataa he. is kriya ko hill aadi anya vaigyanikon dwaara adhyayan kiya gaya. prakaash prakriyaaon ke samay andheri prakriyaayen seemaabaddh kaarak kaa kaary karti hai. prakaash prakriyaayen do charnon main hoti hai, photolysis evam hydrogen kaa sthaapan. photolysis kii prakriya main prakaash chlorophyl ke anu dwaara photone ke rup main avashoshit kii jaati he. jab chlorophyl kaa anu ek kwantem prakaash shoshit kar letaa he uske pashchaat chlorophyl kaa doosraa anu tab tak prakaash shoshit nahin karata he jab tak ki pehali urja prakaash sanshleshan kii kriya main prayog nahin ho jaati he. chlorophyl dwaara is prakaar shoshit prakaash kaa photone ucch urja str par ek electron nikaalati he tathaa yah shakti phosphate ke tisare band par sthit hokar ucch urja vaale adinosine tryphosphate ke rup main prakat hote hai. is prakaar chloropil prakaash kii upasthiti main atipi utpann karte hai tathaa is prakriya ko phosphorailation kehete hai. is prakaar surya ke prakaash kii urja atipi arthath rasinic urja main parivartit ho jaataa he. is prakaar chlorophyl anu main nirmit atipi chlorophyl anu se pruthak hokar CO2 ko sharkara main anoksikrut hone aadi anek rasinic kriyaaon main sahaayak he. chlorophyl is atipi ko swatantra karne par phir akriy ho jaataa he. vaan nil frank, vishanik ke anusaar pani jab is kriyasheel chlorophyl ke sampark main aate hai tab pani anoksikrut H tathaa tej oxykaarak OH main vichchhedit ho jaataa he.
 chlorophyl + prakaash → sakriy chlorophiliah2O + sakriy chlorophyl → H+ + OH-is photolysis prakriya main O2 pani se swatantra ho jaati he tathaa hydrogen bhi hydrogen graahak par chali jaati he.2H2O + 2A → 2AH2 + O2 is prakaar paudhon kii prakaash-sanshleshan kii kriyaayon se nikali samast oxygen jal se praapt hoti hai. hill, ruben ne iskaa samarthan kiya tathaa O18 kaa prayog karke isko siddh kiya. pani se oxygen nikalne ko chlorilla naamak shaiwal main CO2 kii anupasthiti main dikhaaya gaya. iskaa arth hua ki CO2 kii anupasthiti main oxygen kaa utpaadan ho saktaa he, parantu isamen hydrogen graahak hona chahie. aisa dekha gaya he ki paudhon main enedipi do NADPH2 banaata he. 2H2O+2NADP=2NADPH2+O2
 aranan ke matanusaar prakaash kriya mukhya rup se nirmaan se sambandhit he. NADPH2/NADP ke avkaran se banataa he. NADP ko TPN bhi kehete hai. atipi ek prakaash urja anu he jo edipi main ek phosphate group ke judane se banataa he tathaa is kriya ko phosforilation kehete hai. edipi ke phosforilation main prakaash urja kii aavashyaktaa hoti he atah ise photo-phosforilation bhi kehete hai.yah bhi ek jatil kriya he tathaa aranan ke anusaar prakaash prakriya do prakramon main hoti he. ayugma photo-phosforilation tathaa yugma photo-phosforileshvyugma photo-phosforilation main pani ke apghaton ke kaaran electron nirantar praapt hote he tathaa photo-phosforilation kii kriya par chlorophyl main prakaash urja se atipi kaa nirmaan hota rahata he. is prakaar chlorophyl ‘a’ ke sakriy hone par pheredoxin electron grahi kaa kaary karti he jise enedipi naamak coenzyme ko detaa he jisamen enedy pani dwaara mukt kii gai hydrogen ko pakad kar NADPH2 main parivartit ho jaataa he.
 is prakaar pani main vighatan main hue mukt electron chlorophyl ‘b’ ko uttejit kar ucch urja str par pahoonch jate hai tathaa ye electron phir kas prakaar chlorophyl ‘a’ ko praapt hote hai, purna rup se gyaat nahin he lekin aisa vishwaas kiya jaataa he ki plastokavinon naamak electron grahi in electronon ko pakad letaa he jo cytochrome dwaara punah chlorophyl ‘a’ main pahunch jate hai. isamen saath-saath atipi kaa bhi nirmaan hota he.yugma photo-phosforilation kii kriya main surya ke prakaash se chlorophyl ‘a’ sakriy hokar electron ko baahar kii ore phankta he jo chlorophyl main upasthit ferydoxin dwaara pakad liye jate hai. yahi electron mukt hokar plastoquinon naamak electron grahi dwaara pakad liya jaataa he. is kriya ke madhya main edipi, atipi main parivartit ho jaataa he tathaa electron punah mukt hokar cytochrome vikar se hokar chlorophyl ‘a’ main vaapis pahunch jaataa he. is kriya main bhi edipi, atipi main parivartit ho jaataa he. is kriya main bahari electron prayog nahin hota tathaa chlorophyl se electron nikalakar punah vahiin vaapis aa jaataa he.is prakaar ayugma va yugma prakriyaaon dwaara pani vighatit ho jaataa he jisase oxigen gas swatantra ho jaati he tathaa hydrogen, hydrogen grahi enedipi dwaara pakad lee jaati he tathaa saath hi saath urja bhi vargeekrut ho jaati he jiskaa prayog rasinic prakriya yaa aprakashiya pratikriya main hota he.oxigen tathaa prakaash-sanshleshan
 is prakriya ke liye prakaash kii aavashyaktaa nahin hoti he. is prakriya main praayah carbondioxide kaa avkaran hota he. is prakriya main pattee ke stomata dwaara grahan kii gai carbondioxide, pani se nikali hydrogen prakaash kii urja ke kaaran milakar ek sthaayee dravya banaata he.
 CH2O, yah ek carbohydrates kii ikai anu he. kelvin va banson ne radio isotopic takanic kaa prayog kar bataaya ki prakaash-sanshleshan kii prakriya main pehla sthai yogic ek 3 carbon vaala 3-phosphoglicerick amla banataa he.chlorolla evam sindesmas naamak shaiwalon main radio active C14O2 kii upasthiti main kuch samay ke liye prakaash-sanshleshan karaayaa gaya tathaa inamen bhi pehla sthai dravya phosphoglicerick amla bana. yah phosphoglicerick amla baad main glucose banaata he.is prakaar kelvin tathaa uske sahakarmiyon ke kaaryon se yah siddh ho gaya ki prakaash-sanshleshan prakriya main CO2 glucose main parivartit ho jaati he. unhone is prayog main carbon ke samasthanik kaa prayog kiya.chlorophyl main ribuloj-1,5 visphosphate upasthit rahata he. ab vayumandaleey CO2 pattee ke stomata dwaara pravesh kar andar pahunchati he tathaa turant hi ribuloj-1,5 visphosphate ke saath milakar ek asthai yogic kaa nirmaan kati he. is prakaar bana asthai yogic jo 5-carbon sugar he sheeghra hi phosphoglaicerick acid ke 2 anuon main tut jaataa he. ab yahaan par NADPH2 dwaara hydrogen mukt kiye jane par pijie ko pijieel main parivartit kar detaa he. is kriya main urja atipi se praapt hoti he. is prakaar CO2 se carbohydrates nirmaan ho jate hai.
 prakaash-sanshleshan kii andheri prakriya main jin paudhon main pehla sthai yogic phosphoglissrik amla banataa he unhen C3 paudha kehete hai. phosphoglissrik amla ek 3 carbon vaala yogic he isliye in paudhon kaa aisa namakaran he. jin paudhon main pehla sthai yogic 4 carbon vaala yogic banataa he unako C4 paudha kehete hai. saadharantah 4 carbon vaala yogic oxaloecetic amla banataa he. pehle aisa vishwaas kiya jaataa tha ki prakaash-sanshleshan main carbondioxide ke sthirikaran yaa yogikeekaran ke samay keval C3 yaa kelvin chakra hi hota tha arthath pehla sthai yogic phosphoglissrik amla hi banataa he. lekin 1966 main hech evam slack ne bataaya ki carbondioxide ke sthirikaran kaa ek doosraa path bhi he. unhone ganna, makka, ameranthus aadi paudhon main adhyayan kar bataaya ki phosphoinol piruvik amla jo ki 3 carbon visisth yogic he carbondioxide se sanyukt hokar 4 carbon visisth yogic oxaloecetic amla banaata he. is kriya main phosphoinol piruveet carboxillage injim utprerak kaa kaary karata he.
 prakaash-sanshneshan kii kriya main chaar mukhya avyav hai, jal, carbondioxide, prakaash evam parn harim. in chaaron kii upasthiti is kriya ke liye ati aavashyak he. inamen se jal evam carbondioxide ko prakaash-sanshleshan kaa kaccha maal kehete hai kyonki inke rachanaatmak avyavon dwaara hi prakaash-sanshleshan ke mukhya utpaada carbohydrate kii rachana hoti he. in avyavo ko paudha apane aas-paas ke vaataavaran se grahan karata he.
 carbondioxide prakaash-sanshleshan kaa ek mukhya avyav tathaa kaccha padaarth he. vayumandal main carbondioxide gas shwasan, dahan, kinvan, vighatan aadi kriyaaon ke dwaara mukt hoti he. vaayu main isaki maatra 0.03 % se 0.04 % hoti he. sthaliy paudhe ise sidhe hi vaayu se grahan kar lete hai. in paudhon kii pattiyon main chote chhidr hote hai jinhe parnarandhra kehete hai. carbondioxide inhen parnarandhron se paudhe kii pattiyon main pravesh karti he. jalmagn paudhe jal main ghuli carbondioxide ko apni shaareerik sataha se visaran dwaara grahan karte hai. jal main carbondioxide kaa strot jaleey jantu hai, jinke shwasan main yah gas utpann hoti he. jal ke bheetar chattaanon main upasthit carbonate tathaa bicarbonate ke vighatan se bhi carbondioxide utpann hoti he jisko jaleey paudhe prakaash-sanshleshan main grahan karte hai. prakaash-sanshleshan main glucose naamak carbohydrate kaa nirmaan hota he. isamen carbon tathaa oxigen tatv ke parmaanu carbondioxide se hi praapt hote hai.
 chlorophyl chlorophyl ek proteinous jatil rasinic yogic he. yah prakaash-sanshleshan kaa mukhya varnak he. chlorophyl e tathaa chlorophyl bi do prakaar kaa hota he. yah sabhi swaposhi hare paudhon ke chloroplast main paaya jaataa he. chlorophyl ke anu surya ke prakaashiya urja ko avashoshit kar use rasinic urja main roopaantarit karte hai. surya ke prakaashiya urja ko avashoshit karke chlorophyl kaa anu uttejit ho jate hai. ye sakriy anu jal ke anuon ko H+ tathaa OH- aayan main vighatit kar dete hai. is prakaar chlorophyl ke anu prakaash-sanshleshan kii jaev-rasaynic kriya ko prarambh karte hai.
 prakaash surya kaa prakaash prakaash-sanshleshan ke liye aavashyak he. balb aadi ke teevr kritrim prakaash main bhi prakaash-sanshleshan kii kriya hoti he. laal rang ke prakaash main yah kriya sabase adhik hoti he. laal ke baad begni rang ke prakaash main yah kriya sabase adhik hoti he. ye donon rang chlorophyl dwaara sarvaadhik adhik maatra main avashoshit kiye jate hai. hare rang ko chlorophyl puri tarah paravartit kar dete hai atah har rang ke prakaash main prakaash-sanshleshan kii kriya puri tarah ruuk jaati he.
 jal jal prakaash-sanshleshan kii kriya kaa kaccha maal he. sthaliy paudhe ise mitti se jad ke mulromon dwaara avashoshit karte hai. jaleey paudhe apane jal ke sampark vaale bhaagon kii bahya sataha se jal kaa avasorana karte hai. orchid jaise upararohi paudhe apane viviya mulon dwaara vayumandaleey jalawaashp ko grahan karte hai. prakaash-sanshleshan ke prakaashiya abhikriya main jal ke prakaashiya vighatan se oxigen utpann hota he. yahi oxigen upapadaarth ke rup main vaataavaran main mukt hota he. adheri abhikriya main banane vaali glucose ke anuon main hydrogen tatv ke anu jal se hi praapt hote hai. prakaash-sanshleshan ke samay jal apratyaksh rup se bhi kai kaary karata he. yah jeevadravya kii kriyasheeltaa tathaa injime kii sakriyata ko banaae rakhata he.
 prakaash-sanshleshan kii kriya anek karkon dwaara prabhavit hoti he. iske kuch kaarak bahya hote hai tathaa kuch aantarik. iske atirikt kuch seemaabaddh kaarak bhi hote hai. bahya kaaran ve hote he jo prakruti or paryaavaran main sthit hote hue prakaash sanshleshan ko prabhavit karte hai jaise prakaash, chunki surya ke prakaash se paudha is kriya ke liye urja praapt karata he tathaa andhere se yah kriya sambhav hi nahin he. carbondai oxide, kyon ki aisa dekha gaya he ki yadi anya sabhi kaarak paudhe ko ucchtam maatra main praapt hon tathaa vayumandal main CO2 kii maatra dhire-dhire badhaai jaye to prakaash-sanshleshan kii dar bhi bad jaati he. taapmaana, kyo ki dekha gaya he ki paudhon main prakaash-sanshleshan kii kriya ke liye ek nishchit tapakram kii bhi aavashyaktaa hoti he tathaa jal, pani photochemical prakriyaaon ke atyant aavashyak he or yah is kriya ke samay anek rasinic parivartanon main sahyog karata he. aantarik kaaran ve hote hai jo pattiyon main sthit hote hue prakaash sanshleshan kii kriya ko prabhavit karte hai jaise- parnaharith yaa chlorophil jiske dwaara prakaash urja rasinic urja main parivartit hoti he. praras/jeevadravya/puras yaa protoplasm jisamen paae jane vaale vikar prakaash-sanshleshan kii kriya ko prabhavit karte hai. bhojya padaarth kaa jamaav, kyon ki prakaash-sanshleshan kii kriya main bana bhojan yadi sthaneey koshikaon main ekatrit hota rahe to prakaash-sanshleshan kii dar dhimi ho jaati he. pattiyon kii aantarik sanrachana kyon ki prakaash-sanshleshan kii dar pattiyon main upasthit stomata yaa randhron kii sankhya tathaa unke band evam khulne ke samay par nirbhar karti he. pattiyon kii aayu, kyon ki nai pattiyon main puraani pattiyon kii apkshaa prakaash-sanshleshan kii dar adhik hoti he. iske atirikt prakaash sanshleshan ko in sabhi vastuon kii alag-alag gati bhi prabhavit karti he. jab prakaash sanshleshan kii ek kriya vibhinn karkon dwaara niyantrit hoti he tab prakaash sanshleshan kii gati sabase mand kaarak dwaara niyantrit hoti he. prakaash, carbondioxide, jal, chlorophyl ityadi main se jo bhi uchit pariman se kam pariman main hota he, vah puri kriya kii gati ko niyantrit rakhata he. yah kaarak samay vishesh ke liye seemaabaddh kaarak kaha jaataa he.
 1. prakaash sanshleshan2. prakaash sanshleshan kii kriyavidhi3. prakaashiya abhikriya4. aprakashiya abhikriyaprakash sanshleshan :prakaash sanshleshan hare paudhon main hone vaali aisi upachayik kriya he jiske dwaara acarbonic saral yogicon, jal tathaa carbon dianksaide ko prakaashiya urja ke dwaara kabohydrates ke rup main badal diya jaataa he. prakaashiya urja kaa upyog parnaharim kii upasthiti main kiya jaataa he tathaa isamen anxizan up-utpaada ke rup main nikalati he.prakaash sanshleshan ek anksikaran - avkaran prakriya he jisamen jal kaa prakaashik oxikaran tathaa CO 2 kaa aprakashik avkaran hota he or carbonic yogic banate he tathaa oxygen mukt hoti he.prakaash sanshleshan kii kriyavidhi :prakaash sanshleshansh atyant jatil kriya he, jo pramukhat: do padon main sampann hoti he-1 prakaashiya abhikriya tathaa2 aprakashiya abhikriya,1. prakaashiya abhikriya - surya ke prakaash kii urja ko prayog main laane tathaa jal ke vichchhedan se hydrogen uplabdh karaane ke liye ye kriyaayein prakaash kii upasthiti main haritalvak ke andar upasthit grana naamak kanon main hoti he. in kanon main parnaharim yaa chlorophyl naamak padaarth hota he. in kriyaaon ko sankshep main nimna prakaar se likh sakate he- surya ke prakaash kii vikiran urja ke kaaran chlorophyl ke anu sakriy ho jate he or urja yukt uttejit ilekatrons kaa nishkasana karte hai. sakriy chlorophyl se aavashyak urja praapt kar jal ke anuon kaa vichchhedan hota he jisase hydrogen tathaa anxigen praapt hoti he|agar aapako bhi ganit lagati he acchhee to aapkaa bhavishya he ujjwal, jane kaise? uttejit elevatron ek vishesh tantra, jise elevatron sthaanantaran tantra kehete he, ke dwaara apni urja de dete he. is urja ko ADP ke anuon main ek phosphate gut or chhodkar sanchit kar liya jaataa he. praapt anxizan paudhe se baahar nikal jaati hai. praapt hydrogen NADP naamak grahi padaarth ke dwaara ekatrit kar lee jaati he. isamen NADP.H 2 kaa nirmaan hota he.2. aprakashiya abhikriya - in kriyaaon ke liye prakaash kii aavashyaktaa nahin he. in abhikriyaaon ko inaki khoj karne vaale vaigyanik ke naam ke aadhaar par bluecoman abhikriyaayein kehete hai. ye kriyaayein haritalvak kii peethika yaa stroma main hoti hai. in samast kriyaaon ko, jo ek vishesh padaarth ribulos biphosphate kii upasthiti main ek chakra ke rup main hoti he, calvin chakra bhi kehete hai. sankshep main in abhikriyaaon ko nimna prakaar se vyakt kar sakate hai- kuch vishesh padaarthon kii upasthiti main vaataavaran se praapt CO 2 kaa prakaashiya kriyaaon se praapt NADP.H 2 kii H + se avkaran hota he or PGAL naamak padaarth banataa he. in kriyaao main agralikhit abhikriyaayein sammilit he- 5 carbon vaale yogic RuBP ke saath carbon dianksaide ke anu milakar ek 6 carbon asthaayee yogic kaa nirmaan karte he- yah asthaayee yogic sheeghra hi apachayit hokar va tuutakar do anu PGA bana letaa he. yah teen carbon vaala yogic he- PGA anu baad main or adhik apachayit hokar PGAL kaa nirmaan karte hai. PGAL ke do anu milakar tathaa apchayan ke dwaara phosphate sharkara kaa tathaa baad main sharkara kaa nirmaan kar lete hai. PGAL swayan bhi bhojan kii tarah kaam kar saktaa he. yah teen carbon parmaanu vaala yogic he. iske do anu milakar pehle ek anu glucose kaa nirmaan karte hai. glucose se hi anya sabhi prakaar ke bhojya padaarthon, jaise - protein, vasa, mand ityadi kaa nirmaan bhi paudhe ke andar hi ho jaataa he. calvin chakra main PGAL tathaa iske utpaadon se ribulos biphosphate aadi kaa bhi phir se nirmaan ho jaataa he, arthath yah chakra kii abhikriyaaon ko chalaane ke liye phir se taiyaar hota he|UP Board kaksha 10 vigyaan chepter nots
