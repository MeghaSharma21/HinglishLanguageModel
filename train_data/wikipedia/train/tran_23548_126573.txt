 nirdeshaank: 29°35′50″N 79°39′33″E / 29.5971°N 79.6591°E / 29.5971; 79.6591almoda bhartiya rajya uttrakhand kaa ek mahatvapurn nagar he. yah almoda jile kaa mukhyalay bhi he. almoda dilli se 365 kilometre or dehradun se 415 kilometre kii duuri par, kumaun himalay shrankhla kii ek pahari ke dakshini kinare par sthit he. bharat kii 2011 kii janaganana ke anusaar almoda kii kul jansankhya 35,513 he.
 almoda kii sthapana raja baalo kalyaan chand ne 1568 main kii thi. mahabharat ke samay se hi yahaan kii pahadiyon or aasapaas ke kshetron main maanav bastiyon ke vivaran milte hai. almoda, kumaun rajya par shashan karne vaale chandavansheey raajaaon kii rajdhani thi. swatantraaa kii ladaai main tathaa shiksha, kala evam samskruti ke utthan main almoda kaa vishesh haath rahaa he.
 skandapurana ke maanaskhand main kaha gaya he ki kushika or shalmali nadi ke bich main ek paavan parvat sthit he. yah parvat or koi parvat na hokar almoda nagar kaa parvat he. yah kaha jaataa he ki is parvat par vishnu kaa nivas tha. kuch vidwaanon kaa yah bhi maananaa he ki vishnu kaa kurmavatar isi parvat par hua tha. ek katha ke anusaar yah kaha jaataa he ki almoda kii kushika devi ne shumbh or nishumbh naamak daanvon ko isi kshetra main maaraa tha. kahaniyaan anek hai, parantu ek baat purnat: satya he ki prachni yug se hi is sthaan kaa dharmik, bhugolic or aitihaasik mahatv rahaa he.
 aaj ke itihaaskaaron kii manyata he ki san 1563 i. main chand rajvansh ke raja baalo kalyanchand ne alamnagar ke naam se is nagar ko basaaya tha. chandvansh kii pehle rajdhani champavat thi. kalyanchand ne is sthaan ke mahatv ko bhalee-bhanti samajha. tabhi unhone champavat se badalakar is alamnagar ko apni rajdhani banaaya.
 san 1563 se lekar 1790 i. tak almoda kaa dharmik bhugolic or aitihaasik mahatv kai dishaao main agraniy rahaa. isi bich kai mahatvapurn aitihaasik evam rajnatik ghatnaayen bhi ghatin. saahitiyik evam saanskrithik drushtiyon se bhi almoda samast kumaun anchal kaa pratinidhitiv karata rahaa.
 san 1790 i. se gorkhaon kaa akraman kumaun anchal main hone laga tha. gorkhaon ne kumaun tathaa gadhwal par akraman hi nahin kiya balki apana rajya bhi sthapit kiya. 1801 main kashipur british raaj ke antargat aayaa tha. 1814 main angl gorkha yuddh chhidane par british sena ne kashipur main padaav daalaa tha. 11 farvari 1815 ko karnal gardenar ke netritv main sainik kashipur se kataarmal ke liye ravaanaa hue. aage chalakar karnal nicholas ke antargat 2000 sainikon kii tukdi bhi inamen jud gai. nepal se hastidal shah bhi 500 gorkha sainikon ko lekar almoda kii raksha ko nikal padaa. vinayathal naamak sthaan par in donon ke madhya ladaai chhid gai, jisamen gorkha commander hastidal or jayrakha veergati ko praapt ho gaye. iske baad is sanyukt tukdi ne nicholas ke netritv main 25 april 2015 ko almoda par akraman kiya, or aasaani se kabza kar liya. 27 april ko almoda ke gorkha adhikari, balm shah ne hathiyaar daal die, or kumaun par british raaj sthapit ho gaya.:148-155 san 1816 i. main angrejo kii madad se gorkha parajeet hue or is kshetra main angrejon kaa rajya sthapit ho gaya.
 almoda nagar uttrakhand rajya ke kumaun mandal main sthit he. yah samudratal se 1646 meter kii oonchaai par 11.9 varg kilometre ke kshetra main failaa hua he. yah nagari pahari ke donon ore parvat-chotii par basaa hua he. kosi tathaa suyal nadiyaan nagar ke neeche se hokar bahati hai.
 almoda kumaun himalay kii ek ghode kii lathi ke aakaar kii pahari kii chotii ke dakshini kinare par sthit he. us chotii ke purvi bhaag ko telifat, or pashchimi bhaag ko selifat ke naam se janaa jaataa he. chotii ke sheersh par, jahaan ye donon, telifat or selifat, jud jate hai, almoda bazaar sthit he. yah bazaar bahut purana he or sundar kate pattharon se banaaya gaya he. 
 almoda main varsh kaa ausat taapmaana 23.5 degree celsius rahata he. 31.1 degree celsius ausat taapmaana ke saath june saal kaa sabase garm jabaki 13.3 degree celsius ausat taapmaana ke saath janvari sabase thanda maheenaa hota he. almoda main varsha kii ausat maatra 1132.5 millimetre he. is jalwaayu ke liye copen jalwaayu vargeekaran "CWA" he.
 almoda nagar apni aitihaasik viraasat ke saath saath prakritik sundarataa ke liye prasiddh he. nagar main ek ore chandakalin kile tathaa mandir hai, to vahiin duusari ore britishkaleen carch tathaa picnic sthal bhi upasthit hai. iske atirikt almoda sadak maarg se puure kumaun kshetra se judaa hua he, isliye sudur parvatiy sthalon tak bhraman karne vaale log bhi almoda se hokar guzarate hai. paryatakon, prakruti-premiyom, parvatarohiyon or padaarohiyon kii suvidha ko dhyaan main rakhte hue almoda aaj kaa sarvottam nagar he. yahan rahane ke liye achche hotel hai. alka hotel, ashok hotel, ambaseder hotel, grand hotel, trishul hotel, ranjana hotel, maansarovar, new himalay hotel, nilkanth hotel, tourist cottage, rain baseraa hotel, prashanth hotel or sevoy hotel aadi kai aise hotel hai jahaan rahane kii sundar vyavastha he. iske atirikt holiday home, circuit house, saarvajanik nirmaan vibhaag kaa vishram-grih, van vibhaag kaa vishram-grih or jula parishad kaa vishram-grih bhi sailaaniyon ke liye uplabdh kiye ja sakate hai. yahan ke oonee vasr prasiddh he. lala bazaar or chowk bazaar iske kendra hai.
 
 <div class="transborder" style="position:absolute;width:100px;line-height:0;
 
 almoda ke dharmik aankade ██ hindu dharm ██ islam ██ sikh dharm ██ anya 
 2011 kii janaganana ke anusaar, almoda kii jansankhya 35,513 he, jisamen se purushon kii sankhya 18,306 he jabaki mahilaon kii sankhya 17,207 he. kul jansankhya main se, nagarpalika kshetra kii jansankhya 34,122 he, jabaki chhavnee kshetra kii jansankhya 1,391 he. almoda nagar kii sakshartaa dar 86.19% he, jo rajya kii ausat 78.82% se adhik he.:21 purushon main sakshartaa lagbhag 88.06% he jabaki mahilaon main sakshartaa dar 84.21% he.:21 
 gorkha raaj ke samay almoda main lagbhag 1000 ghar the,:297 or 1821 main almoda kii jansankhya 3505 thi.:115 1881 main jab imperial gajetir aaf india ke pratham sanskaran kaa prakaashan hua, us samay almoda kii jansankhya 7,390 thi. 1951 kii swatantra bharat kii pratham janaganana main nagar kii jansankhya 12,757 thi, or 2001 tak yah 32,358 pahunch chuki thi.
 kul aabaadi main se 90.84% ​​log hindu dharm kaa jabaki 7.54% log islam kaa abhyaas karte hai. iske atirikt nagar main alp sankhya main sikh, isai or buddha dharm ke anuyaayi bhi hai. hindi or sanskrit rajya kii aadhikarik bhashaaain hai jabaki kumaunni yahan kii sthaneey boli he. angreji kaa bhi prayog hota he.
 almoda ke nagar palika parishad kii sthapana 1864 main hui thi. nagar palika kshetra kii jansankhya 34,122 he jisamen se 17,358 purush hai jabaki 16,764 mahilaayein hai. 0-6 varsh kii umr vaale bacchon kii sankhya 2,950 he, jo kul aabaadi kaa 8.65% he. nagar kaa linganupaat 966 mahilaayein prati 1000 purush he. kul jansankhya main se 16.38% anusuchit jati ke jabaki 1% anusuchit janajati ke hai.
 nagar main kul 11 ward hai
 2016 kii sankhyikee patrika ke anusaar almoda nagar main kul 39 praathmik vidhyalay, 16 madhyamik vidhyalay tathaa 10 ucch madhyamik vidhyalay hai. 1844 main almoda main ek mishan skool kholaa gaya tha jo 1871 main ramse college main parivartit hua tha, lekin phir, use waapas ek hai skool main parivartit kiya gaya. yah pehla skool he, jisane almoda main angreji shiksha shuru kii. almoda toun skool kii sthapana 1907 main hui thi.
 almoda college pehle agra vishvavidhyalay se sambhddha degree college hua karata tha. 1973 main nainital main kumaun vishvavidhyalay kii sthapana ke saath hi, yah kumaun vishvavidhyalay kaa ghatak mahavidhyalay ban gaya or 1994 main ise vishvavidhyalay ke campus kaa darja de diya gaya. 6 sitambar 2016 ko yahaan uttrakhand awasaiya vishvavidhyalay kii sthapana hui, or phir april 2017 main almoda main hi sthit udai shankar rashtriya sangeet natya academy or swa. jagat singh bisht rajkeey hotel management santhaan ko awasaiya vivi ke adheen kar diya gaya.
 nijee vaahan almoda main sthaneey parivahan ke pramukh saadhan hai. nagar main sthaneey log aamtaur par paidal hi yatra karte hai. pantnagar vimaanashetra nikatatam hawaii adda he, jabaki kathgodam almoda kaa sabase najdiki railway stesan he. almoda se nainital 67 kimi, kathgodam 90 kimi, pithauragarh 109 kimi or dilli 378 kimi kii duuri par sthit he. in sthanon ke liye niyamit bas-sevaayen uplabdh he. haldwani, kathgodam or nainital se niyamit basen almoda jane ke liye chalati hai.
 almoda uttar bharat ke sabhi pramukh nagaron or uttrakhand rajya ke sabhi jila mukhyalayon se sadak network dwaara judaa hua he. rashtriya rajmarg 109 almoda ko haldwani, bhavali, ranikhet, dvaarahaat or karnaprayag se jodta he. iske atirikt almoda se 2 anya rajmarg, rashtriya rajmarg 309e or rashtriya rajmarg 309bi bhi shuru hote hai. rashtriya rajmarg 309e almoda se bageshwar, berinag or gangolihot hote hue ghat par khatm hota he, or rashtriya rajmarg 309bi jageshwar, danya or panaar hote hue rameshwar tak jaataa he. 
 yatriyon ko sasti va sulabh seva pradaan karne ke uddeshy ko lekar san 1970 ke dashak main almoda main roadways depo kii sthapana kii gai thi. nagar main uttrakhand parivahan nigam kaa bas stesan malrod main sthit he, jahaan se vibhinn rooton ko bas sevaayen sanchalit kii jaati hai. bas adde se paanch kimi dur loar malrod main parivahan nigam kaa workshop he. malrod par hi kemu kaa bhi bas stesan he. iske atirikt dharanula main bhi ek bas stesan he. lakshmeshwar main ek antarraji bas adda bhi nirmaanadhin he. dehradun ke baad yah rajya kaa doosraa antarraji bas adda hoga. almoda main ek up-kshetreey parivahan karyaalay bhi haijahaan UK-01 number se vaahanon kaa panjikaran hota he.
