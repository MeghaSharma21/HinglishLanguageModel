 ]
 saatvin putali kaumudi ne jo katha kahi vah is prakaar he- ek din raja vikramaditya apane shayan-kaksh main so rahe the. achaanak unki neend karun-krandan sunakar tut gai. unhone dhyaan lagaakar suna to rone kii aawaaj nadi kii taraf se aa rahi thi or koi stri roe ja rahi thi. vikram kii samaj main nahin aayaa ki koun-sa dukh unke rajya main kisi stri ko itani raat gaye bilakh-bilakh kar rone ko vivash kar rahaa he. unhone turant rajparidhaan pahana or qamar main talwaar lataka kar awaz kii disha main chal pade. kshipraa ke tat par aakar unhen pataa chalaa ki vah awaz nadi ke duusare kinare par based jangal se aa rahi he. unhone turant nadi main chalaang laga di tathaa tairkar duusare kinare par pahunche. phir chalate-chalate us jagah pahunche jahaan se rone kii awaz aa rahi thi. unhone dekha ki jhaadiyon main baithi ek stri ro rahi he. 
 unhone us stri se rone kaa kaaran poocha. stri ne kaha ki vah kai logon ko apni vyathaa suna chuki he, magar koi phayda nahin hua. raja ne use vishwaas dilaayaa ki ve uski madad karne kaa har sambhav praytn karenge. tab stri ne bataaya ki vah ek chor kii patni he or pakade jane par nagar kotwaal ne use vriksh par ulataa tangava diya he. raja ne poocha kya vah is faisle se khush nahin he. is par aurat ne kaha ki use faisle par koi aapatti nahin he, lekin vah apane pati ko bhookha-pyaasa latakta nahin dekh sakati. chunki nyaay main is baat kii charchaa nahin ki vah bhookha-pyaasa rahe, isliye vah use bhojan tathaa pani dena chaahati he. 
 vikram ne poocha ki ab tak usne aisa kiya kyon nahin. is par aurat boli ki uskaa pati itani oonchaai par tangaa hua he ki vah bagaiyr kisi kii sahaayta ke us tak nahin pahunch sakati or raja ke dar se koi bhi dandit vyakti kii madad ko taiyaar nahin hota. tab vikram ne kaha ki vah unke saath chal sakati he. darasal, vah aurat pishaachini thi or vah latakane vaala vyakti uskaa pati nahin tha. vah use raja ke kandhe par chadhakar khaanaa chaahati thi. jab vikram us ped ke paas aae to vah us vyakti ko chat kar gai. trupt hokar vikram ko usne manachaahi chiz maangane ko kaha. vikram ne kaha vah annapurna pradaan kare jisase unki praja kabhi bhukhi na rahe. is par vah pishaachini boli ki annapurna dena uske bas main nahin, lekin uski bahan pradaan kar sakati he. vikram uske saath chalakar nadi kinare aae jahaan ek jhopadi thi. 
 pishaachini ke awaz dene par uski bahan baahar nikali. bahan ko usne raja kaa parichay diya or kaha ki vikramaditya annapurna ke sachche adhikari he, at: vah unhen annapurna pradaan kare. uski bahan ne saharsha annapurna unhen de di. annapurna lekar vikram apane mahal kii ore ravaanaa hue. tab tak bhor ho chuki thi. raste main ek brahman mila. usne raja se bhiksha main bhojan maanga. vikram ne annapurna paatr se kaha ki brahman ko pet bhar bhojan karaae. sachmuch tarah-tarah ke vyanjan brahman ki saamne aa gaye. jab brahman ne pet bhar khaanaa kha liya to raja ne use dakshina dena chaha. brahman apni aankhon se annapurna paatr kaa chamatkaar dekh chukaa tha, isliye usne kaha- "agar aap dakshina dena hi chaahate he to mujhe dakshinaswarup yah paatr de den, taaki mujhe kisi ke saamne bhojan ke liye haath nahin failaana pade." vikram ne behichak usee kshan use vah paatr de diya. brahman raja ko aashirwad dekar chalaa gaya or ve apane mahal laut gaye.
 ratnamanjari  • chitralekha  • chandrakala  • kaamkandala  • leelavati  • ravibhama  • kaumudi  • pushpavati  • madhumalati  • prabhavati  • trilochana  • padmavati  • kirtimati  • sunayana  • sundaravati  • satyavati • vidyavati  • taravati  • ruparekha  • gyaanavati  • chandrajyoti  • anurodhwati  • dharmavati  • karunavati  • trinetri  • mriganayani  • malayavati  • vaidehi  • maanavati  • jayalakshmi  • kaushalya  • rani rupavati  • dekhen: singhaasana battisi • raja bhoj • 
