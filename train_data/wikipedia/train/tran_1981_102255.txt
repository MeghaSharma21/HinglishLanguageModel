 kunti mahabharat main varnit pandav jo ki paanch the, main se bade teen kii mata thim. kunti panch-kanyaon main se ek hai jinhen chir-kumari kaha jaataa he. kunti vasudev ji kii bahan or bhagwaan shrikrishna kii buaa thi. maharaj kuntibhoj ne kunti ko god liya tha. ye hastinapur ke naresh maharaj pandu kii pehali patni thim. kunti ko kunarepan main maharishi durvasa ne ek vardaan diya tha jisamen kunti kisi bhi devtaa kaa aavahan kar sakati thi or un devataaon se santan praapt kar sakati thi. pandu evam kunti ne is vardaan kaa prayog kiya evam dharmraj, vaayu evam indra devtaa kaa aavahan kiya. arjuna tisare putr the jo devataaon ke raja indra se hue. kunti kaa ek naam prutha bhi tha. udhisthir yamraj or kunti kaa putr tha.bhim vaayu or kunti kaa putr tha.arjuna indra or kunti kaa putr tha.sahadev or nakul ashvinikumar or maadri kaa putr tha. or ashvinikumar devo ke vedh he.prutha' maharaj shurasen kii beti or vasudev kii bahan thim. shurasen ke mamere bhai kuntibhoj ne prutha ko mangekar apane yahan rakhaa. isse unka naam 'kunti' pad gaya. prutha ko durvasa rishi ne ek mantra diya tha, jiske dwaara vah kisi bhi devtaa kaa aavahan karke usase santan praapt kar sakati thim. samay aane par swayamvar-sabha main kunti ne pandu ko jayamala pahanaakar pati rup se sweekaar kar liya.
 maharishi durvasa kaa vardaan aage chalakar pandu ko shaap ho jane se jab unhen santan utpann karne kii roak ho gai, tab kunti ne maharishi durvasa ke vardaan kaa haal sunaaya. yah sunne se maharaj pandu ko sahaara mil gaya. unki anumati paakar kunti ne dharmraj ke dwaara yudhisthir ko, vaayu ke dwaara bhimsen ko or indra ke dwaara arjuna ko utpann kiya. iske pashchaat pandu ne putr utpann karne ke liye jab unase dobaaraa aagrah kiya, tab unhone use sweekaar nahin kiya. kah diya ki yah niyam viruddh or anuchit hoga.
 
 ga: vichitraveery ke nidhan ke baad vyas se dhritarashtra or pandu kaa janm hua. c: kunti ko vivaah se pehle karn paidaa hua. da: pandav pandu ke putr the. lekin devataaon ke var prabhaav se kunti or maadri ko ye putr utpann hue. yama dharmraj se yudhisthir,vaayu se bhim,indra se arjuna,maadri ko aswani devataaon se judawaan bachche nakul, sahadev hue. t: duryodhana or uske sau bhai ek baar paidaa hue. na: pandavon ko draupadi se paanch putr utpann hue. unako upapandav kehete the. : ** yudhisthir se prativindhyas, bhim se shritasom, arjuna se shritakarm, nakul se shatanik, sahadev se shritsen kaa janm hua. 
 mahatvapurn sanket
 
