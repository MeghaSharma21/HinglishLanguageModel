 orsan wales america abhinayta, lekhak, film nirdeshak or nirmaataa the. wales rangamanch radio or film teenon madhyamon main behatar kaam ke liye jane jate hai. unhen maatr 23 saal kii umr main ech.ji wales ke upanyaas da waar of da varlds ke radiyon roopantaran ke nirdesan ke liye prasiddhi mil gai thi. wales apni pehali feechar film citijan ken se ek film nirdeshak ke rup main sthapit to ho gaye lekin hollywood ke studiyon tantra ke liye wo jeevanaparyant ek outsidar hi rahe. 
 wales kaa janm sanyukt rajya america ke visconsin ke kenosha shahar main hua tha. wales kaa namakaran unke pardada or kenosha ke prabhaavshaalee atorni orsan es .head ke naam par kiya gaya. ek samrudh parivaar main janm lene ke baavjood wales ko apane bachapan main badi kathinaaiyon or sankaton kaa saamana karnaa padaa. unke mata-pita wales ke bachapan main hi alag ho gaye. wales ke pita kaa vyavsaay atyadhik sharaab ke seven karne kii vajah se chaupat ho gaya jiske baad wales kii maa ko arts institute main piano bajaakar apane bacchon ko paalna padaa. lekin wales jab maatr nau saal ke the tab unki maa kaa dehant ho gaya. iske baad wales watasan parivaar ke paas vyoming chale aae. wales is bich thodi avadhi ke liye apane pita ke saath bhi rahe lekin is dauraan ek pita ko putr kii dekhbhaal karne kii bajaay putr ko hi apane pita ko sanbhaalanaa padaa. wales jab 15 saal ke the tab atyadhik sharaab ke seven kii vajah se kidney fail ho jane par wales ke pita kaa nidhan ho gaya. 
 wales ne choti umr main hi rodeo or rangamanch ke liye kaam karnaa shuru kar diya tha,jisamen unhen lagaataar safalataa mili. pita ke dehant ke baad wales apni bachi-khuchi jamaapunji lekar europe kii yatra par nilak pade. wales ireland ke mashhoor get theatre pahunche or vahaan ke prabandhak se khud kaa parichay bradway star ke rup main diya. audishan ke baad wales ko vahaan kaam mil gaya lekin britain main wales ko koi badi safalataa haath nahin lagi or wo waapas america laut aae.
 america main radio or rangamanch par safalataa milane ke baad aarkeo radio kii ore se wales ko do filmein banane kaa prastaav mila. wales ne patakatha lekhak harman je manakevitch ke saath milakar ek kahani par kaary shuru kiya. kahani america ke media mughal wiliam randolf hurst ke jivan par aadhaarit thi. wales ne is film pariyojna ke liye hollywood ke behtareen takanicianon ko apni team main joda jisamen chhayakaar greg toland bhi shaamil the. haalanki wales ne kalakaaron ke chayan main apane marakari theatre ke navdith kalakaaron ko tarjeeh di. is film ke saath hi hollywood ke kai kalakaaron ne film jagat main padaarpan kiya.
 is film kii shooting das saptaah main puri kii gai. lekin is film kaa nirmaan itnaa aasaan nahin tha. hurst ko jab is film ke bare main pataa chalaa to usne apane akhabaaron main is film se sambandhit kisi bhi prakaar ke vigyaapan or khabaron par roak laga di or film ke nirmaataa aarkeo radio par film ke project ko band karne kaa dabaav daalaa. nirmaataa ko film kii kul laagat se bhi zyada dhan dene kaa prastaav diya gaya, ye kahkar ki wo film ke sabhi print or negative ko nasht kar de.
