 post aphis baks, hvitstone sethu kaa ek rup he. yah pehle daakkhaane main taron kaa pratirodh gyaat karne main prayukt hota tha, isi kaaran uskaa naam 'post aphis baks' pad gaya.
 pratirodh maapan ke kai dhang prayog main laae jate hai. kintu adhikansh dhang hvitstone sethu ke siddhant par hi aadhaarit hai. isamen chaar pratirohak lage rahete hai jinamein se teen gyaat rahete hai or chauthe ko nikaalnaa rahata he. do pratirohak ek shrenee main or shesh donon ko ek duusari shrenee main jodakar donon shreniyon ko samaantar kram main jod diya jaataa he. isamen ek dharamapi or bydaree rahete hai. ek visarpi kunjee dwaara dharamapi kaa ek aisa sparsh bindu gyaat karte hai jisase kunjee kaa sparsh ho jane par galavanometer main koi vikshep nahin hota, arthath usamen koi dhara pravaahit nahin hoti. aisi dasha main us bindu ko shoonyavikshep sthiti kehete hai or wheatstone sethu santulit kehalaata he. yadi teen pratirodhakon ke maan gyaat hon to chauthe ke maan kaa gyaat kar sakate hai.
 prayek nishpatti bhujaaon main 10,100 or 1000 om ke pratirohak shreneekram main jude rahete hai. teesri bhujaa main 1 om se lekar 4000 om tak ke pratirohak shreneekram main lage rahete hai. pratirohak baahar se joda jaataa he or bydaree bhi baahar se hi jodi jaati he. galavanometer or bydaree paripathon main ek ek kunjee lagi rahati hai. agyaat pratirohak kaa maan nikaalane ke pehle galavenometer tathaa bydaree ko jod dete hai. iske uparaant upar kii sangat bhujaaon main 10,10 om kii pratirodh lagaakar, teesri bhujaa main se kuch pratirodh lagaate hai. phir bydaree kii kunjee kaa dabaakar galavenometer vaali kunjee ko dabaate hai or galavenometer main vipeksh dekhte hai. is prayog ko teesri bhujaa ke pratiraadh ko badhaate hue baar-baar karte hai. jis samay teesri bhujaa main 1 om kaa antar karne se galavanometer kaa vikshep ek disha se duusari disha main badal jaae to samaj lenaa chahie ki agyaat pratirohak kaa maan unheen donon maanon ke bich main he. phir uuparavaali sangat bhujaaon main kramash: 100 om 10 omvaale avrodh rakhkar prayog karte hai. jis dasha main daab kunjiyon ke dabaane par galavanometer main koi vikshep na hon us samay sethu santulit hota he or chauthe pratirodh kaa maan sutara se nikaal lete hai.
 wheatstone sethu ke siddhant par bane hue anya pratiroshmapi yantron main se kuch nimnlikhit hai :
  meter sethu ,
  carifaster sethu; 
  calendar-griffiths sethu, 
