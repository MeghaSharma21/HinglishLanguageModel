 gisha ek chini-japani shabd jiskaa arth he, 'sukhkar gunyukta'. japan main gane tathaa naachnewali aisi kumariyon ke liye yah shabd prayukt hota he jo saamaajik avasaron par tathaa chaigharon aadi main logon kaa manoranjan karti hai.
 gisha banane kii icchhuk ladakiyon ko bahut kam avasthaa main hi geet or nrity ke saath saath uthne baithne tathaa shishtachar kii shiksha di jaati he. is sambandh main dhyaan dene yogya baat yah he ki gisha kisi bhi avasthaa main patita nahin samajhi jaatin. bharat main devdasiyon ko jo sthaan mila tha vahi gishaaon ko mila kaha ja saktaa he. par donon main kai spasht bhed hai. devdasiyon kaa mukhya kaary devtaa kii seva tha, jabaki gisha kaa kaary mandir aadi kii safai tathaa sajja main sahaayta dene ke atirikt spasht rup se vyaktiyon kaa manoranjan karnaa he, chaahe ve vyakti bhakt hon yaa na ho.
 gishaaon kaa prashikshan samaapt hone ke baad unke saath unako shartname par hastakshar karwaakar niyukt kiya jaataa he, par vivaah ke atirikt ve anya kisi bhi prakaar se swatantraaa nahin praapt kar saktin. raashtra kii ore se gisha-vritti ke liye shiksharthiniyon tathaa gishaaon donon par kar laga hota he. shiksha√åthaniyon par kar kam hota he.
 isamen andeh nahin ki yah purushpradhan samaaj kii ek shoshak pratha he. arthvyavastha main striyon ko samaan bhaag praapt hone ke saath saath yah pratha uthati ja rahi he. 
