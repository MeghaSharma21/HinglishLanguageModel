 shalya, maadra ke raja jo pandu ke sage saale or nakul va sahadev ke mamaa the. mahabharat main duryodhana ne unhe chal dwaara apni ore se yuddh karne ke liye raji kar liya. unhone karn kaa sarathi bananaa sweekaar kiya or karn kii mrityu ke pashchaat yuddh ke antim din kaurav sena kaa netritv kiya or usee din yudhisthir ke haathon maare gaye. inaki bahan maadri, kunti kii sout thim or pandu ke shav ke saath chita par jivit bhasma ho gai thim. 
 karn kaa sarathi banate samay shalya ne yah shart duryodhana ke sammukh rakhi thi ki use swechha se bolne kii chhot rahegi, chaahe vah karn ko bhala lage yaa bura. ve karn ke sarathi to ban gayi kintu unhone yudhisthir ko yah bhi vachan de diya ki ve karn ko sadaa hatotsahit karte rahenge. duusari taraf karn bhi bada dambhi tha. jab bhi karn atmaprashansa karnaa armbh karata, shalya uskaa uphaas karte or use hatotsahit karne kaa praytn karte. shalya ne ek baar karn ko yah katha sunai-
