 sanyukt raashtra adhikaarptr vah patr he jisapar 50 deshon ke hastakshar dwaara sanyukt raashtra sthapit hua. aksar is patr ko samvidhan mana jaataa he, par vastav main yah ek sandhi he. is par avashyak 50 hastakshar 26 june 1945 ko hue, par sanyukt raashtra vastav main 24 oktober 1945 ko sthapit hua jab paanch mukhya sansthaapak deshon ne is patr ko sweekrut kiya.
 is adhikaarptr kaa sanghathan kuch-kuch sanyukt rajya ke samvidhan jaisaa he. patr kaa prarambh ek prastaavna se hota he. baaki kaa patr adhyyon main vibhajit he. 
 adhyay 1 : sanyukt raashtra ke uddeshyon kaa arpan. inamen se do ahm addushya he antarrashtriya shanti or suraksha. 
 adhyay 2 : sanyukt raashtra ke sadsy banane kii kasautiyon kaa arpan. 
 adhyay 3 se 15 : sanyukt raashtra ke alag-alag angon or sansthaaon tathaa unke adhikaron kaa vivaran. 
 adhyay 16 evam 17 : sanyukt raashtra kii sthapana ke pehle ke antarrashtriya kanunon kaa sanyukt raashtra ke saath jodne kii prakriya. 
 adhyay 18 se 19 : is adhikaarptr ke sanshodhan or drudhikaran kii prakriyaayein. 
 inamen se kuch ahm adhyay :
 adhyay 6 : suraksha parishad kaa antarrashtriya sangharshon ko jaanchane or sulajhane kaa adhikaar. 
 adhyay 7 : sangharshon ko sulajhane ke liye suraksha parishad kii aarthik, rajanyik or samrik yogyataayen. 
 adhyay 9 evam 10 : aarthik or saamaajik sahyog main sanyukt raashtra kaa adhikaar or is adhikaar kaa prabandh karne vaali aarthik evam saamaajik parishad kaa vivaran.
 adhyay 12 evam 13 : upniveshon ko swatantra karne kaa prabandh. 
 adhyay 14 : antarrashtriya nyaayalay ke adhikaar. 
 adhyay 15 : sachivalay ke adhikaar.
 
