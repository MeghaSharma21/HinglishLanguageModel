 gadadhar bhatta gaudeey sampradaay ke pramukh bhakt kaviyon main gine jate hai. 
 ye dakshini brahman the or telung desh ke hanumanpur se uttar aae the. inke janm kaa samay thik se pataa nahin, par yah baat prasiddh he ki ye shri chaitanya mahaprabhu ko bhagwat sunaaya karte the. inkaa samarthan bhaktamaal kii in panktiyon se bhi hota he:
 inkaa samay mahaprabhu chaitanya ke samay ke aasapaas anumaanit kiya ja saktaa he. chaitanya mahaprabhu or shatgoswamiyon ke sampark ke kaaran acharya ramchandra shukla ne inkaa kavita kal vi 0 san 0 15 80 se 1600 ke kuch baad tak anumaanit kiya haijiv goswami ne inkaa ek pad 'shyaam rang rangi' sunakar inhen vrundavan bulaayaa or san. 1900 ke lagbhag yah vrundavan pahunche. inhone mahaprabhu chaitanya kaa shishyatv grahan kiya or unheen ke samaan shrimadbhagwat kii saras katha sabko sunaane lage. inhone madanamohan kaa pratishthapan kar seva aarambh kii. yah mandir vartmaan he or inke vanshaj ab tak seva karte hai. 
 saadhuon se gadadhar bhatta ke dwaara rachit nimna 'purvanurag' ke pad ko sunakar jeev goswami mugdh ho gaye :
 inke jivan or swabhaav ke sambandh main nabhadas ji ke ek chappay tathaa us par kii gai priyadas kii tikaa se kuch prakaash padataa he. nabhadas kaa chappay :
 bhatta ji kii abhi tak rachanaaon main keval sfoot pad hi praapt hai. inke sfoot pad gadadhar kii vaani naamak pustak main sankalit hai iske prakaashak baba krishna das hai or harimohan printing press se mudrit he. in sfoot padon kaa vishay vividh he. inamen bhakt kaa dainya, vatsalya, badhai, yamuna-smriti or radha-krishna kii vividh lilaon kaa varnan he.
 bhatta ji ke upasya nity vrindavan main vaas karne vaale radha-krishna he. unka rup, swabhaav ,sheel ,maadhurya aadi is prakaar kaa he ki chintan liye man lubdh ho jaataa he. unke anusaar krishna vrajraj kul- tilak ,radharaman ,gopijanon ko anand dene vaale ,dusht daanvon kaa daman karne vaale ,bhakton kii sadaa raksha karne vaale ,lavanya -murti tathaa brahm ,rudra aadi devataaon dwaara vandit hai.:
 krishna -preyasi radha sakal gunon kii sadhika ,taruni-mani or nity naveen kishori he. ve krishna ke rup ke liye lalayit or krishna-mukh-chandra kii chakori hai. krishna swayan unki rup-maadhuri kaa paan karte hai. gaurvarniya radha kaa man shyaam rang main ranga hua he or 64 kalaon main praveen hote hue bhi bholi hai.
