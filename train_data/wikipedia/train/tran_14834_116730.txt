 je. ke. rolling aaj ke jamaane kii sabase mashhoor lekhikaon main se ek hai. angrezi main likhaa unka upanyaas-kram harry potter ikkisvi sadi kaa shaayad sabase mashhoor upanyaas he.
 je. ke. rolling ko chaudaa saal kii umr tak kitaab padhanaa bahut pasand nahin tha jo skool ke liye anivaary tha, unhone vah padhaa, lekin isse zyaada kuch nahin. lekin jab unki saheli ne "jaaduugaron or chudilon" kii kitaab unhen di to yah buree haalat ekadam badal gayi. unhone kitaab padhanaa shuru kar diya. vah kitaab "harry pouter" kaa pehla khand tha. iske baad lagbhag har ek saal ek-ek "harry pouter" kii kitaab prakashit hui. us samay unhone puraa din apane kamare main bitaayaa or bahut utsukata se unhone padhaa. shuru main kuch likhakar-padhakar unhen badi safalataa nahin mili, phir baad main yah haalat achaanak badali or ve badi lekhika ban gayi.
 je. ke. rolling kaa asli naam joan murray he, jiskaa istemaal ve nijee jivan main karti hai. unka janm 31 july 1965 ko england ke yet, glocestershire naamak sthaan par hua tha. unke pita peter james rolling rolls-royas naamak ek mashhoor company main vimaan ejeeniyar the. unki maan en rolling french tathaa scotis mata-pita kii santan thi. kuch samay baad hi yah parivaar yet ke paas ke hi gaanv winterbarn main jaakar bas gaya. unki praarambhik shiksha saint maaikel prarimary skool main hui. 1982 main rolling ne oxford vishvavidhyalay kii pravesh-parikshaw main bhaag liya, lekin unhen oxford main pravesh nahin mil paaya or majabuuran french tathaa pracheen sahitya kii padhai ke liye unhen accetter vishvavidhyalay main bi. e. main pravesh lenaa padaa is college main jaise-jaise unke nae mitra banate gaye, unhen apane college jivan main bhi anand aane laga or unka man padhai main bhi lagata chalaa gaya. apni padhai ke silsile main wein kuch samay paris main bhi rahi. 1986 main unhen bi. e. degri mil gai or uske baad wein landan sthit emnesti international sanstha main shodh sachiv ke rup main kaam karne lagi. kuch saal landan main kaam karne ke baad rolling ne manchester main rahane kaa faisla kiya. iske baad angreji bhashaa ke adhyaapan ke liye wein portugal chali gai. yahan unki mulaakaat portugal ke ek televijan patrkaar jorge arantes se hui. donon kii hi dilchaspee sahitya main thi, dhire-dhire wein ek-duusare ke kareeb aate chale gaye or 16 oktober 1992 ko donon ne vivaah kar liya. vivaah ke agle saal hi july main unki putree jesica ijabel kaa janm hua, lekin parsparik vaicharik matbhed ke kaaran yah vivaah zyada nahin chal paaya or navambar, 1993 main wein ek duusare se alag ho gaye. unke desh england kii saamaajik suraksha itani majboot he ki berogari ke kaaran rajya se milane vaali aarthik sahaayta ke bal par wein na keval apni beti kaa paalan poshan thik se kar pai, balki duniya ke ek sarvaadhik lokapriy hone vaale upanyaas kaa srijan bhi kar pai, jisane unki jivan kii disha hi badal di. 2001 main rolling ne nil maaikel mure naamak ek doctor se doosraa vivaah kar liya tha. 2005 main unki sabase choti beti mekenji kaa janm hua. rolling "harry potter " prakashit hone se pehle garib thim. us samay ve bade utsaah se likhaa karti thim, unki kahani main rochak or sajiv vyaktitvon kaa shashakt varnan tha.
 "harry potter" ke 7 granthon ko padhakar acchhee tarah dikhaai detaa he, ki kahani ke pramukh paatro kaa vyaktitv rolling ke jivan ke mahatvapurn vyaktiyon par aadhaarit hai. rolling hameshaa lekhika raheen, lekin lekhon ko bechnaa shuru main asambhav lagata tha. 1990 main ve "harry potter" likhane lageen. unhone kaha, ki ek baar, railgadee ke lambe safar main harry potter ne janm liya. kuch samay baad rolling kii mata ji kii mrityu hui, aise ki pehle use rolling ne harry potter ke bare main kuch nahin bataaya tha. rolling apane dard ko chhipaane ke liye padhane or likhane main dub gayi. is samay atyant mehnatee "hermioni" ke chaaritra kaa janm hua.1990 ke dashak main anek prakashkon ne unke harry potter shrinkhalaa ke pehle upanyaas ko chhapane se inkaar kar diya tha. anek asweekrutiyon tathaa niraashaaon ke baad aakhir unka pehla upanyaas "harry potter and da philosphrs stone" 1997 main prakashit hua. is upanyaas ne duniya bhar main dhum machaa di. 1998 main jab america main is upanyaas kaa doosraa sanskaran "harry potter and sourserrs stone naam se prakashit hua to pathak isaki prati kharidne ke liye dukaanon par umad pade the. is shrinkhalaa main rolling ke ab tak saat upanyaas prakashit ho chuke hanore wein sabhi pathakon main atyadhik lokapriy rahe hai. ab tak potter upanyaas ke shrinkhalaa ke sabhi upanyaason par filme ban chuki he or un sabhi ko duniya bhar main asaadhaaran safalataa mili he. upanyaason tathaa filmon kii safalataa ne rolling ko ek arbapati lekhika main parivartit kar diya he.
 haalaanki harry potter shrinkhalaa khatm ho chuki he par rolling abhi anya lekhan kaaryo main kaam kar rahi he.'da tels of bidal da board'- paanch kalpit kathao kaa sangrah jiskaa ullekh harry potter main kiya gaya tha, uskaa sarv pratham pradarshan edinburg main scotland ke rajkeey pustkaalay main 200 skool vidhyaarthiyo ke samaksh hua. rolling ne pustak kii sari kamai ‘children hai level group’ sanstha ko de di jisaki wo sah sansthaapak thi. 2013 main rolling ne aparaadh pari kalpana kii rachana style main likhane kaa prayaas kiya parantu wo apane main hi bahut rahasy purna thi. usee varsh rolling ne 'warner brose' ke saath ek nayi film nikaalane kii ghoshnaa kii jo harry potter se prabhavit to hogi parantu uskaa bhaag nahin. unhone apni web site pe ghoshit kiya kii ve harry potter kaa vishwa kosh likhengi jis kii sari kamai sansthaao ko jaayengi.
 je.ke.rolling prasiddh harry potter upanyaason ke liye jaani jaati he. san 2004 main forbs patrika ne je.ke.rolling kaa naam duniya main pustake likhane se arab pati bane pehle lekhak ke rup main, vishwa ki duusari sabase amir manoranjak ke rup main ghoshit kiya. rolling ne is gananaa ko vivaadit tehraate hue kaha he ki, unke paas sampatti to bahut he parantu wo ek arab pati nahin he. iske saath hi 2008 ke sande times main britain ke sabase dhani logo kii suchi main rolling kaa naam 144 sthaan par tha. 2012 main forbs patrika ne rolling ko sabase amir logo kii suchi se hataa diya yah daawa karke ki 160 lakh dollar dharmarth main dene or britain ke adhik kar dar ke kaaran ab ve arab pati nahin raheen. farvari 2013 main bibisi radio 4 par 'voomons aar' ke dwaara je.ke.rolling kaa aakal na sanyuktaraj kii terahavi sabase prabhaavshaalee mahila ke rup main kiya gaya. rolling ab britain kii teharvi sabase sampann mahila he, britain kii maharani se bhi adhik sampann. ve or pustake likhane kaa vichaar to nahin kar rahi he parantu ve is sambhaavna ko puri tarah se khaarij bhi nahin karti he. navambar 2001 main 'harry potter and sorasere restone'ke kris columbus ke nirdesan main filmi anuwaad hua. film ke nikalne ke shuruuaati saptaah main hi usne 93.5 lakh dollar kama kar box offis kaa record tod diya. 'harry potter shrinkhalaa'kii baaki kitabo nebhi isi prakaar adhikadhik kamai kii.
 2005 main rolling ne volent dharmarth sang kii sthapana kii jo apane 1.5 lakh euro ke vaarshik bajet kaa prayog garibi or saamaajik asamanta se ladane main karata he. wo paisa un sanghathano ko bhi jaataa he jo baccho, ek abhivavak pariwaro, vibhinn kaathinya ke marijon kii sahaayta karte he. rolling ne kaha tha kii jab hame zarurat se zyada miltaa he to yah hamaara naitik uttar daayitv hota he ki ham samajhadaari or budhimata se uskaa prayog kare. 2001 main sanyukt raaj ke garibi virdohi puunji sangrah samaaroh 'comic relif' ne teen mashhoor lekhako ko apane prakaash na ke baaren main lekh bhejne ko kaha jisame rolling kaa naam bhi tha. rolling kii do kitabe- 'phantastic bists and ware tu fin da dem' or 'quidditch thru da ages' kii prati kritiyaan hoguarts pustkaalay main maujuud he. ek abhivavak pariwaro kii rastria samiti ke liye puunji jamaa karne hetu 2002 main rolling ne bluemasberi prakaashan kii kaalpanik kahani 'magic' main yogadan diya. janvari 2005 main rolling baccho ke maansik sansthaao main bandi bistaron ke istemaal par prakaash daalane ke liye 'bucharist' gai. apni sanstha 'children hai level group' kaa samarthan karne ke liye unhone 'da tels of bidal da board' kii ek hast likhit kapi nilaam kii, jo 'amejan' dwaara 1.95 lakh euro main kharidi gai. jis par tipanni karte hue rolling ne kaha kii - yah un maasoom baccho ke liye bahut myne rakhata he jin ko sahaayta kii sakht aavashyaktaa he. july 2012 main landan ke samar olympix ke udghaatan samaaroh main rolling ne 'great armand street children hospital' ko sammaan dene ke liye je.ium.beri kii pustak 'peter pan' se kuch panktiyaan padhi. lard voldemort ke sanskaran or baaki bal kirdaaro ke prati nidhitiv se unka pathan sampurna tha.
 je. ke. rolling ne myth or kalpana ki ek nayi or anokhi duniya banaayi he, jiskaa mukhya paatr harry potter he. ye duniya jaadu or chamatkaar se bhari padi he. harry potter khud ek jaadugar he or wo tantra-mantra or jaadu-tone ke vidhyalay hoguarts jaataa he. kahani harry kii ek aatankwaadi or shaitani jaadugar voldemort se dushmani ke bich gumti rahati he. is silsile main kul saat upanyaas hai :
 saaton upanyaason ke upar kul milakar aath filmein bhi bani hai, jo superhit rahi hai or unhone auskar bhi jite hai. sari saaton kitabon ke hindi sanskaran uplabdh hai.
