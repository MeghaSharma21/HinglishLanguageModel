 antarrashtriya raajnneeti main nirbharta kaa siddhanth yah he ki sansaadhan, nirdhan evam alpaviksit deshon se dhani deshon kii ore pravaahit hote hai or nirdhan deshon ko or garib karte hue dhani deshon ko or dhani banaate hai. nirbharta kaa siddhanth is mul manyata par aadhaarit he ki rajnatik evam aarthik karkon ke bich ek gahan sambandh hota he. ye donon kaarak paraspar prabhavit karte hai tathaa kaaphi had tak aarthik karkon ke aadhaar par raajnneeti main mahatvapurn badlaav dekhne ko milte hai.
 nirbharta kaa siddhanth mul rup se marxvad se prabhavit rahaa he. marxvad ke saath-saath hobasan va lenin ke samrajyavad kii avadharana ne ise or majboot bana diya he. parantu chunki marxvaadi 'rajya' ke astitv ko nahin maanate isiilie ise 'nav-marxvaadi' avadharana maananaa zyada tarksangat hoga. vaise to yah avadharana antarrashtriya raajnneeti main 1950 ke dashak se vidyaman he, parantu 1970 ke dashak se zyada mahatvapurn ban gai he. is kaal ke antarrashtriya raajnneeti ke adhyayan hetu raajnneetik-aarthik tatwon main sambandh par adhik bal diya jane laga he.
 is siddhanth ke mukhya samarthakon main paul baraan, paul swiji, heri madagaf, andri gunder phank, agrahiri emenual, samir amin, emenual walrusten aadi pramukh hai.
 1970 ke dashak ke baad yah siddhanth bahut mahatvapurn ban gaya. nimnlikhit kaarnon se is siddhanth kii charchaa par adhik bal diya jane laga-
 is siddhanth ko paribhaashit karnaa ati kathin he, kyonki alag-alag lekhakon ne vibhinn prakaar se isaki vyakhya prastut karne kii koshish kii he. mukhya rup se vibhinn vidwaanon kaa maananaa he ki - 
 is siddhanth ko vishleshan kii suvidha hetu do bhaagon main vibhajit kiya ja saktaa he-
 bahut se vidwaanon ne is siddhanth ko ‘kendra’ va ‘paridhi’ ke rashtron ke madhya hui aarthik va rajnatik antalakriyaaon ke rup main dekha he. mul rup main unki soch main vishesh antar nahin dikhaai padataa, parantu kisi kaarak vishesh ko adhik va kam mahatv kii drushti se unhen teen shreniyon main baanta ja saktaa he jiskaa vivaran is prakaar se he -
 is varg ke agrani lekhak ke rup main raul prabisich kaa naam liya ja saktaa he jo sanyukt raashtra ke dakshini america aarthik ayog ke adhyaksh rahe. iske saath-saath phurtado va shankal ko bhi isi varg main shaamil mana ja saktaa he.
 is vichaar ke samarthak vidwaan antarrashtriya vyavastha ko kendra va paridhi ke rajyon main banta hua maanate hai. unke anusaar utpaadan ke paramparaagat tareekon se kendra ke rashtron ke paas atyaadhik smapda ikatthi ho gai he. isiilie un vidwaanon kaa maananaa he ki vikaas va gaiyr vikaas yaa aviksit ko alag nahin kiya ja saktaa, balki ye donon ek hi sikke ke do pahalu hai. iske atirikt, na hi aaj aantarik va bahya karkon ke bich antar rakhaa ja saktaa he, balki donon ek duusare se jude hue hai. isiilie latin america deshon ke aadharbhoot audyogic vikaas ke baad hi unako aupniveshik va samrajyavaadee bandhanon se mukti mil sakati he.
 parantu is varg ke vichaarkon kii udaaravaadi evam pragatisheel donon hi ne aalochana kii he. udaarvaadiyon kaa kahana he ki ye vyapaar chakra ke aarthik vikaas prakriya par padane vaale prabhaav kaa adhyayan nahin karte. jabaki pragatisheel vidwaanon kaa aarope yah he ki sanrachanaatmak skool se jude log shoshan ke bare main uchit va sahi adhyayan karne main asaksham rahe hai. iske atirikt, ye vidwaan is baat ko bhi najar andaaj kar dete hai ki paridhi vaale rashtron main vikaas kendra ke rashtron dwaara takneekon ke vishvikaran ke atirikt kuch nahin he.
 is mat se jude logon main pramukh hai andrigunder frank, paal baraan, samin amin aadi. ye vidwaan vishwa vyavastha ko 'mahanagaron' va 'upgrahon' ke rup me vibhajit maanate hai. phank kaa maananaa he ki poonjeevaad ke madhyam se hameshaa ‘upgrahon’ vaale rajyon main 'gaiyr-vikaas kaa vikaas' hota he. mahanagaron vaale raashtra apane atirikt puunji ke labhaansh se inhen or aviksit bana dete hai. upgrahon vaale rajyon main 'aviksitata kaa vikaas' ek sampoorn aitihaasik prakriya kaa hi hissaa he, apane aap main koi swatantra gatividhi nahin he. isiilie jab-jab in upgrah vaale rashtron kaa mahanagaron vaale rashtron ke kamjor bandhan rahaa he inhone apni vikaas dar ko badhaayaa he tathaa jab jab ye unase adhik jude rahe hai yah prakriya vipareet rahi he. isiilie kisi raashtra main pichhadepan kaa vikaas poonjivadi vyavastha main us rajya ke padsopan ke aadhaar par adhyayan kii ja sakati he. iske atirikt, iskaa us samaaj main sthapit aarthik dhaanchon ke aadhaar par bhi moolyankan kiya ja saktaa he.
 is mat kii bhi do aadhaaron par aalochanaayen kii gai hai - pratham, puunji kii uplabdhta va poonjeevaad do alag-alag bindu hai so unhen ek nahin maananaa chahie. dwitiya, is siddhanth ke aadhaar par purna rup se yah sthapit nahin kiya ja saktaa ki vikaas se kis prakaar latin america deshon main pichhadepan kaa vikaas hua he.
 teesraa varg un vichaarkon kaa he jo nirbharta va vikaas ke sambandhon ko judaa maanate hai. inamen se pramukh vichaarak hai - caradoson, phaleto va osvaldo shankal. inkaa maananaa he ki aitihaasik-sanrachanaatmak drushti se dakshini america deshon main puunji nivesh ke sandarbh main moolbhoot parivartan aaye hai. unka maananaa he ki puunji nivesh krishi yaa kaccha maal ke utpaada kii bajaay taiyarshuda maal main lagaaya gaya he tathaa iske jude sanyukt udhyamon main sthaneey va bahya poojineveshkon main sahyog rahaa he. isiilie nirbharta, poonjeevaad varchasv va vikaas virodhabhspurn na hokar teesri duniya ke deshon main ek sangrahit varchasv sthapit karne kii sthiti rahi he. isiilie upabhokta vastuon ke utpaada ko badha kar teesri duniya ke deshon ke shahari aabaadi kii aavashyaktaa kii purti bahya bahurashtriya companiyon dwaara kii gai he. isiilie in samaajon kii sanrachanaatmak vyavastha main bikharaav paidaa kar diya gaya he. isiilie in bahurashtriya companiyon ne teesri duniya ke deshon main nirbharta se jude vikaas kii sthiti paidaa kar di he.
 yadhyapi is varg ke vichaarkon ne ek purv nirdhaarit vyakhya se alag hatakar nai vyakhya di he, parantu isse varg ke siddhanth ko ek mul ikai ke rup main uchit prayog nahin kiya ja sakaa.
 uparokt teenon virgon main vichaaron main kahin-kahin bhinnata bhi dekhne ko milti he tathaa paramparaagat marxvad se bhi kai sandarbhon main alag he. parantu yah satya he ki in sabhi ke anusaar aarthik vikaas kii drushti se ‘paridhi’ vaale raashtra aaj bhi mahanagareey kendron par nirbhar hai. isi kaaran se shaayad mahanagaron me 'vikaas kaa vikaas' tathaa paridhi rashtron main 'avikas kaa vikaas' ho rahaa he.
 nirbharta siddhanth ke hi anya rup ko vishwa-pranali siddhanth ke antargat bhi adhyayan kiya gaya he. yadhyapi kuch vichaarak in donon ko alag maanate hai, parantu donon kii mul manyataon main koi antar nahin he. antar keval vyakhya ko lekar he. atah ise nirbharta ke hi ek rup ke antargat swikaarna zyada uchit he.
 vishwa pranali siddhanth ke pramukh praneta emenual walrusten ko kaha ja saktaa he jinhone apni pustak da modern world system main iskaa vistrut ullekh kiya he. walrusten kaa maananaa he ki itihaas main do prakaar kii vishwa pranaliyaan pai jaati hai - ‘vishwa samrajya’ va ‘vishwa arthvyavastha’. donon main mukhya antar yah he ki sansadhano ke bantwaare ke bare main kis prakaar se nirnay liye jate hai. unka maananaa he ki ‘vishwa samrajya’ vyavastha main shakti kaa prayog 'paridhi rajyon' se 'kendra rajyon' kii ore sansadhano kaa bantwaaraa kiya jaataa he. iske vipareet vishwa arthvyavastha pranali main ek kendriyakrut raajnneetik dhaanche kaa abhaav hota he. atah kanoon ke dwaara sansaadhan kaa bantwaaraa kiye jane kii bajaae bazaar ke madhyam se ise sampann kiya jaataa he. is prakaar yaddhapi sansadhano ke bantwaare ke sambandh main donon ke tareeke bhinn hai parantu donon kaa hi kul parinaam ek samaan he. vah he paridhi vaale rashtron se kendriya rajyon kii ore sansadhano kaa hastantaran ho rahaa he.
 walrusten ke anusaar 'kendra rashtron' kii visheshta he - prajatantric sarkarein, ucch vetan, kachche maal kaa aayaat, taiyarshuda maal kaa niryaat, ucch puunji nivesh, kalyankari sevaayen aadi. thik iske vipareet 'paridhi vaale rashtron' kii visheshtaayen hai - gaiyr-prajatantrik sarkaar paddati, kachche maal kaa niryaat, taiyaar maal kii aayaat, nimnastareey vetan, kalyankari sevaaon kaa abhaav. parantu walrusten nirbharatavaadiyon se thodaa bhinn hai. ve kendra va paridhi ke ilaava rashtron kii ek tritiy shrenee 'sam paridhi' bhi maanate hai. is prakaar ke rashtron kii visheshtaayen hai - sattatmak sarkarein, kachche va taiyaar maal kaa niryaat, taiyaar maal va kachche maal kaa aayaat, kam vetanman, nimna stareey kalyankari sevaayen aadi.
 walrusten kaa bhi maananaa he ki ye teenon shrenee ke raashtra aapas main utpaadan ke shoshnatmak tareekon se jude hue hai jiske madhyam se smapda kaa hastantaran paridhi ke kendra vaale rajyon kii taraf ho rahaa he. iskaa maananaa he ki kramik utaar-chadhaav, dharmanirpeksh paddati evam virodhabhaason ke kaaran vishwa pranali main sankat aate hai. inhen sankaton ke kaaran nai vishwa vyavastha kaa janm hota he.
 walrusten ke vishwa pranali siddhanth kii marxvaadiyon evam gaiyr-marxvaadiyon donon hi ne aalochanaayen kii he. kuch lekhakon jaise chej va poon kaa maananaa he ki walrusten ne ise keval aarthik karkon tak hi simit kar diya, jabaki anya karkon kii bhi mahatvapurn bhoomika hoti he. dwitiya, frank va gil kaa maananaa he ki walrusten ne is saare prakaran ko europe kendrit bana kar rakh diya jiske utpatti madhyayugin europe se maani jaati he. parantu yadi gahan adhyayan kiya jaae to vartmaan vishwa pranali kii jaden madhyayugin europe se kahin adhik majboot hai.
 uparokt donon hi avasthaaon main adhyayan ke pashchaat ham kah sakate hai ki nirbharta ke siddhanth kii pramukh visheshtaayen nimnlikhit hai -
 nirbharta ke siddhanth kii nimnlikhit pramukh aadhaaron par aalochanaayen kii gai hai- 
 uparokt aalochanaon ke baavjood is siddhanth kii upyogita ko bhi nakaara nahin ja saktaa jo nimnlikhit hai- 
 atah nishkarsh rup main kaha ja saktaa he ki nirbharta ke siddhanth ke madhyam se kendra evam paridhi rashtron ke sambandhon ke madhyam se vishwa vyavastha ke parivartit swaroop ko adhyayan karne kaa prayaas kiya gaya he. is siddhanth ke madhyam se vartmaan va aitihaasik sandarbhon main samanvay paidaa karne ke saath-saath poonjeevaad ke parinamswaroop rashtron ke sambandhon ko samajhane ke uchit prayaas kiye gayi hai. yadhyapi vibhinn vidwaanon ke vichaaron main bhinnata avashya he, parantu aarthik kaarak yaa poonjeevaad ke antarrashtriya raajnneeti ko samajhane main mahatv pradaan karne par mukhya taur par aam sahmati najar aati he. lekin is siddhanth ke vrahat swaroop va vyashtipurvak adhyayan se is siddhanth main kai saiddhanthik va vyaavhaarik kamiyaan spasht jhalkati hai. parantu aavashyaktaa is siddhanth ko tyaagane kii na hokar ise or baarikiyon ke saath taraashne kii kii he. kendra va paridhi rashtron ke bich utpann varchasv sthapit karne va vikaas avaruddh hone kii samasyaon ke gahan adhyayanon se nae samanyikarnon ke sthapit karne kii ati sheeghra aavashyaktaa he.
