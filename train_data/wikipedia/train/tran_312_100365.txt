 islam dharm ke pramukh mat yah hai. ise aqidah kehete hai:
 musalmaan ek hi ishwar ko maanate hai, jise wo allaah kehete hai. akeshwarwad ko arabi main tauhid kehete hai, jo shabd vaahid se aata he jiskaa arth he ek. islam main ishvar ko maanav kii samaj se upar samajha jaataa he. musalamaanon se ishvar kii kalpana karne ke bajaay uski prarthana or jai jayakaar karne ko kaha gaya he. musalamaanon ke anusaar ishvar adwitiya haih uske jaisaa or koi nahin. islam main ishwar kii ek vilakshan avadharana par jor diya gaya he. saath main yah bhi mana jaataa ki uski puri kalpana manushya ke bas main nahin he. 
  kaho: he ishwar ek or anupam.
 he ishwar sanathan, hameshaa se hameshaa tak jeene vaala.uski na koi aulad he na vah khud kisi kii aulad he.or us jaisaa koi or nahin.‚Äù
 islam ke anusaar ishwar ne dharti par manushya ke maargdarshan ke liye samay samay par kisi vyakti ko apana doot banaaya. yah doot bhi manushya jati main se hote the or ishwar kii ore logon ko bulaate the. ishwar in duuton se vibhinn roopon se sampark rakhte the. in ko islam main nabi kehete hai. jin nabiyon ko ishvar ne swayan shaastra yaa dharm pustaken pradaan kin unhen rasul kehete hai. mohammad sahib bhi isi kadi kaa hissaa the. unako jo dharmik pustak pradaan kii gayi uskaa naam quran he. quran main ishwar ke 25 anya nabiyon kaa varnan he. swayan quran ke anusaar ishwar ne in nabiyon ke alaava dharti par or bhi kai nabi bheje hai jinka varnan quran main nahin he. 
 sabhi musalmaan ishwar dwaara bheje gayi sabhi nabiyon kii vaidhata sweenkar karte hai or adhiktam musalmaan mohammad sahab ko ishwar kaa antim nabi maanate hai. ahmadiyya samudaay ke log mohammad sahab ko antim nabi nahin maanate hai or swayan ko islam kaa anuyaayi bhi kehete hai. bharat ke ucchtam nyaayalay ke anusaar unako bharat main musalmaan mana jaataa he. kai anya pratishthit musalmaan vidwaan samay samay par pehle bhi mohammad sahab ke antim nabi hone par sawaal uthaa chuke hai.
 musalamaanon ke liye ishwar dwaara rasulon ko pradaan kii gayi sabhi dharmik pustaken vaid hai. musalamanon ke anusaar quran ishwar dwaara manushya ko pradaan kii gayi antim dharmik pustak he. quran main chaar or pustakon kii charchaa he: 
 musalmaan yah samajhate hai ki isaayiyon or yahudiyon ne apni pustakon ke sandashon main badlaav kar diye hai. vah in chaaron ke alaava anya dharmik pusatakon kii hone kii sambhaavna se inkaar nahin karte hai.
 musalmaan farishton ke astitv ko maanate hai. unke anusaar farishte swayan koi ichhashkti nahin rakhte or keval ishwar kii ajna kaa paalan hi karte hai. vah khalis roshni se baniin hooi amoort or nirdosh hastiyon hai jo ki na mard hai na aurat balki insaan se har lihaaz se alag hai. haalanki agananeey farishte he par chaar farishte quran main prabhaav rakhte hai:
 madhya asia ke anya dharmon kii tarah islam main bhi qayaamat kaa din mana jaataa he. iske anusaar ishwar ek din sansar ko samaapt karegaa. yah din kab aayegaa isaki sahi jaankaree keval ishwar ko hi he. ise musalmaan qayaamat kaa din kehete hai. islam main shaareerik rup se sabhi mare hue logon kaa us din ji uthne par bahut jor diya gaya he. us din har insaan ko uske achche or bure karmon kaa fal diya jayega. islam main hindu mat kii tarah samay ke paripatr hone kii avadharana nahin he. qayaamat ke din ke baad dobaaraa sansar kii rachana nahin hogi.
 musalmaan taqadir ko maanate hai. taqadir kaa matlab inke liye yah he ki ishwar beete hue samay, vartmaan or bhavishya ke bare main sab jaanata he. koi bhi chiz uski anumati ke bina nahin ho sakati he. manushya ko apni man marazi se jeene kii azaadi to he par isaki anumati bhi ishwar hi ke dwaara use di gayi he. islam ke anusaar manushya apane kukarmon ke liye swayan jimmedaar is liye he kyonki unhen karne yaa na karne kaa nirnay ishwar manushya ko swayan hi lene detaa he. uske kukarmon kaa bhi purv gyaan ishwar ko hota he.
