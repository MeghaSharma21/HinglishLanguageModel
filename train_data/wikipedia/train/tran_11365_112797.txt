  soshal media parsparik sambandh ke liye antarjaal yaa anya madhyamon dwaara nirmit abhaasi samoohon ko sanderbhit karata he. yah vyaktiyon or samudaayon ke saajha, sahabhaagi banane kaa madhyam he. iskaa upyog saamaajik sambandh ke alaava upyogkarta saamagree ke sanshodhan ke liye ucch parsparik manch banane ke liye mobile or web aadhaarit praudyogikiyon ke prayog ke rup main bhi dekha ja saktaa he.
 soshal media ke kai rup hai jinamein ki internet forum, weblog, saamaajik blog, microblaging, vikies, soshal network, podcast, photograph, chitra, chalchitr aadi sabhi aate hai. apni sevaaon ke anusaar soshal media ke liye kai sanchaar praudyogiki uplabdh hai. udaahranarth-
 soshal media anya paaramparik tathaa saamaajik tareekon se kai prakaar se ekadam alag he. isamen pahunch, aavriti, prayojya, taazgi or sthayitv aadi tatv shaamil hai. internet ke prayog se kai prakaar ke prabhaav hote hai. nielson ke anusaar ‘internet prayokta anya cites kii apeksha saamaajik media cites par zyada samay vyateet karte hai’.
 duniya main do tarah kii civilligeshan kaa daur shuru ho chukaa he, virtual or fijical civilligeshan. aane vaale samay main jald hi duniya kii aabaadi se do-teen guna adhik aabaadi antarjaal par hogi. darasal, antarjaal ek aisi technolaji ke rup main hamaare saamne aayaa he, jo upyog ke liye sabko uplabdh he or sarvahitay he. soshal netwarking cites sanchaar va soochna kaa shashakt jariya hai, jinke madhyam se log apni baat bina kisi roak-tok ke rakh pate hai. yahi se saamaajik media kaa swaroop viksit hua he.
 jan saamaanya tak pahunch hone ke kaaran saamaajik media ko logon tak vigyaapan pahunchaane ke sabase acha jariya samajha jaataa he. haal hi ke kuch ek saalo main industry main aisi kranti dekhi ja rahi he. fasebuk jaise soshal media plateforms par upabhoktaaon kaa vargeekaran vibhinn maanakon ke anusaar kiya jaataa he jisamen unki aayu, ruchi, ling, gatividhiyon aadi ko dhyaan main rakhte hue uske anuroop vigyaapan dikhaae jate hai. is vigyaapan ke sakaaratmak parinaam bhi praapt ho rahe hai saath hi saath aalochana bhi kii ja rahi he.soshal media se aap kai prakaar se apane vyapaar kaa vigyaapan de kar use aage le ja sakate hai jisase aapako bahut munafa bhi hoga.
 soshal media kii samalochna vibhinn platform ke anuprayog main aasaani, unki kshamta, uplabdh jaankaree kii vishwasaneeyata ke aadhaar par hoti rahi he. haalaanki kuch plateforms apane upabhoktaaon ko ek plateforms se dusre plateforms ke bich samvaad karne kii suvidha pradaan karte hai par kai plateforms apane upabhoktaaon ko aisi suvidha pradaan nahin karte hai jisase kii ve aalochana kaa centre vindu banate rahe hai. vahin babbti ja rahi saamaajik media cites ke kai saare nuksaan bhi hai. ye cites online shoshan kaa saadhan bhi banati ja rahi hai. aise kai cese darj kiye gaye hai jinamein soshal media plateforms kaa prayog logon ko saamaajik rup se hani pahunchaane, unki khichaai karne tathaa anya galat pravritiyon se kiya gaya.
 saamaajik media ke vyapak vistaar ke saath-saath iske kai nakaaratmak paksh bhi ubharkar saamne aa rahe hai. pichley varsh meerut main huyi ek ghatana ne saamaajik media ke khatarnaak paksh ko ujagar kiya tha. vakya yah hua tha ki us kishor ne fesabook par ek aisi tasviir aplod kar di jo behad aapattijnak thi, is tasviir ke aplod hote hi kuch ghante ke bheetar ek samudaay ke saikadon gussaye log sadakon par utaar aae. jabatak prashasan samaj paata ki maajaraa kya he, meerut main dange ke halaat ban gaye. prashasan ne halaat ko bigadne nahin diya or jald hi vah photo aplod karne vaale tak bhi pahunch gaya. logon kaa maananaa he ki paramparik media ke aapattijnak vyavhaar kii tulana main nae saamaajik media ke is yug kaa aapattijnak vyavhaar kai myne main alag he. nae saamaajik media ke madhyam se jahaan gadbadi aasaani se failaai ja sakati he, vahiin lagbhag gumnaam rahakar bhi is kaary ko anjaam diya ja saktaa he. haalanki yah sach nahin he, agar koshish kii jaye to soshal media par aapattijnak vyavhaar karne vaale ko pakada ja saktaa he or in ghatnaon kii punrariti ko roka bhi ja saktaa he. keval meerut ke us kishor kaa pakde janaa hi iskaa udhaaharan nahin he, valki soshal media kii hi den he ki landan dangon main shaamil kai logon ko vahaan kii police ne pakada or unke khilaaf mukademe bhi darj kiye. or bhi kai udhaaharan he jaise bankur dange ke kai ahm suraag main soshal media kii bady bhoomika rahi. misr ke taharir chack or tunisia ke jasmin revolution main is saamaajik media kii mahatvapurn bhoomika ko kaise nakaara ja saktaa he. 
 soshal media kii aalochana uske vigyapanon ke liye bhi kii jaati he. is par maujuud vigyapanon kii bharmaar upabhokta ko digbhramit kar detii he tathaa aise soshal media plateforms ek itar sanghathan ke rup main kaam karte hai tathaa vigyapanon kii kisi baat kii javabdehi nahin lete hai jo ki bahut hi samasyapurna he.
