 kailas sansar main apane dhang kaa anoothaa vaastu jise malkhed sthit rashtrakut vansh ke naresh krishna  main nirmit karaayaa tha. yah ellora sthit layan-shrinkhalaa main he.
 anya layanon kii tarah bheetar se kora to gaya hi he, baahar se murti kii tarah samooche parvat ko taraash kar ise dravid style ke mandir kaa rup diya gaya he. apni samagrata main 276 feet lambaa, 154 feet chaudaa yah mandir keval ek chattan ko katkar banaaya gaya he. iskaa nirmaan upar se neeche kii ore kiya gaya he. iske nirmaan ke kram main anumaanath: 40 hazaar ton bhaar ke pattaron ko chattan se hataaya gaya. iske nirmaan ke liye pehle khand alag kiya gaya or phir is parvat khand ko bheetar baahar se kaat-kaat kar 90 foot unchaa mandir gadha gaya he. mandir bheetar baahar chaaron ore murti-alankaranon se bharaa hua he. is mandir ke aangan ke teen ore kothriyon kii paant thi jo ek sethu dwaara mandir ke upree khand se sanyukt thi. ab yah sethu gir gaya he. saamne khule mandap main nandi he or uske donon ore vishalkay hathi tathaa stambh bane hai. yah kriti bhartiya vaastu-shilpiyon ke kaushal kaa adbhut namoona he.
 nataraj shiv
