 
 mengiphera austro-unnanensis Hu
 aam ek prakaar kaa rasila fal hota he. ise bharat main falon kaa raja bhi bolte hai. isaki mul prajati ko bhartiya aam kehete hai, jiskaa vaigyanik naam mengiphera indica he. aamon kii prajati ko mengiphera kaha jaataa he. is fal kii prajati pehle keval bhartiya upmahadweep main milti thi, iske baad dhire dhire anya deshon main failane lagi. iskaa sabase adhik utpaadan bharat main hota he. yah bharat, pakistan or philippines main rashtriya fal mana jaataa he or bangladesh main iske ped ko rashtriya ped kaa darja praapt he.
 bhartiya upmahadweep main kai hajaar varsh purv aam ke bare main logon ko pataa chal gaya tha or uski kheti kii jaati thi. chauthi se paanchavin shatabdi purv hi yah asia ke dakshin purv tak pahunch gaya. dasvin shatabdi tak purvi africa main bhi isaki kheti shuru ho gai. 14veen shatabdi main yah brazil, bermuda, westeindies or mexico tak pahunch gaya. 
 sanskrit bhashaa main ise amrah kaha jaataa he, isi se hindi, marathi, bengali, maithili aadi bhashaaon main iskaa naam "aam" pad gaya. malayalam main iskaa naam mann he. varsh 1498 main kerala main portugali masala ko apane desh le jate the. vahiin se aam or iskaa naam bhi le gaye. ve log ise maanga bolte the. europea bhashaaon main iskaa naam 1510 main pehali baar italy bhashaa main liya gaya. iske baad italy bhashaa se anuwaad ke dauraan hi yah francisi bhashaa main aayaa or usase hote hue angreji main aayaa, lekin ant main "-o" kaa uccharan abhi tak spasht nahin he ki yah kaise aayaa. atah yah kaha ja saktaa he ki in sabhi bhashaaon ne malayalam bhashaa se is shabd ko liya.
 2013 main puure vishwa main lagbhag 4 karod 30 lakh ton aam kaa utpaadan kiya, isamen se 42% aam bharat main bane the. bharat ke alaava china or thailand iske sabase bade nirmaataa hai. 
 vaarshik kismein
 madhya ritu kismein
 varsh me madhya me 
 mausam kii samaapti par
 kabhi-kabhaar phalne vaale
