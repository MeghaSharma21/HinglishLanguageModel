 jeeyo  bharat main mobile telephone, broadband sevaayen tathaa digital sevaayen pradaan karne vaali company he.
 june 2010 main reliance industries ne 4,800 karod rupee main infotel broadband services limited main 96% hissedari kharidi. haalanki gaiyr-soochibaddh IBSL, 4ji nilaamee main ek varsh pehle bharat ke sabhi 22 jonon main broadband spectrum jeetne vaali keval ekmaatr form thi. baad main isane aariel kii doorsanchaar sahaayak company ke rup main kaam kiya. janvari 2013 main infotel broadband services limited ko reliance jeeyo infocom limited ke rup main naam diya gaya. 
 apni yojana ke tahat isane 2016 main bade paimaane par sim kadle kaa vitaran kiya or logo tak 4ji sevaai pahuchaani.
 puure bharat main company apni 4ji seva 2016-2017 vittiya varsh main shuru karegi. pehle yah disambar 2015 main shuru hone vaali thi par sarkaar se permit lene ke liye company ko kuch samay intazaar karnaa padaa. mukesh ambani jo reliance industries ke maalik hai ne apni is company kii sahaayak company reliance jeeyo kii 4ji seva ke bare main, 12 june 2015 ko RIL kii 41veen vaarshik saamaanya meeting main bataaya. ye data or wois seva ke saath atirikt sevaayen jaise instant miseging, live tivi, movies on demand, samachar, music strimming, or digital pement platform bhi uplabdh karaayegi.
 company ke paas 250,000 kimi se zyaada kaa fibre optic cabel network he, jisamen yah local cabel operators ke saath bhi partnership karegaa taaki apane network ke kshetra ko badha kar apni broadband sarvice kii connactivity ko badhaayaa ja sake. multi-sarvice oparator ke license ke saath, jeeyo tivi channel pradaata ke rup main bhi kaam karegi or apane network par television on demand seva degi.
 jeeyo ke paas bharat ke 22 sarkals main se 800 MHz or 1,800 MHz band ke 10 or 6 sarkals main spectrum swaamitv he, saath hi iske paas 2,300 MHz kaa pan india license bhi he. san 2035 tak spectrum vaid he.
 jeeyo seva ke launch se pehle mukesh ambani kii reliance jeeyo ne apane chote bhai kii reliance communications ke saath spectrum shering kaa qaraar kar liya. shering samjhauta 7 sarkals main 800 MHz band ke liye kiya gaya. iske alaava 10 sarkals main jeeyo kaa swaamitv pehle se hi he.
 june 2015 main jeeyo ne gharelu handset nirmaataa intex ke saath 4ji handset supplai karne kaa sauda kiya taaki wois over LTE seva pradaan kii ja sake. iske dwaara isaki yojana fibre network hai-speed internet sarvice tathaa wireles 4ji sarvice ke alaava 4ji wois colling bhi pradaan karne kii he. haalaanki oktober 2015 main jeeyo ne ghoshnaa kii ki ye elvief brands naam ke saath apane mobile handset launch karegi.
 25 janvari 2016 ko company ne apane reliance retail se water 1 phone ke saath apnitotha smartphone series launch kii. teen or handset modells bhi launch ho chuke hai, jinke naam hai water 2, arth 1, or flem 1.
 saare bharat main 4ji or telephone seva launch se pehle jeeyo ne anek shaharon main free vaai faai hotspot seva dena shuru kar diya jisamen gujarat ke ahmedabad surat main, or andhra pradesh ke vishakhapatnam main indore, jabalpur, devas or ujjain madhya pradesh, maharashtra main mumbai kii kuch chuni hui lokations par, pashchim bengal main kolkata main, uttar pradesh main lakhanu, odisha main bhubaneshwar main, uttarakhand main musuri main, meerut ke colectorat offis main, vijaywada main em ji road par ye seva di gayi.
 march 2016 main, jeeyo ne isisi 2016 world cap tii20 kii mejabani karne vaale chah cricket stadimon main darshakon ke liye muft vaai-faai internet uplabdh karaayaa. geonnet ko vankhede stadium, es bindra stadium, himachal pradesh cricket sangh stadium, chinnaswami stadium, firozshah kotla, or eden gardens main uplabdh karaayaa gaya.jio fibre plans
 may 2016 main jeeyo ne google play par apni aane vaali 4ji sarvice ke hisse ke taur par anek multimedia eps launch kii. vaise eps sabhi ke liye downlod karne ko uplabdh he, par unhen istemaal karne ke liye jeeyo sim kii zarurat padati he. saath hi adhiktar eps beta fez main hai. aage eps kii ek list di gayi he:
 24 disambar, 2015 ko bollywood abhinayta shahrukh khan ko jeeyo brands ambesder ke rup main niyukt kiya gaya tha.
 jeeyo ne 21 farvari 2017 ko 10 karod yuzars kaa aankada paar kar liya.reliance jeeyo infocom ne lonching ke baad se har minute ausatan 1000 graahak apane network se jode. is tarah har din kareeb chah lakh nae graahak jude.company ne apni 4ji sevaaon kii aupchaarik shuruyaat paanch sitambar 2016 ko kii thi. is tarah se 21 farvari tak isane 160 din puure kar liye.company ne apane bijness ke pehle 83 din main hi paanch karod graahak kaa aankada paar kar ricard banaaya tha.
 broadband penitrishan main bharat jeeyo se pehle puri duniya main 150veen shrenee main aata tha. jeeyo ke launch ke baad bharat mobile data yuses ke maamle main puure vishwa main number 1 desh ban gaya. jeeyo yugers dwaara pratidin 3.3 karod gigabite se zyada yuses kiya gaya tathaa yugers ne pratidin 5.5 karod ghante video dekhte hue bitaye.
