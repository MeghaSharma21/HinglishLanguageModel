 gayasuddin tululaq dilli sultanate main tululaq vansh kaa shaasha tha. gaazi malik yaa tululaq gaazi, gayasuddin tululaq ke naam se 8 sitambar 1320 ko dilli ke singhaasana par baitha. ise tululaq vansh kaa sansthaapak bhi mana jaataa he. isane kul 29 baar mongol akraman ko vifal kiya. sultan banane se pehle vah qutubuddin mubaaraq kilji ke shashan kaal main uttar-pashchimi seemaant praant kaa shaktishaalee garvanar niyukt hua tha. vah dilli sultanate kaa pehla sultan tha, jisane apane naam ke saath 'gaazi' shabd joda tha. gayasuddin kaa pita karauna turk ghulaam tha va uski mata hindu thi.
 sultan ne aarthik sudhaar ke antargat apni aarthik niti kaa aadhaar sanyam, sakhti evam narmi ke madhya santulan ko banaaya. usne lagaan ke rup main upaj kaa 1/10 yaa 1/11 hissaa hi lene kaa aadesh jari karaayaa.gayasuddin ne madhyavarti zamidaaron vishesh rup se mukaddam tathaa khooton ko unke puraane adhikaar lautaa die, jisase unako vahi sthiti praapt ho gayi, jo balban ke samay main praapt thi. gayasuddin ne amiron kii bhoomi punah lautaa di. usne sinchai ke liye kune evam naharon kaa nirmaan karavaaya. sambhavtah nahar kaa nirmaan karwaane vaala gayasuddin pratham sultan tha. allaudin kilji kii kathor niti ke viruddh usne udaartaa kii niti apanaayi, jise barani ne 'rasmemian' athwa 'madhyapanthi niti' kaha he.
 usne tughlaq rajvansh kii sthapana kii or 1320 se 1325 tak dilli kii sultanate par shashan kiya. mongolo ke viruddh gayasuddin kii niti kathor thi. usne mongol kaidiyon ko kathor rup se dandit kiya. 
 usne amroha kii ladaai main mongolon ko parajeet kiya. jab gayasuddin multan se dilli chalaa gaya, to sumro kabeeley ke logo ne vidroh kar diya or thatta par kabza kar liya. tughlaq ne tazuddin malik ko multan kaa, khwaaja khatir ko bhakkar kaa governor niyukt kiya. usne sehavaan kaa kaarybhaar malik ali sher ke hatho me soup diya. 1323 main, gayasuddin ne apane bete zuna khan ko kakatiya rajdhani warangal ke abhiyaan par bheja. warangal ke aane vaale gheraabandi ke parinamswaroop warangal, or kakatiya vansh kaa ant hua.
 1323 main usne apane bete mohammad shah ko apana uttaradhikari niyukt kiya or rajya ke mantriyon or raison se vyavastha ke liye ek likhit vaada yaa samjhauta kiya. usne tughluqabad kile kaa nirmaan bhi shuru kiya.
 khilji vansh ke shasankaal main gayasuddin ko dipalpur kaa governor niyukt kiya gaya. allaudin khilji ke kaal main usne multan,uchh tathaa sindh ko chagati khan ke akramanon se suraksha pradaan kii.
 1321 i. main gayasuddin ne warangal par akraman kiya, kintu vahaan ke kakatiya raja pratap rudradev ko parajeet karne main vah asafal rahaa. 1323 i. main dwitiya abhiyaan ke antargat gayasuddin tululaq ne shahzade 'jona khaan' ko dakshin bharat main sultanate ke prabhutv kii pun:sthapana ke liye bheja. jona khaan ne warangal ke kakatiya evam madura ke pandy rajyon ko vijit kar dilli sultanate main shaamil kar liya.
 is prakaar sarvapratham gayasuddin ke samay main hi dakshin ke rajyon ko dilli sultanate main milaayaa gaya. in rajyon main sarvapratham warangal tha. gayasuddin tululaq purnatah samrajyavaadee tha. isane allaudin kilji kii dakshin niti tyagkar dakshini rajyon ko dilli sultanate main shaamil kar liya.
 gayasuddin jab bengal main tha, tabhi soochna mili ki, zuna khaan nizamuddin auliya kaa shishy ban gaya he or vah use raja hone kii bhavishyavaanee kar rahaa he. nizamuddin auliya ko gayasuddin tululaq ne dhamkee di to, auliya ne uttar diya ki, "hunuj dilli dur ast, arthath dilli abhi bahut dur he. hindu janata ke prati gayasuddin tululaq kii niti kathor thi. gayasuddin tululaq sangeet kaa ghor virdohi tha. barani ke anusaar allaudin kilji ne shashan sthapit karne ke liye jahaan raktapaat va atyaachaar kii niti apanaai, vahiin gayasuddin ne chaar varshon main hi use bina kisi kathorta ke sambhav banaaya.
 apni satta sthapit karne ke baad gayasuddin tululaq ne amiron tathaa janata ko protsaahit kiya. shuddh rup se turki mul kaa hone ke kaaran is kaary main use koi vishesh kathinaayee nahin hui. gayasuddin ne krishi ko protsaahan dene ke liye kisaanon ke hiton kii ore dhyaan diya. usne ek varsh main ikta ke rajasav main 1/10 se 1/11 bhaag se adhik kii vruddhi nahin karne kaa aadesh diya. usne sinchai ke liye naharen khudvayin tathaa baag lagavaaye.
 janata kii suvidha ke liye apane shashan kaal main gayasuddin ne kilon, pulon or naharon kaa nirmaan karaayaa. sultanate kaal main dak vyavastha ko sudrudh karne kaa shrey gayasuddin tululaq ko hi jaataa he. ‘barani’ ne dak-vyavastha kaa vistrut varnan kiya he. shaareerik yatnaa dwaara rajkeey rin vasuuli ko usne pratibandhit kiya.
 gayasuddin ek kattar sunni musalmaan tha. islam dharm main uski gahari aasthaa or uske siddhanton kaa vah saavdhaneepurvak paalan karata tha. usne musalmaan janata par islam ke niyamon kaa paalan karne ke liye dabaav daalaa. vah apane samrajya ke bahusnkhyakon ke dharm ke prati shatrubhav to nahin rakhata tha kintu unke prati dayavan bhi nahin tha.
 jab gayasuddin tululaq bengal abhiyaan se laut rahaa tha, tab lautate samay tugulaqabad se 8 kilometre kii duuri par sthit afaranpur main ek mahal main sultan gayasuddin ke pravesh karte hi vah mahal gir gaya, jisamen dabakar march, 1325 i. ko uski mutyri ho gayi. ebn batuta ke anusaar gayasuddin kii hatya uske putr zuna khan dwaara rache gaye shadyantr ke madhyam se kii gai. gayasuddin tululaq kaa mazebara tugulaqabad main sthit he.
