 saanp yaa sarp, prishthvanshi sarisrup varg kaa praani he. yah jal tathaa thal donon jagah paaya jaataa he. iskaa sharir lambi rassi ke samaan hota he jo puraa kaa puraa scales se dhankaa rahata he. iske munh main vish kii thili hoti he jisase jude daant tej tathaa khokhale hote hai atah iske katate hi vish sharir main pravesh kar jaataa he. duniya main sanpon kii koi 2500-3000 prajatiyaan pai jaati hai. sarpon se manushya aadi kaal se hi darataa aayaa he. us samay manushya nahin samajhate the ki sabhi sarp vishdhar nahin hote. at: sarp ke kaatane se vish nahin chadhataa tha to samajha jaataa tha ki yah mantra kaa prabhaav he. saanp ke kaate par mantra kaa prayog karnaa badi upyogi vidya maani jaati he. vaidic yug main sarpavidya kii bhi gananaa anya vidyaon main kii jaati thi. sarpon ko prasann karne ke liye mantra kaa prayog hota tha. is samay bhi sarpdansh ke vish ko dur karne ke liye kai prakaar ke mantra kaam main laae jate the.
 duniya main sanpon kii koi 2500-3000 prajatiyaan pai jaati hai. isaki kuch prajatiyon kaa aakaar 10 centimetre hota he jabaki ajgar naamak saanp 25 feet tak lambaa hota he. saanp mechak, chhipakali, pakshi, chuuhe tathaa duusare saanpon ko khaataa he. yah kabhi-kabhi bade jantuon ko bhi nigal jaataa he. hindu nagpanchami par sarpon kii puja karte hai. aisi manyata he ki saanp ke kaatane par jab mantra kaa prayog kiya jaataa he to kaata hua manushya prabhavit hokar kabhi kabhi baat karne lagata he. yah sambhav he ki aise manushya ko vishaheen sarp ne kaata ho. us manushya kii baat saanp kii baat maani jaati he or mantraprayokta usase aagrah karata he ki vah us manushya ko chhod de. aisa bhi kaha jaataa he ki mantrashakti se kaatanevaala sarp vahaan aa jaataa he or kabhi kabhi apane vish ko vaapis chus letaa he. parantu yah keval ek kori kalpana yaa andhvishwaas bhi ho saktaa he. sarpdansh par mantraprayog kii kai vidhiyaan hai. koi neem ke jhore se, koi jhaadoo se or koi shaastra ke dwaara yaa anya vidhi se mantra bolkar vish utaarata he. haalaanki aadhunik yug main bahut kam log is prakaar ke mantron ke prayog main vishwaas rakhte he.
