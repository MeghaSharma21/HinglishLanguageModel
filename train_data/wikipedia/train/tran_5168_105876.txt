 apbhransh ke hi parvarti rup ko 'avahtt' naam diya gaya he. gyarahavin se lekar chaudaavin shatee ke apbhransh rachanakaaron ne apni bhashaa ko avahtt kaha.
 kalkram se apbhransh sahitya kii bhashaa ban chukaa tha, ise 'parinishthit apbhransh' kah sakate hai. yah parinishthit apbhransh uttar bharat main rajasthan se assam tak kavyabhasha kaa rup le chukaa tha. lekin yahan yah bhul nahin janaa chahie ki apbhransh ke vikaas ke saath-saath vibhinn kshentron kii boliyon kaa bhi vikaas ho rahaa tha or baad main chalakar un boliyon main bhi sahitya kii rachana hone lagi. is prakaar parvarti apbhransh or vibhinn pradeshon kii viksit boliyon ke bich jo apbhransh kaa rup tha or jiskaa upyog sahitya rachana ke liye kiya gaya use hi 'avahatth' kaha gaya he. 
 dow sunitikumar chatarji ne batalaaya he ki shauraseni apbhransh arthath avahatth madhyadesh ke alaava bengal aadi pradeshon main bhi kavyabhasha ke rup main apana aadhipaty jamaaye hue tha.
