 eden yaa kuld kai ibrahimi dharmon kii manyataon main vah jagah thi jahaan ishwar ne pehle purush or pehali stri kii sristi ke baad unhen rakhaa tha. ise in dharmon kii dharmakthaon main ek saundarya or shanti se bhare udyaan ke rup main darshaya jaataa he jahaan yah donon nirdosh or nishkapat charitra se rahete the. isai manyata ke anusaar, apni ajna kaa ulanghan karne ke liye in donon ko paapi tehraakar unhen ishwar ne is udyaan se bahaar nikal diya tha. isai mat kii bahut si dharanaayen is mul paap par aadhaarit hai.
 eden ke udyaan main aadam or hawwa bilkul agyaan or nirdosh sthiti main anand se bacchon kii tarah rahete the. ve puri tarah nagn rahete the kyonki unhen yon sambandhon kaa koi gyaan nahin tha or koi shame nahin anubhav hoti thi. isi udyaan main ek vriksh tha jise "gyaan kaa vriksh" kaha jaataa he. usapar lage fal kaa khaanaa ishwar ne spasht rup se aadam ko varjit kiya tha. isai manyata ke anusaar ek sarp ne pehle hawwa ko uksaaya or phir hawwa ne aadam ko gyaan kaa fal khaane ke liye uksaaya. aadam ne ajna-ulanghan kii or fal kha liya. is se uski nishkapatata khatm ho gai or aadam or hawwa ko ek-duusare ko dekhakar shame mahasoos hone lagi. unhone kuch anjir ke patton ke chote vastra banaakar apane kuch ang dhakne kaa prayaas kiya. jab ishwar unase milane aaye or yah dekha to vah samaj gaye kii aadam ne gyaan kaa fal kha liya he or bhayankar krodh main aa gaye. unhone aadam or hawwa ho eden se nikaal diya. isai manyataon main tab se maanav paapi avasthaa main sansar main bhatak rahe hai.
 is eden-nikaale ko isai dharm main "maanav kaa patan" kaha jaataa he. yah bhi mana jaataa he ki har maanav ek janmajaat paapi he jo maranoparant narak jayega kyonki aadam or hawwa kaa paap har maanav par laghu hota he. ise "mul paap" kaha jaataa he.jeev hatya, anaavashyak hare pedo kii kataai  ,kisi ko vyarth aghat pahunchaana, vyarth jal bahaanaa, aadi paap he. isai dharm main mana jaataa he ki isa messiah ne apni qurabaani dekar un maanvon ko narak se bachaaya jo unhen apana bhagwaan sweekaarte hai. is manyata ko lekar bahut matbhed hua he. shuddh rup se yah avadharana yah kahati he ki yadi koi navjaat shishu bina isaikaran samaaroh ke mar jaae to vah narak jaataa he. yah bhi taatpary nikalataa he ki yadi koi vyakti isai dharm ke bare main sune hi na lekin sant kaa jivan basar kare or jivan bhar koi paap na kare to bhi vah narak hi jayega kyonki vah bina isai dharm sweekaare vah mul paap se ladaa hua he.
 vartmaan yug main bahut se isai or gair-isai lekhakon ne in manyataon kii aalochana kii he. in aalochanaon ne bhinn rup liye hai: kuch kehete hai ki mul paap ki avadharana se bhale logon ko akaaran hi aparaadh-bhaavana se jeena padataa he or unki ishwar kii prati bhaavana prem kii kam or dar kii zyaada hoti he. yah bhi kaha gaya he ki in kathaon main maanvon kii eden main nirdosh avasthaa ke chithran se yon sambandhon ko lekar aswasth vichaardhaaraen utpann ho jaati hai, kyonki yah ek shaktishaalee maanviya bhaavana he jise kuchlaa to nahin ja saktaa lekin aparaadh-bhav se dekhne se yah hanikaarak prakaar se besangi hokar prakat hoti he.
 bhartiya upmahadweep main eden kii kahani islamic sroton se ai. kyonki aadam pehla purush mana jaataa he isliye unhen "baba aadam" kaha jane laga or kisi bhi puraani kahani ko muhaavarey main "baba aadam kii kahani" kaha jaataa he. agar kisi sthaan par koi na ho to kaha jaataa he ki vahaan "na aadam tha na aadam kii zaat". eden kii katha main hawwa ne aadam se gyanafal khaane ko kaha tha isliye aksar vyangy main "nari purush ke patan kaa kaaran he" suna jaataa he. kshetreey kavita main bhi is kahani kii ore ishaara kiya jaataa he. udhaaharan ke liye gaalib kii prasiddh "hazaron khwaahishen aisi" naamak ghazal ke is sher main ek premi apni chaheti kii gali se nikalwane kii beijwati kii tulana aadam ke eden se nikaale jane se karata he:
 angrezi main "anjir ke pattey" ko kisi sharmnaak kaary ko jaise-taise chupaane ke prayaas ke liye prayog kiya jaataa he. "It is a big scandal and this report is just a fig-leaf" kaa arth hua "yah bahut bada kand he or yah report to keval ek anjir kaa patta he".
