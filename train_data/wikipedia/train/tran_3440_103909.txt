 bhartiya aryabhasha ke madhyayug main jo anek pradeshik bhashaayen viksit hui unka saamaanya naam praakrit he or un bhashaaon main jo granth rache gaye un sabko samucchy rup se praakrit sahitya kaha jaataa he. vikaas kii drushti se bhashavaigyanikon ne bharat main aryabhasha ke teen str niyat kiye hai - pracheen, madhyakaalin or arvachin. pracheen str kii bhashaayen vaidic sanskrit or sanskrit hai, jinke vikaas kaa kaal anumaanath: i. pus. 2000 se i. pus. 600 tak mana jaataa he. madhyayugin bhashaayen hai - magadhi, ardhamagadhi, shauraseni, pashachi bhashaa, maharashtri or apbhransh. inkaa vikaaskaal i. purv 600 i. 1000 tak paaya jaataa he. iske pashchaat, hindi, gujarati, marathi, banglaa, aadi uttar bharat kii aadhunik aryabhashaon kaa vikaas prarambh hua jo aaj tak chalaa aa rahaa he.
 pracheen bhashaaon se ukt madhyayugin bhashaaon main mukhyat: nimna visheshtaayen pai jaati hai :
  sanskrit ke swaron main ri, lri, evam i or ou kaa madhyayugin bhashaaon main abhaav he. e or o kii hrasv matraaon kaa prayog in bhashaaon kii apni visheshta he. 
  visarg yahan sarvatha nahin paaya jaataa. 
  k se lekar m tak ke sparshavarna paae jate hai. kintu anunasikon main sankoch tathaa vyatyay hota he. 
  teenon ooshmaa varno ke sthaan par keval ek or visheshat: s hi avshisht paaya jaataa he. 
  sanyukt vyanjanon kaa praaia abhaav he. donon sanyogi vyanjanon kaa yaa to sameekaran kar liya jaataa he athwa swaragam dwaara donon ko vibhakt kar diya jaataa he, yaa unamem se ek kaa lop kar diya jaataa he. 
  dvitv vyanjan se purv kaa deergh swar hrasv kar diya jaataa he evam sanyukt vyanjan main se ek kaa lop kar usase purv kaa hrasv swar deergh kar diya jaataa he. 
  vyakaran kii drushti se sangyaaon tathaa kriyaaon ke roopon main dwivachan nahin paaya jaataa 
  halant sangyaaon or dhaatuon ko swarant banaakar chalaaya jaataa he. 
  kaarak ke roopon main sankoch paaya jaataa he. 
  kriyaaon main ganabhed evam parasmapad aatmanepad kaa bhed nahin kiya jaataa. 
  sabhi prakaar ke rup vikalp se chalate hai. 
  kriyaroopon main kaladi bhedon kaa alpikaran hua he. inkaa bahut kaam bahudhaa kridanton se chalaaya jaataa he.
 ab prashn yah hota he ki madhyayug kii bhashaaon main sanskrit kii apeksha itani adhik visheshtaayen kab, kyon, kaise or kahan par utpann ho gayi. praakrit ke vararuchi aadi vaiyakarnon ne praakrit bhashaaon kii prakruti sanskrit ko maanakar usase praakrit shabd kii vyutpatti kii he. "prakruti: sanskritan, tatrabhavan tat aagtan vaa prakritam". kintu sanskrit bhashaa kaa vartmaan swaroop swayan i. purv chhathi shatee ke lagbhag viksit hua he or use sthir rup to panini dwaara i. pus. teesri chauthi shatee main diya gaya he. sanskrit ke ukt prakaar ke anek lakshanon se vibhinn bhashaaon kaa chhathi shatee i. pus. main hi utpann hona kaise sambhav ho saktaa he ? iske atirikt praakrit main aise bhi anek shabd paae jate hai jinka sanskrit main abhaav he, kintu vaidic bhashaa main ve vidyaman hai. praakrit kii anek pravritiyon ko liye hue bahut se shabd vedon main paae jate hai, jo sanskrit vyakaran ke anukool nahin hai. is samasya par anek paashchaatya vidwaanon kaa ek mat yah he ki aryabhasha jab bharatvarsh main prachlit hui, anarya log uskaa aaryo ke sadrush shuddh shuddh uccharan or prayog nahin kar paae; atev unhone apane nijee uccharan evam bhashastyli ke anusaar use bolnaa prarambh kiya or unke sampark se is kaa prabhaav aaryo par bhi padaa. isi ke falswaroop praakrit bhashaa kii pravritiyon kaa vikaas hua. is mat ke samarthan main yah baat bhi dhyaan dene yogya he ki vaidic kaal se hi jo t th aadi murdhanya dhvaniyon kaa pravesh aryabhasha main hua, vah bahulata se us kaal kii anarya bhashaaon kaa hi prabhaav tha. kintu pracheen anarya bhashaaon kaa vishleshan kar yah siddh nahin kiya ja saktaa ki praakrit kii ukt visheshtaon kaa beej un anarya bhashaaon main vidyaman the. isiliye is mat ke sambandh main vivaad he.
 doosraa mat yah he ki vedon kii bhashaa bolanewaale jatiyon main hi swayan dhvanyatmak bhed the, jinke kuch pramaan vedon main hi upasthit he anumaanath: vedon kii bhashaa us kaal kii roodhibaddh vedbhaasha ke kramvik se anumaanath: kai hajaar varsho main sanskrit bhashaa kaa vikaas hua, par visheshat: sushikshit purohit varg kii apni bhashaa thi, tathaa jisamen dharmik kaaryon me hi upyog kiya jaataa tha. utane hi kaal pracheenatam vaidic bhashaa kii samakaleen jansadharan kii lokbhasha se sanskrit ke saath saath hi praakrit kaa bhi vikaas hua, jisamen pradeshbhedanusaar naanaa bhed the. is sambandh main yah bhi baat dhyaan dene yogya he ki bharat main aaryon kaa pravesh ek hi kaal main evam ek dhara main hua nahin kaha ja saktaa. yadi aage peeche aanevaali arya jatiyon ke bhashabhed se praakrit bhashaaon ke udgam or vikaas va sambandh ho to aashcharya nahin. is sambandh main hornle or grearsan ke vah mat bhi ullekhneey he jiske anusaar bhartiya aryabhashaayen do virgo main vibhajit pai jaati hai hri ek bahya or doosraa abhyantar uttar, pashchim, dakshin or purv kii bhashaaon ke ukt prakaar do varg utpann ho gaye. ise sankshep main samajhane ke liye maharashtra pradesh ke naamon jaise gokhale, kher, paranjape, padhye, munje godwole, tambe, tathaa lanka main prachlit naamon jaise gunatilake sena naike, bandarnayak aadi main jo acarant karta ek vachan ke rup se e pratyay dikhaai detaa he, vahi purv kii magadhi praakrit me apane niyamit sthirataa ko praapt hua paaya jaataa he. aadi aryabhasha me vaidic r ke sthaan par l kaa uccharan bhi mana gaya he, jaise kulu u shroatra. usee pravriti ke falswaroop vaidic vrik ke sthaan par german bhashasmooh main vulf evam greek main pruthu kaa plutus paaya jaataa he. yah r ke sthaan par l kaa uccharan dhwani magadhi se surakshit hai, kintu usee kaal kii boliyon main unke samikrut rup jaise ott att, satt, bhi paae jate hai. bogaajakui ke bhinn mitanni aryashakha ke jo lagbhag 200 i. pus. ke lekh mili hai unamem indra or naasatya devataaon ke naam inder or nasaateey rup se ankit hai. unamem swarbhakti dwaara sanyukt varno ke sanyukt kiye jane kii pravriti vidyaman he. varun devtaa kaa naam "uruvan" rup main ullikhit he jisamen swar ke agragam tathaa varnavyatyay kii pravriti spasht dikhaai detii he. ye pravritiyaan praakrit ke saamaanya lakshan hai. pali main prayukt idh sanskrit tathaa vaidic ke ih se purvakaleen parampara kaa he isamen bhi kisi ko koi andeh nahin he. aadi aryabhasha main e tathaa o ke hrasv rup the; i or ou kaa abhaav tha; kintu ai, au jaise mishra swar prachlit the; anunasik sparshon kaa sankoch tha; teen ooshmon main keval ekmaatr s hi tha. ye dhvanyatmak visheshtaayen pradhanat: shauraseni praakrit main surakshit pai jaati hai, ityadi. in lakshanon ke sadbhaav kaa samaadhaan samuchit rup se yahi maanakar kiya ja saktaa he ki praakrit bhashaaon main unka aagaman pracheenatam arya jatiyon kii boliyon se avichhinn parampara dwaara chalaa aayaa he. yatharthat: sanskrit ho athwa vaidic ko hi praakrit kii prakruti maan lene se ukt lakshanon kaa koi samaadhaan nahin hota.
 tab praakrit ke vaiyakarnon ne sanskrit ko praakrit kii prakruti kyon kaha? iskaa kaaran un vyakaranon ke rache jane ke kaal or unke swaroop par dhyaan dene se spashtat: samaj me aa jaataa he. ve vyakaran us kaal main likhe gaye jab vidvatsamaj main praakrit kii apeksha sanskrit kaa adhik prachaar or sammaan tha. ve likhe bhi sanskrit bhashaa main gaye hai tathaa unka uddeshy bhi sanskrit naatakon main bhi prakritikta rakhane ke liye karnaa padataa tha or jinamein utkrisht saahitiyik rachanaayen bhi nirmit ho chuki thim. atev un vaiyakarnon ne sanskrit ko adarsh tehraakar usase jo visheshtaayen praakrit main thim unka vivaran upasthit kar diya or isaki sarthakata sanskrit ko praakrit kii prakruti kahkar siddh kar di. tathaapi namisadhu ne apana yah mat spasht prakat kiya he ki prakruti kaa arth lok yaa janata he or jansadharan ko bhashaa hone se hi vah praakrit kahalaai. prakruti kaa arth lok bahut pracheen he tathaa kalidas ne bhi uskaa lok ke arth main prayog kiya he . prakriton kii is ati pracheen parampara ke prakaash main in bhashaaon ko vaidic or sanskrit kii apeksha uttarkalin va madhyayugin kehane kaa auchity bhi vichaarneey ho jaataa he. uski yadi koi sarthakata he to keval itani ki ye bhashaayen vaidic or sanskrit ke pashchaat hi sahitya main prayukt huin. unka pratham baar dharmik prachaar ke liye upyog i. pus. chhathi shatee me shraman mahavir or buddha ne kiya. tathaa unki saahitiyik rachanaaon main shabdon tathaa style kii drushti se sanskrit kaa bada prabhaav drushtigochar hota he.
 bhashaa jab tak boli ke rup main rahati he, usamen desh or kaal kii apeksha nirantar parivartan hote rahete hai. isi niyam ke anusaar kaal ke saapeksh praakrit ke teen str sweekaar kiye gaye hai - 
 shraman mahavir or buddha ne jis bhashaa yaa bhashaaon main apane upadesh die ve praakrit ke pracheen str ke utkrisht rup rahe honge. unke upadeshon kii bhashaa ko kramash: magadhi evam ardhamagadhi kaha gaya he. kintu vartmaan main pali kahi janevaali bhashaa ke granthon main hame magadhi kaa vah swaroop nahin miltaa jaisaa pashchaatkaaleen vaiyakarnon ne batalaaya he. tathaapi bhashaa kaa jo swaroop buddha tripitak granthon main paaya jaataa he vah praakrit ke pracheen str kaa hi sweekaar kiya jaataa he. is str praakrit kaa sarvat: pramanik swaroop ashok kii shilaon or stambho par utkeern dharmalipiyon main upalabadh hota he. in shilaon kii sankhya lagbhag 30 he. saubhaahgya se inamen keval i. purv tritiy shatee kii praakrit bhashaa kaa swaroop surakshit he, kintu un prashastiyon main tatkaaleen bhashaa ke pradeshik bhed bhi hamen praapt hote hai. pashchimottar pradesh main shahbajgadhi or mansehara naamak sthanon kii shilaon par jo 14 prashastiyaan khudi hui pai gai hai unamem sparsh varnon ke atirikt r or l evam sh sh s ye teenon ooshm praaia: apane apane sthanon par surakshit hai. rakaar yukt sanyukt varna bhi dikhaai dete hai. kintu jna or nay ke sthaan par na kaa prayog paaya jaataa he. is prakaar yah bhashaa vaiyakarnon kii pashachi praakrit kaa purvarup kahi ja sakati he. ye hi 14 prashastiyaan us bhashaa ko shauraseni kaa pracheen rup prakat karti hai. uttar pradeshwarti kaalsi, jogad nachauli naamak sthanon par bhi ve hi 14 prashastiyaan utkeern hai. inamen hamen r ke sthaan par l tathaa acarant sangyaaon ke karta kaarak ek vachan kii e vibhakti praapt hoti he. tathaapi teenon ooshmon ke sthaan par sh nahin kintu s kaa astitv miltaa he. is prakaar yahan magadhi praakrit ke teen lakshan nahin. atev ise magadhi kii apeksha ardhamagadhi praakrit ke teen lakshanon main se do prachur rup se praapt hote hai, kintu sakaar sambandhi teesraa lakshan nahin. atev ise magadhi kii apeksha ardhamagadhi praakrit kaa pracheen rup kahana adhik upyukt prathit hota he. ashok kii prashastiyaan unke bhashaatmak mahatv ke atirikt saahitiyik drushti se bhi mahatvapurn hai. unamem pracheen bharat ke ek aise samraat ke niti, dharm evam sadachaar sambandhi vichaar or upadesh nihit hai jisane na keval is vishaal desh ke samast bhaagon par raajnneetik adhikaar hi praapt kiya tha, tathaa desh ke baahar bhi alexandria tak bhinn bhinn deshon se saanskrithik sambandh sthapit kiya tha or yahan apane dharmadoot bhi bheje the. is sabake baahar bhi alexandria tak bhinn bhinn deshon se saanskrithik sambandh sthapit kiya tha or vahaan apane dharmadoot bhi bheje the. in sab drushtiyon se yah sahitya apane dhang kaa adwitiya he.
 pracheen str kii praakrit kaa doosraa udhaaharan urisa kii udaygiri khandgiri kii hathigumpha naamak guha main utkeern kalingasamrat kharvel kaa lekh he jo anek baton main ashok ke shilalekhon se samta rakhata he. kintu isaki apni visheshta yah he ki isamen us samrat ke varsho kii vijayon tathaa lokkalyaan sambandhi kaaryo kaa vivaran likhaa gaya he. iskaa kaal anumaanath: i. pus. dwitiya shatee he. uski bhashaa ashok kii girnaar kii prashastiyon se mail khaati he, atev vah pracheen shauraseni kahi ja sakati he. is praakrit kaa i. pus. teesri shatabdi man pashchim bharat or uske sau, dedh sau varsh pashchaat jain shatkhandgam aadi granthon evam kundakundacharya aadi kii dakshin pradesh kii rachanaaon main paaya janaa uski tatkaaleen digvijay tathaa saarvbhaumikta kaa pramaan he. us kaal main itnaa prachaar or kisi bhashaa kaa nahin paaya jaataa.
 isi pracheen str kii praakrit kaa prayog hamen ashwaghosh krit sariputra prakaran aadi naatakon ke uplabdh khandon main praapt hota he. inamen nayakon tathaa ek do anya paatro ko chhodkar shesh sabhi paatr praakrit bolte hai, jiske teen rup spasht dikhaai dete hai. sariputra prakaran main dusht kii bhashaa main r ke sthaan par l, teenon ooshmon ke sthaan par sh tathaa acarant sangyaaon ke kartakarak ekvachan ke rup main e vibhakti, ye teen lakshan spashtat: us bhaag ko magadhi siddh karte hai. yahan k t aadi aghosh varna na to g d aadi saghoshon main parivartit hue milte, na tha gh aadi mahapraan varna h main parivartit hue milte, na th gh aadi mahapraan varna hri main parivartit hue or na dantya n ke sthaan par murdhanya na dikhaai detaa. ye ashwaghosh kii praakrit ke lakshan use pracheen str kii siddh kar rahe hai. gorv naamak paatr kii bhashaa kii praakrit main r ke sthaan par s kaa prayog hua he. ye lakshan use ardhamagadhi siddh kar rahe hai. nayika, vidooshak tathaa anya paatro kii praakrit main r or l apane apane sthanon par hai. sab ooshm s ke rupamen paae jate hai tathaa kartakarak ekvachan okarant paaya jaataa he. inase yah bhashaa spashtat: pracheen shauraseni kahi ja sakati he.
 iske pashchaat praakrit bhashaaon ke jo bhed prabhed hue unka vishad varnan bharat naatyashaastra main praapt hota he. unhone vaani kaa paath do prakaar kaa mana he- sanskrit or praakrit; tathaa kaha he ki praakrit main teen prakaar ke shabd prachlit hai- samaan, vibhrasht or deshi. naatak main bhashaprayog kaa vivaran unhone is prakaar diya he - uttam paatr sanskrit bolen, kintu yadi ve daridr ho jaaen to praakrit bolen; shraman, tapasvi bhikshu, stri, balak, aadi ashuddh he. tathaapi itnaa spasht he ki unhone k, t, da, ya or va ke lop, kha, gha aadi mahapraan varno ke sthaan par ha kaa aadesh; t kaa da, anadi t kaa aspasht da car uccharan; sht, shna aadi kaa khakaar, in parivartanon kaa ullekh kiya he. isse pramanit he ki ve dwitiya str kii praakrit kaa hi varnan kar rahe hai. 32wein adhyay main unhone dhruva naamak geetikavy kaa vistaar se udaahranon sahit varnan kiya he or spasht kaha he ki dhruva main shauraseni kaa hi prayog kiya janaa chahie . yah baat unke udaahranon se bhi pramanit he. at: pashchaatkaaleen dharna nirmul he ki naatakon ke gey bhaag main maharashtri kaa prayog kiya jaay. bharat ke mat se naatak main shauraseni bhashaa kaa prayog kiya jaay yaa icchaanusaar kisi bhi deshbhasha kaa. aisi deshbhashaayen saat hai - magadhi, aavanti, shauraseni, ardhamagadhi, vahlika or dakshinatya. ant:poor nivaasiyon ke liye magadhi; chet, raajputr or sethon ke liye arghamagadhi; vidushakaadi ke liye praacha; nayika evam sakhiyon ke liye ardhamagaghi; vidushakaadi ke liye praacha; nayika evam sakhiyon ke liye shauraseni se aviruddh aavanti; yoddha, naagarik tathaa juaariyon ke liye dakshinatya; tathaa udichy, khas, shabar, shaq aadi jatiyon ke liye vahlika kaa prayog karen. inke atirikt bharat ne shabar, aabhir, chandal aadi kii hin bhashaaon ko vibhasha kaha he. is prakaar bharat ke naatak ke paatro main jo praakrit bhaawanaaon kaa bantwaaraa kiya he uskaa sanskrit ke naatakon main aanshik rup se hi paalan kiya jaataa he.
 sanskrit naatakon main sabase adhik praakrit kaa upyog or vaichitrya shudrak krit mrichhakaticam main miltaa he. pishal, kith vidwaanon aadi ke matanusaar to mrichctic kii rachana kaa uddeshy hi praakrit sambandhi naatyashaastra ke niyamon ko udaahrit karnaa prathit hota he. is naatak ke tikaakar prithvidhar ke matanusaar naatak main chaar prakaar kii praakrit kaa hi prayog kiya jaataa he - shauraseni, avantika, praachya or magadhi. prastut naatak main sutaradhar, nati, nayika vasantsena, charudatt kii brahmani stri evam shreshthi tathaa inke parichaarak paricharikaai aise 11 paatr shauraseni bolte hai. aavanti bhashaa bolanewaale keval do apradhan paatr hai. praachya bhashaa keval vidooshak bolta he; tab kunj, chetak, bhikshu or charudatt kaa putr kul chah paatr magadhi bolte hai inke atirikt shakari, chandali tathaa dhakki ke bhi bolanewaale ek ek do do paatr hai. kintu yadi in sab paatro kii bhashaa kaa vishleshan kiya jaae to ve sab keval do bhaagon main baanti ja sakati hai - shauraseni or magaghi. tikaakar ne swayan kaha he ki aavanti main keval rakaar va lokoktiyon kaa bahulya hota he or praacha main swaarthik kakar kaa. anya baton main ve shauraseni hi hai. shakari, chandali tathaa dhakki sab magadhi kii hi sheliyaan he. is prakaar naamchaar kaa praakrit bahulya hone par bhi vastut: mrichctic main ashwaghosh ke naatakon kii apeksha koi adhik bhashabhed nahin dikhaai detaa. praakrit kaa swaroop kalgati se vishesh viksit ho gaya he or usamen kuch aise lakshan aa gaye hai jinke kaaran is praakrit ko pracheen str kii apeksha dwitiya str kii kaha jaataa he. isi str kii praakrit tathaa uske deshbhedon kaa vivaran hamen uplabdh praakrit vyakaranon main miltaa he or unheen kaa vipul sahitya bhi vidyaman he.
 dwitiya str kii praakrit kaa sarvapracheen vyakaran chandkrit praakrit lakshan yaa aarsh praakrit vyakaran he. yah ati sankshipt he or keval 99 sutron main praakrit kii vidhiyon kaa nirupan kar diya gaya he. is str kii visheshta batalaane vaale sutara dhyaan dene yogya hai. sutara 76 ke anusaar virgo ke pratham k ch t t aadi varnon ke sthaan par tritiy kaa aadesh hota he, jaise, pishachi -- bissaji, jataa -- data, kruthan -- kadan, pratisiddh -- padisiddhan. sutara 77 ke anusaar kh gh ch or bha ke sthaan main hakaar kaa aadesh jaise- mukhan -- muhan, megh: -- neho, madhav: -- maahvo, vrishabh: -- vasaho. sutara 97 ke anusaar k tathaa virgon ke tritiy varno kaa swar ke pare lop hota he, jaise - kokil: -- kohli, bhaugik: -- bhoio, raja -- raaya, nadi -- nai. sutara 98 ke anusaar lupt vyanjan ke pare a hone par ya hota he, jaise - kakau kaayau, nanaau naaya, rajau raaya. antim 99wein sutara main kaha gaya he ki praakrit kii shesh vyavastha shisht prayogon se janani chahie. inase aage ke chaar sutron main apbhransh kaa lakshan, sanyukt varna se lakaar kaa lop na hona, peshachi kaa r or n ke sthaan par l or na kaa aadesh, magadhika kaa r or s ke sthaan par l or sh kaa aadesh, tathaa shauraseni kaa t ke sthaan main vikalp se d kaa aadesh batalaaya gaya he. bhashashastriyon kaa mat he ki dwitiya str ke aadi me k aadi abodh varnon ke sthaan par g aadi saghosh varno kaa uccharan hone laga. phir inaki alpatar dhwani shesh rahi or phir sarvatha lop ho gaya, tathaa mahapraan dhvaniyon ke sthaan par keval ek shuddh ooshm dhwani h avshisht rah gai. ye pravritiyaan tathaa ukt aarsh vyakaran main nirdisht ya shruti vikalp se samast jain praakrit he. kintu pashchaatkaaleen 16veen, 17veen shatee ke praakrit vaiyakarnon ne prakriton ke nirupan main jo bhrantiyaan utpann kii hai, unke aadhaar par kuch paashchaatya vidwaanon ne jain sahitya kii prakriton ko ukt vikalpon ke sadbhaav ke kaaran jain shauraseni tathaa jain maharashtri naamon dwaara pruthak nirdisht karnaa aavashyak samajha, yah aitihaasik drushti se vaastavik nahin he.
 is aarsh praakrit vyakaran ke pashchaat prakritprakash naamak vyakaran likhaa gaya, jisamen aage do baar vruddhi kii gai. aadi ke nau pariched vararuchi krit hai. iname adarsh praakrit kii kramash: swarvidhi, vyanjanvidhi, sanyuktavarna vidhi, sankeern, sangyaroop, sarvnaam vidhi, kriyaaroop, dhatvadesh evam avyayon kaa nirupan kiya gaya he. ant main kaha gaya he ki praakrit kaa shesh swaroop sanskrit ke samajhnaa chahie. is vyakaran main dwitiya str ke praakrit kaa swaroop purnroop se nirdhaarit hua paaya jaataa he. iske anusaar madhyavarti k g ch j t d p ya or da kaa praaia: lop hota he, evam kh gh th dh or bh ke sthaan par h aadesh. prakritprakash ke is pracheen vibhaag par katyayan, bhamah, vasantraj, sadanand or rampanivadakrut tikaayen pai jaati hai. aage ke 10wein or 12wein parichchhedon main kramash: pashachi kaa 14 sutron main tathaa magadhi kaa 17 sutron main nirupan kiya gaya he. in donon bhashaaon kii prakruti shauraseni kahi gai he. kintu isse purv kahin bhi shaureseni kaa naam nahin aayaa. atev anumaanath: iske kartaaon kii drushti main saamaanya praakrit kaa nirupan us kaal kii suprachlit shorseni kaa hi he. in do parichchhedon par keval bhamah kii tikaa he or vidwaanon kaa anumaan he ki ye donon pariched unheen ke jode hue hai. inamen pashachi kaa visheshta shabd ke madhya main tritiy chaturth varno ke sthaan par pratham tathaa dwitiya kaa aadesh, na ke sthaan par n, j, nya ke sthaan par na tathaa twa ke sthaan par tun batalaai gai he or magadhi kii sh, s, ke sthaan par ksha j ke sthaan par y, ksha ke sthaan par ek ahan ke sthaan par hake, hage va ahake, tathaa acarant karta kaarak ekvachan ke ant main e kahi gai hai. praakrit prakaash kaa antim 12 vaan pariched bahut peeche joda gaya prathit hota he. isapar bhamah va anya kisi kii tikaa nahin he. is pariched kii avasthaa badi vilakshan he. isamen shauraseni ke lakshan batalaaye gaye hai, jisaki aadi main hi prakruti sanskrit kahi gai hai. kintu antim 32wein sutara main pun: kaha gaya haihri sheshan maharashtri vat. parantu maharashtri shabd isse purv granth bhar main athwa anya kahin vyakaran main aayaa hi nahin he. jaan padataa he yah pariched us samay joda gaya he jab yah dharna sudrudh ho gai ki praakrit kavy kii bhashaa maharashtri hi honi chahie. atev jahaan praakrit kaa nirdesh he, vahaan maharashtri kaa hi taatpary grahan kiya jaay. yahan jo shauraseni kaa swaroop batalaaya gaya he, usee se spasht ho jaataa he ki jo swaroop yahan saamaanya praakrit kaa batalaaya gaya he, vah shauraseni kaa hi kalanusaar viksit rup he. udaahranarth shauraseni main madhyavarti t or th ke sthaan kramash: d or dh hote hai, vahaan praakrit main d kaa lop or tha kaa ha hota he. "bh" dhaatu kaa shauraseni main "bho" hi rahata he, ki kintu praakrit main vahaan "ho" aadesh kaha gaya he. shauraseni main napunsak bahuvachan ke rup main vahaan ni hota he, jaise jalaani, vanani, vahaan praakrit ke keval i rahata he, jaise jalaain, vanain shauraseni main dola, dand tathaa dasan kaa aadi d prakruti rup rahata he, jabaki praakrit main vah d ho jaataa he, jaise dola, dand va dasan ityadi.
 prakritprakash ke pashchaat praakrit tathaa uski pradeshik bhashaaon kaa sarvangpurn nirupan karanevaala, praakrit vyakaran hemchandra dwaara 12veen shatee i. main likhaa gaya. iske chaar pariched hai, jinamein se lagbhag saadhe teen parichchhedon main praakrit kaa suvyavasthit vivaran diya gaya he or shesh lagbhag 200 sutron main kramash: shauraseni, magadhi, pashachi, chulika pashachi or apbhransh bhashaaon ke vishesh lakshan batalaaye hai. in bhashaaon main se pratham teen kaa swaroop to adhik vistrut rup me vahi he jo upar batalaaya ja chukaa he. chulika pashachi ke lakshan yahan chaar sutron main ye batalaaye gaye hai ki usamen tisare or chauthe varno ke sthaan par pratham or dwitiya kaa aadesh hota he, r kaa l vikalp se hota he, kuch aacharyo ke mat se adivarna kii dhwani main parivartan nahin hota, shesh baaten pashachi ke samaan janani chahie.
