 nirdeshaank: 31°18′22″N 76°32′11″E / 31.3060277°N 76.5363944°E / 31.3060277; 76.5363944naina devi mandir himachal pradesh ke bilaspur jile main he. yah shivalik parvat shrenee kii pahadiyo par sthit ek bhavy mandir he. yah devi ke 51 shakti peethon main shaamil he. naina devi hindooon ke pavitra tirth sthalon main se ek he. yah sthaan naishanal haive na. 21 se judaa hua he. is sthaan tak paryatak apane nijee vahno se bhi ja sakate he. mandir tak jane ke liye uddankhatole, palki aadi kii bhi vyavastha he. yah samudr tal se 11000 meter kii oonchai par sthit he. manyata he ki is sthaan par devi sati ke netra gire the. mandir main pipal kaa ped mukhya aaksharn kaa kendra he jo ki aneko shatabdi purana he. mandir ke mukhya dwaar ke dai ore bhagwaan ganesh or hanuman ki murti he. mukhya dwaar ke paar karne ke pashchaat aapako do sher kii pratimaayein dikhaai degi. sher mata kaa vaahan mana jaataa he. mandir ke rgabh grah main mukhya teen murtiyon he. dai taraf mata kaali kii, madhya main naina devi kii or bai ore bhagwaan ganesh kii pratimaa he. paas hi main pavitra jal kaa talab he jo mandir se kuch hi duuri par sthit he. mandir ke sameep hi main ek gupha he jise naina devi gupha ke naam se janaa jaataa he. pehle mandir tak pahunchane ke liye 1.25 kimi kii paidal yatra ki jaati thi parantu ab mandir prashasan dwaara mandir tak pahunchane ke liye uddalakhatole kaa prabandh kiya gaya he.
 durga saptshati or devi mahatyamay ke anusaar devataaon or asuron ke bich main sau varshon tak yuddh chalaa tha. is yuddh main asuro kii sena vijayi hui. asuro kaa raja mahisasur swarg kaa raja ban gaya or devtaa saamaanya manushyon ki bhaanti dharti par vichalan karne lage. tab parajeet devtaa brahama ji ko aage kar ke us sthaan par gayi jahaan shivaji, bhagwaan vishnu ke paas gaye. sari katha kah sunai. yah sunakar bhagwaan vishnu, shivaji ne bada krodh kiya us krodh se vishnu, shivaji ke sharir se ek ek tej utpann hua. bhagwaan shankar ke tej se us devi kaa mukh, vishnu ke tej se us devi kii vaayen, brahama ke tej se charan tathaa yamraj ke tej se bal, indra ke tej se kati pradesh tathaa anya devtaa ke tej se us devi kaa sharir bana. phir himalay ne singh, bhagwaan vishnu ne camel, indra ne ghanta tathaa samudr ne kabhi na maili hone vaali maala pradaan kii. tabhi sabhi devataaon ne devi kii aradhana kii taaki devi prasann ho or unke kashto kaa nivaaran ho sake. or hua bhi aisa hi. devi ne prasann hokar devataaon ko vardaan de diya or kaha mai tumhaari raksha avashya karuungi. isi ke falswaroop devi ne mahisasur ke saath yuddh prarambh kar diya. jisamen devi ki vijay hui or tabhi se devi kaa naam mahisasur mardani pad gaya.
 naina devi mandir shakti peeth mandiron me se ek he. puure bharatvarsh me kul 51 shaktipeeth he. jin sabhi kii utpatti katha ek hi he. yah sabhi mandir shiv or shakti se jude huai he. dharmik grandho ke anusaar in sabhi sthalo par devi ke ang gire the. shiv ke sasur raja daksh ne yajna kaa aayojan kiya jisame unhone shiv or sati ko aamantrit nahi kiya kyonki vah shiv ko apane baraabar kaa nahi samajhate the. yah baat sati ko kaaphi buree lagi or vah bina bulaae yajna main pahunch gayi. yajna sthal par shiv kaa kaaphi apmaan kiya gaya jise sati sahan na kar saki or vah havan kund main kud gayin. jab bhagwaan shankar ko yah baat pataa chali to vah aaye or sati ke sharir ko havan kund se nikaal kar tandav karne lage. jis kaaran saare brahmand main haahaakaar much gaya. puure brahmand ko is sankat se bachaane ke liye bhagwaan vishnu ne sati ke sharir ko apane sudarshan chakra se 51 bhaago main baant diya jo ang jahaan par gira vah shakti peeth ban gaya. manyata he ki naina devi me mata sati nayan gire the.
 naina devi mandir main navaratri kaa tyohaar bade dhoomdhaam se manaaya jaataa he. varsh main aane vaali dono navaratri, caitra maas or ashwan maas ke navaratri main yahaan par vishaal meley kaa aayojan kiya jaataa he. desh ke kone-kone se shraddhalu yahaan aakar mata naina devi kii krupa praapt karte he. mata ko bhoga ke rup main chappan prakaar ki vastuon kaa bhoga lagaaya jaataa he. shravan ashtami ko yaha par bhavy va aakshark meley kaa aayojan kiya jaataa he. navaratri main aane vaale shraddhaluon ki sankhya doguni ho jaati he. baaki anya tyohaar bhi yahaan par kaaphi dhoomdhaam se manaaye jate he.
 hawaii jahaaj se jane vaale paryatak chandigarh vimaanashetra tak vaayu maarg se ja sakate he. iske baad bas yaa car kii suvidha le sakate he. doosraa najdiki hawaii adda'amritsar vimaanashetra main he.
 rail maarg kaayam naina devi jane ke liye paryatak chandigarh or palampur tak rail suvidha le sakate he. iske pashchaat bas, car va anya vahno se mandir tak pahunchaa ja saktaa he. chandigarh desh ke sabhi pramukh shahro se sadak maarg se judaa hua he.
 nainadevi dilli se 350 kimi ki duuri par sthit he. dilli se karnal, chandigarh, ropar hote hue paryatak naina devi pahunch sakate he. sadak maarg sabhi suvidhao se yukt he. raste me kaaphi saare hotel he jahaan par vishram kiya ja saktaa he. sadake pakki bani hui he.
