 ekajute nadira babbar dwaara sanchalit natya sanstha he. san 1971 main rashtriya natya vidhyalay se paas hokar nikali, swarna padak praapt nadira ne 1980 main mumbai main apana theatre group ekajute taiyaar kiya. ve kahati hai, ekajute hue bina rangamanch ko nibhaana aasaan nahin he isliye maine apane group kaa naam ekajute rakhaa. yahudee kii ladki se apana safar shuru karne vaali ekajute theatre group kii sansthaapak nadira abhi tak sandhya chaaya, luk back in anger, ballabhapur kii rupakatha, baat laat kii halaat kii, bhram ke bhoot or begum jaan sahit kitne hi naatakon kaa manchan kar chuki hai. iske alaava dayashankar kii diary, shakkubai, suman or sanaa, ji jaisi aapaki marji sahit kitne hi naatak unhone khud likhe hai. ekajute ke antargat 70-80 naatakon kaa manchan kar chukin nadira ke liye rangamanch sabase ajij dost he. ve maanati hai ki ek rangakarmi ke liye jaruri he ki vah aise naatakon kaa manchan kare jisase darshakon kaa manoranjan ho. saath hi ghar jaakar unhen kuch sochane ko bhi mili.
