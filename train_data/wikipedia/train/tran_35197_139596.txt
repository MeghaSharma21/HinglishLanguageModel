 sanakaadi rishi se taatpary brahma tathaa saraswati ke chaar putron sanak, sanandan, sanathan va sanatkumar se he. . puraanon main unki vishesh mahatta varnit he.
 bhagwaan kaa pratham avatar sanakaadi 4 muni hai. ve paramatma jo saakaar hai unhone leelarth 24 tatwon ke and kaa nirmaan kiya. us and se hi ve paramatma saakaar rup main baahar nikle. unhone jal kii rachana kii tathaa hajaaron divya varshon tak usee jal main shayan kiya atah unka naam narayan hua.
 unhen jab bahu hone kii ichha hui tab ve uthe tathaa and ke adhibhoot, aadhyatm tathaa adhidaiv ye teen khand kiye. un paramatma ke aantarik akaash se indriya, manah tathaa deh shakti utpann hui. saath hi sutara, mahan tathaa asu naamak teen praan bhi utpann hue. unke khaane kii ichha ke kaaran and se mukh niklaa jiske adhidaiv varun tathaa vishay rasaswadan hua. isi prakaar bolne kii ichha ke kaaran vaak indriya hui jiske dev agni tathaa bhaashan vishay hua. usee tarah nasika, netra, karn, charm, kar, paad aadi niklaa. yah paramatma kaa saakaar sthool rup he jinka naman veda purush sookt se kiye hai. 
 pralay kaal main bhagwaan shesh par shayan kar rahe the. ve aadimadhyantahinay nirgunay gunatmane hai atah shesh jo sabake baad bhi rahete hai vahi unki shaiya hai. sristi kii ichha se jab unhone ankhen kholin to dekha ki sampoorn lok unamem leen he. tabhi rajogun se prerit paramatma kii naabhi se camel ankurit ho gaya jisase sampoorn jal prakashmay ho gaya. nabhipadm se utpann brahma pankajakarnika par asin the. brahma ji ne soncha ki main koun, kyon hoon tathaa mere janak koun hai? ve kamalnal ke sahare jal main pravisht hue tathaa saun varsh tak nirantar khoj karne par bhi koi praapt nahin hua. ant main ve punah yathathan baith gaye. vahaan hajaaron varshon tak samadhisth rahe. tabhi unhen purushottam paramatma ke darshan hue. sheshnag main shayan kar rahe prabhu kaa neelmani ke samaan deh anek aabhushanon se aachhadit tha tathaa van maala or kaustubh mani swayan ko bhagyavan maan rahe the. unke andar brahma ji ne athaah sagar tathaa camel par asin swayan ko bhi dekha. brahma ji bhagwaan kii stuti karte hai - 
 "chirkaal se main aapse anjaan tha, aaj aapke darshan ho gaye. maine aapako jaanane kaa prayaas nahin kiya, yahi ham sab kaa sabase bada dosha he kyonki samast brahmand main aap hi jaanane yogya hai. apane samipsth jeevon ke kalyanarth aapane sagun rup dhaaran kiya jisase meri utpatti hui. nirgun bhi isse bhinn nahin."shri bhagwaan ne kaha "main tumse prasann hoon, jaao sristi karo. pralay se jo praja mujhamen leen ho gai uski punah utpatti karo." or bhagwaan antardhan ho gaye. brahma ji ne sau varshon tak tapasya kii. us samay pralaykalin vaayu ke dwaara jal tathaa camel dono andolit ho uthe. brahma ji ne tap kii shakti se us vaayu ko jal sahit pi liya. tab akashavyapee camel se hi chaudaa lokon kii rachana hui. ishwar kaal ke dwaara hi sristi kiya karte hai atah kaal kii sristi das prakaar kii hoti he - 
 in sristiyon se brahma ji ko santushti na mili tab unhone man main narayan kaa dhyaan kar man se dasham sristi sanakaadi muniyon kii thi jo saakshaat bhagwaan hi the. ye sanakaadi chaar sanat, sanandan, sanathan, sanatkumar naamak maharishi hai tathaa inaki aayu sadaiv paanch varsh kii rahati he. brahma ji nen un baalkon se kaha ki putr jaao sristi karo. sanakaadi muniyon nen brahma ji se kaha "pitashri! kshamaa karen. hamaare hetu yah maaya to apratyaksh he, ham bhagwaan kii upasna se bada kisi vastu ko nahin maanate atah ham bhai jaakar unheen kii bhakthi karenge." or sanakaadi muni vahaan se chal pade. ve vahiin jaaya karte hai jahaan paramatma kaa bhajan hota he. naarad ji ko inhone bhagwat sunaaya tha tathaa ye swayan bhagwaan shesh se bhagwat shravan kiye the. ye jitne chote dikhte hai utani hi vidyakanj hai. ye chaaro vedon ke hi rup kahe ja sakate hai.
 sabhi devataayo kii tarah sanakaadi rishi bhi devtaa the jaise- sanak saiyr kaa, sanandan shaap kaa, sanathan aadar kaa tathaa santkumar tapasya kaa devtaa tha. chaaro ke paas bhi vaahan the jaise- sanak kaa vaahan chil, sanandan kaa vaahan giddh, sanathan kaa vaahan bulbul tathaa sanatkumar kaa vaahan chidiya thi.
 ek samay chaaron sanakaadi kumaar bhagwaan vishnu ke darshanath vaikuntha ja pahunche. ve vahaan ke saundarya ko dekhakar bade prasann hue. vahaan sphatik mani ke stambh the, bhoomi par bhi anekon maniyan jadit thim. bhagwaan ke sabhi parshad nand, sugandh sahit vaikuntha ke pati kaa sadaiv gungan kiya karte hai. chaaron muni chah dyodhiyaan laanghakar jaise hi saatvin dyodhi par chadhe unka drushtipaat do mahabalashali dwarpal jai tathaa vijay par hua. kumaar jaise hi aage bade donon dwarapalon ne muniyon ko dhruaapurvak roak diya. yadhyapi ve rokane yogya na the isapar sadaa shant rahane vaale sanakaadi muniyon ko bhagwat ichha se krodh aa gaya. ve dwarapalon se bole "are! bada aashcharya he. vaikuntha ke nivasee hokar bhi tumhaara visham swabhaav nahin samaapt hua? tum log to sarpon ke samaan ho. tum yahan rahane yogya nahin atah tum neeche lok main jaao. tumhaara patan ho jaye." isapar dono dwarpal muniyon ke charnon par gir pade. tabhi bhagwaan kaa aagaman hua. muniyon nen bhagwaan ko pranaam kiya. shri bhagwaan kehete hai "he brahman! brahman sadaiv mere aradhy hai. main aapse mere dwarapalon dwaara anuchit vyavhaar hetu kshamaa praarthi hoon." unhone dwarapalon se kaha "yadhyapi main is shraap ko samaapt kar saktaa hoon parantu main aisa nahin karunga kyonki tum logon ko ye shraap meri ichha se hi praapt hua he. tum log iske taap se tapakar hi chamakoge, yah pariksha he ise grahan karo. ek baat or... tum mere bade priy ho." dwarapalon ne shraap ko grahan kiya. muniyon ne kaha "prabhu! aap to hamaare bhi swami hai or sab brahmanon kaa aadar karte hue sabhi log mukti ko praapt karen yah sochakar hamen aadar pradaan karte hai. prabhu aap dhanya hai. sadaiv hamaare hriday main vaas karen. or dwarapalon kii mukti aapke karakamalon se hi hogi" bhagwaan ne dwarapalon ko kaha "dwarapalon tum teen janm tak rakshas yoni main jaaoge tathaa main tumhaara uddhaar karunga." isi shraap ke kaaran ye donon dwarpal teen janmon tak rakshas bane. pratham janm main ye donon hi hiranyaksh tathaa hiranyakashyapu bane, dwitiya main ravan tathaa kumbhkarna tathaa tritiy janm main ye hi shishupal tathaa dantavakr bane.
