 puraana-katha-shaastra vah saralatam madhyam mana ja saktaa he jiske dwaara praarambhik maanav ne apane dharmik vichaaron ko prakat kiya. vaidic dharm ko prakrutiparak kaha gaya he, kyonki, duusare shabdon main, is dharm main mukhya rup se prakritik shaktiyon evam ghatnaon kii puja kii jaati thi, haalaanki yah purnat: sahi nahin he. vaidic dharm evam parinamat: vaidic puraana-katha shaastra ek vikaas kii parampara main he or unka adhyayan vaidic logon ke saanskrithik itihaasaanukram se sambandhit karke hi kiya ja saktaa he. apane saanskrithik itihaasaanukram se sambandhit karke hi kiya ja saktaa he. apane saanskrithik jivan ke praarambhik kaal main vaidic arya, yaa unke purvaj, prakruti ke ang ke rup main uske adhikadhik sameep the. is kaal main ve prakruti kii vishalata evam samruddhi tathaa chamatkaar se purnat: abhibhoot the. apni is saral bhavukta main unhone dharmik bhaavana kaa put dena chaha jise falswaroop divine mata pita ke puranic rup "dyavapruthivi" kii bhaavana ai. un logon ne yah bhi anubhav kiya ki prakruti yadhyapi vishaal he, tathaapi aniojit evam aniyamit nahin. iskaa niyantran kuch nishchit vidhaanon se hota he. yah vishrunkhal nahin balki vyavasthit he. is gyaan se rut ev varun ke puranic roopon kaa udbhavan hua. varun asur the arthath unke paas asu naamak chamatkaarik shakti thi or apni maaya se usne is sansar ko band rakhaa tha evam iske chote bade vibhinn prakaar ke kaaryon ke niamak the. unhone is prakaar samraat pad praapt kiya. divine achaarshastra kii is puranic jatilta main mitra, aditi evam aditya bhi the. is divine puranakatha ke saath hi saath agni ke devatv kaa bhi vilaas hua jo vaidic dharmik kaaryon kaa ekmaatr aadhaar thi. saath hi saath yagyeey peya som ke devatv kaa bhi vikaas hua. agni jo vaiyakt devon main sarvaadhik drushtigamy thi, aaryon ke grihasth jivan kaa centre evam manushyon or devataaon ke bich sambadh sthapit karanevaali bhi maani gai.
 saamaanya siddhant ke rup main yah sweekrut kiya ja saktaa he ki kinhin vishesh logon ke dharm evam puraana-katha-shaastra kii prakruti is baat par nirbhar karti he ki ve kis prakaar kaa jivan vyateet karte hai. varun kaa saarvbhaum dharm evam agni or som kaa yagyeey dharm aaryon ke purvajon kii aavashyaktaa kii purti kar detaa tha jab ve apana jivan prakruti ke saath bitaate the evam praarambhik prakaar ke yagyeey kaa paalan karte the. kintu valkh se aage saptsindhu main aane par in logon ko anek pratidwandvi jatiyon se bhidana padaa. at: unki dharmik pravriti ne ek nae devtaa ko janm diya jo unke yuddh sambandhi saahas ko badhaava de sake. uskaa naam yudhdevataa indra tha. vaidic purana-katha-shaastra kii viksonsheel pravriti indra ke vyaktitv ke vikaas main spasht dikhaai detii he. mulat: indra ek manavnayak tha jo som se uttejit hokar vaidic aaryon kaa netritv karte hue saptsindhu pahunchaa. itihaas kramash: puraana-katha-shaastra main parivartit ho gaya or manavnayak ek rashtriya yudhdevataa ban gaya. is prakaar ke puranikeekaran main baad main indra par anya kai visheshtaon kaa aropan kiya gaya. indra varsha kaa devtaa mana jaataa tha jisane apane bajra se meghasur vrutra ko markar swarg ke jal ko mukt kiya. pracheen kathaon ke ahisanhaarak vir se bhi uskaa tadatmya kiya gaya. chunki, rugveda kaa ek vrihad ansh vijay evam upnivesh banane kii samay se sabandhit he, yah swaabhaavik hi tha ki vaidic puraana-kathashastra indra kii kathaon se abhibhoot ho. maruton, ashwinon evam rituon ke puranic roopon main anumaanath: aitihaasik ghatnaon ke puranikeekaran hi kaaran hai. vaidic puraana-katha-shastr ke vikaas main ek mahatvapurn baat "saurikaran" kii he, arthath saura devataaon ke sambandhit puranic vyakti jo mulat: saura devtaa se bilkul hi sambandhit nahin the. vaidic puraana-katha-shaastra kaa pramukh saura devtaa surya tha. kintu kai kaarnon se saura gun kaa samavesh duusare devataaon main bhi kiya gaya, jaise vishnu, pushan or mitra evam savit . is sambandh main is baat kaa sanket kiya ja saktaa he ki paurohityapurna dharm main vishnu evam pushan jaise devataaon ko unchaa sthaan dane kaa ek saadhan tha unako jaan boojhkar, yadhyapi banaavati rup se, indra yaa agni athwa som se sabandhit karnaa. is sandarbh main yah ullekh he ki ushaa prakruti devi ke rup main surya jaisi he, bilkul paardarshak, yadhyapi vaidic kaviyon ne uske maanviya saundarya ke vishad varnan kiye hai.
 bharat main prak vaidic anaryon ke dharm ke prabhavaswaroop vaidic arya dharm main rudra ke puranic rup kaa udbhavan hua. is devtaa ko mul bhartiya shiv kaa aryikrut rup mana ja saktaa he. kintu jab shiv ko vaidic dharm main rudra ke rup main apana liya gaya to uske puure vyaktitv ke keval ek bhaag, mrityu ev sanhaar ke devtaa ke rup ko hi mahatv diya gaya. duusari ore yama maanav jati kaa janak tha or manav jati ke sangrakshan ke liye swamev dwaara yama mrityu ke liye pehla vyakti bhi hua. tadnantar vah maanav jati kii un sabhi pidiyon arthath pitaron kaa swami hua jo uske baad mrityu ko praapt hui. prasangvash is baat kaa bhi sanket kiya ja saktaa he ki yama ke samrajya ke varnanon main swarg kaa varnan bhi praapt hota he, kintu praarambhi vaidic puraana-katha-shaastra main narak kaa gyaan tha, aisa nahin jaan padataa. isi prakaar praarambhik vaidic puraana-katha-shaastra main gandharva evam apsaraayen utani mahatvapurn nahin he, haalaanki rugveda ke ek mantra main urvashi or pururava kii puranic katha kaa zikr he. laghu devataaon main sutron ke swami "brahmanaspati" kaa vishesh mahatv he. is sambandh main manu, bhrigu evam angiras jaise puranic rishiyon kaa ullekh kiya ja saktaa he. vaidic puraana-katha-shaastra main bhoot-pret-puja kaa shaayad hi koi sanket ho kintu divine evam ardhadivine gun kuch pashuon ev jad padaarthon main aropit kiye gaye hai.
 vaidic puraana-katha-shaastra ke vishay main bataate hue brahmanon main ullikhit anek puranic kathaon kaa ullekh bhi kiya janaa chahie, jaise manu evam pralay, shun shape or varun, yadhyapi inamen kai baaten kinhin duusari baton ke gairvabardhan yaa yajna se sambandhit hai. brahmanon main do atyadhik prachlit puranic abhipraay prajapati ke tapas evam devasurasangram ke hai. upanishdon ke anek darshanik upadesh bhi indra, virochan evam uma haimavati kii puranic kathaon ke madhyam se bataae gaye hai.
