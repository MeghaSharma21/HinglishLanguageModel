 jameendaari pratha bharat main mughal kaal evam british kaal main prachlit ek rajnatik-saamaajik kuriti thi jisamen bhoomi kaa swaamitv us par kaam karne waalon kaa na hokar kisi or kaa hota tha jo kheti karne waalon se kar vasuulate the. bharat ke swatantrat hone ke baad yah pratha samaapt kar di gayi.
 bharat kii pracheen vichaardhaara ke anusaar bhoomi saarvajanik sampatti thi, isaliye yah vyakti kii sampatti nahin ho sakati thi. bhoomi bhi vaayu, jal evam prakaash kii tarah prakrutidutt uphaar maani jaati thi. maharishi jaimini ke matanusaar "raja bhoomi kaa samarpan nahin kar saktaa tha kyonki yah uski sampatti nahin varan maanav samaaj kii sammilit sampatti he. isaliye isapar sabakaa samaan rup se adhikaar he". manu kaa bhi spasht kathan he ki "rishiyon ke matanusaar bhumiswamitv kaa pratham adhikaar use he jisane jangal katkar use saaf kiya tha jota" . atev pracheen bharat ke kaaphi bade bhaag main bhoomi par gram ke pradhan kaa nirvachan gramsamudaay karata tha tathaa uski niyukti rajya kii sammati se hoti thi. rajya use bhoomikar na dene par hataa saktaa tha, yadhyapi yah pad vanshanugat tha tathaa isaki prapti ke liye janamat tathaa rajyasweekruti aavashyak thi. atev vartmaan samay ke jameendaaron se, jo nirvaachit nahin hote ve bhinn the.
 pracheen bharat main bhoomi kaa sampatti ke rup main krayvikray sambhav nahin tha. is tathy kii pushti paashchaatya vidwaan beden pavel tathaa sar george campbell ne bhi kii he. campbell kaa kathan he ki bhoomi jotane kaa adhikaar ek adhikaar maatr hi tha or hindu vyavastha ke anusaar bhoomi nahin mana gaya tha. aadhunik anusandhanon dwaara yah gyaat hua he ki pracheen bharat main samant, uparik, bhogik, pratihar tathaa dandanayak vidyaman the. ye log newnaadhik samantpratha ke anukool the. kintu hamen inke adhikaron tathaa kartavyon kaa pataa nishchay rup se nahin ho sakaa he, sivaay iske ki ye log apane swaamiyon ko aavashyaktaa padane par sainik bhejte the. in adhikariyon ko paarishramik ke rup main bhoomi pradaan kii jaati thi. bhoomivyastha ke sambandh main yajyavlky ke matanusaar chaar varg, maheepathi, kshetraswami, krishak or shikami the . acharya brihaspati ne kshetraswami ke sthaan main keval swami shabd kaa hi prayog kiya he parantu iskaa spashtikaran kar diya he ki swami, raja or khetihar ke madhya kaa varg tha. uparyukt varnan keval bhudhruti ke vargeekaran ko ingit karata he, na ki krishak ko ek angl das ke str par pahunchaa detaa he.
 mukhya prashn to yah he ki bhoomi par swatv adhikaar kisko - rajya ko, krishak ko athwa kisi madhyavarti varg ko vidwaanon ke matanusaar pracheen bharat main yah adhikaar hi tha jo swatv adhikaar nahin kaha ja saktaa.
 yavan shasankaal main ham is pracheen bhoomivyastha main koi roopaantar nahin pate or na bhoomi-swatv-adhikaron ke mul siddhanton main parivartan hi. yavan shaasha bhoomikar gaanv ke mukhiya dwaara hi vasuul karte the or kabhi-kabhi sthaneey saradaaron vaa raajaaon dwaara, jo apana str gaanv ke mukhiya se unchaa hone kaa daawa karte the. in raajaaon ke daawey main rajya or krishak ke bich main ek madhyavarti varg kaa janm prathit hota he. parantu samantvaad pad avrodh sthaayee rakhaa gaya tha kyonki rajya sarvada in raajaaon ko karmchaaree hi maanate the. yadhyapi ye raja vanshanugat hone lage the tathaapi rajya ko inke pad ko dene tathaa waapas lene kaa adhikaar sadaiv praapt tha. ek raja ke uttaradhikari ko raja kii sanad praapt karne ke liye prarthanapatr dena padataa tha or sanad kii prapti ke pashchaat hi vah raja hota tha. aainekabari main krishak tathaa rajya ke bich main kisi madhyavarti varg ko manyata nahin di gai he. tathakthith raja or jameendaar saidhantik or vaastavik rup main keval kar vasuul karanevaale karmchaaree hi the.
 yah ullekhneey he ki yavan shaskaon ne bhoomi-swaamitv-adhikaar kaa kabhi daawa nahin kiya tha. yah baat in aitihaasik tathyon se spasht he ki aurangzeb ne hundi, palam tathaa anya sthanon par krishakon se bhoomi kharidi thi, jaisaa akbar ne akbarabad or elahabaad main kile banane ke liye kiya tha. aisa hi shahjahan ne bhi kiya ukt pramaanon se siddh hota he ki yavan shaasha keval kar vasuul karne main hi sampatti adhikaar maanate the, na ki bhoomi main. unke shasankaal main krishak ke adhikaron ko ucchtam manyata di gai thi. krishak apana kar raja tathaa gaanv ke mukhiya dwaara hi detaa tha or raja tathaa mukhiya ko rajya dwaara is kaary kaa paarishramik miltaa tha.
 san 1707 i0 main aurangzeb kii mrityu ke pashchaat krishakon ke adhikaron kaa lop dhire-dhire aarambh hua jab ki kendriya satta shithil padane lagi. is araajaktaa ke samay main ardhsamantvaadi swaartho kii manobhaavna kaa pradurbhaav hua. jab rajya kii satta shithil padane lagi, rajya ke karmchaaree praja ke janmaal kii raksha karne main asamarth hone lage. falswaroop gramnivasee raksha ke liye shaktishaalee karmchaaree evam raja yaa mukhiya logon kaa sahaara lene lage. in logon ne swabhaavat: sharnaarthi krishakon ke bhoomyadhikaron par akraman kiya. in paristhitiyon main jameendaari pratha ke ankur paae jate hai. parantu is sankatkaal main bhi krishakon ke bhoomyadhikaron kaa purna samarpan nahin hua tha.
 bharat main angrejon ke aagamankaal se hi jameendaari pratha kaa udai hone laga. angrej shaskaon kaa vishwaas tha ki ve bhoomi ke swami hai or krishak unki praja hai isaliye unhone sthaayee tathaa asthaayee bandobast bade krishakon tathaa raajaaon or jameendaaron se kiye. yadhyapi raajnneetik auchity se prabhavit hokar usne ek ek pargana har kar vasuul karanevaale ijaaredaar ko paanch varsh ke liye patte par de diya. is prakaar jameendaari pratha ko angrajon ne manyata pradaan kii yadhyapi aarambh main unka vichaar krishakon ko unke adhikaron se vanchit karne kaa nahin tha san 1786 i0 main lard corn walis, warren hestigaj ke baad, garvanar general hua. lard cornwalis bhi jameendaari pratha ke paksh main tha. usne san 1791 i0 bengal, bihar tathaa urisa main das varshiya bandobast kii ajna di. do varsh pashchaat board of directors ne is das varshiya yojana ko sthaayee bandobast bana dene kii anumati de di.
 madras main jameendaari pratha kaa udai angrej shaskaon kii nilaam niti dwaara hua. gaanvon kii bhoomi kaa vibhaajan kar unhen nilaam kar diya jaataa tha or adhiktam mulya denevaale ko vikray kar diya jaataa tha. prarambh main avadh main bandobast krishak se hi kiya gaya tha parantu tadnantar raajnneetik kaarnon se yah bandobast jameendaaron se kiya gaya. mahaan itihaaskaar sar vincent e0 smith, aligarh kii bandobast report main, yah baat spasht rup se sweekaar karata he ki prachlit bhoomyadhikaron kii upeksha karte hue keval upyogita ko lakshya main rakhkar bandobast izaardaaron se kiye gaye. anyaaypurna karrashi ikattha karne kaa yah sabase saral upaay he tathaa yah raajnneeti ke drushtikon se bhi upyogi he kyonki iske falswaroop sarkaar kaa ek shaktishaalee tathaa dhani varg kii sahaayta milti rahegi.
 is prakaar bharatvarsh ke itihaas main sarvapratham in bandobaston dwaara rajya or krishakon ke bich main jameendaaron kaa varg angrejon kii niti dwaara sthapit hua jiske fal swaroop krishakon ke bhu-sampatti adhikaar, jo anadi kaal se chale aa rahe the, chhin gaye. yah madhyavarti varg din prati din dhani hota gaya kyonki angrej shaasha apni karrashi main se adhik se adhik hissaa unhen pralobhan ke rup main dete rahe.
 in bandobaston main krishakon ke hiton kii ore koi dhyaan nahin diya gaya tha jiske parinamswaroop unka du:kha, apmaan evam daridray din pratidin badhata gaya. kai baar angrej shaskaon ne bhi is ore dhyaan dilaayaa ki krishakon kii bhudhruti kii raksha kii jaay evam unka lagaan bandobast ke samay tak nirdhaarit kar diya jaay. phir bhi kuch nahin kiya gaya. iskaa kaaran yah tha ki angrej shaskaon kii dharna thi ki jameendaaron ke saath vyavhaar main udaartaa dikhaane par jab ve sampann evam santusht rahenge to ve apane asamiyon ko nahin sataayenge jiske falswaroop ve bhi khushhaal rahenge. parantu yah unki mahaan bhul thi kyonki jameendaaron ne hameshaa hi apane kartavya ke saath vishwasghaat kiya. at: angrej shaasha yah mahasoos karne lage ki is bhul kaa sudhaar kiya jaae. falswaroop unhone krishakon kii dasha sudhaarney ke liye bhoomi sambandhi vidhaanon kii vyavastha kii. yah kadam jameendaari pratha ke ast kii disha main pratham charan kaha ja saktaa he.
 is pratham charan main, jo san 1859 i0 se 1929 i0 tak rahaa, jo kanoon bane unase jameendaaron ke lagaan badhaane ke adhikaron par kuch pratibandh lagaae gaye or ucch shrenee ke krishakon ko laabh bhi hue. kintu in kanoonon kaa mukhya uddeshy jameendaaron ko lagaan vasuul karne main sahuuliyat dene kaa tha jisase ve rajya ko rajasav thik samay par de saken. san 1859 i0 main bhoomi sambandhi pehla adhinium paas hua. yah adhinium samast british bharat ke liye ek adarsh bhoomi-adhinium tha jiske anuroop adhinium bharat ke sabhi bhaagon main paas hue or samay samay par unamem sanshodhan bhi kiye gaye taaki asantusht krishakon ko shant kiya ja sake. kintu jameendaar phir bhi krishakon ko apane nyaaypurna tathaa anyaaypurna karon ko vasuulne ke liye nichodte rahe jisase kisaanon main ghor asantosh tathaa bechaini failene lagi.
 jameendaari pratha ke ast ke kram main doosraa charan san 1930 i0 se 1944 i0 tak rahaa. is samay main saare desh main kisaan andolan hone lage. in andolanon kaa beej ek kisaan sabha ne boyaa tha jo akhil bhartiya congress kii elahabaad baithak main taarikh 11 farvari san 1918 i0 ko hui thi. tatpashchaat congress kisaanon ke hiton ko aage badhaane lagi. parinaam swaroop gramin janata main kaaphi jagrati paidaa ho gai. pan0 jawaharlal neh degree ne you0 pi0 congress cameti main taarikh 27 oktober 1928 ko ghoshnaa kii ki raajnneetik swatantraaa nirarthak he jab tak kisaanon ko shoshan se mukti na praapt ho. shanai: shanai: kisaanon kii jaagrukta badi or saath hi saath unki vyakulata bhi. kisaan varg ab adhik mukhar ho gaya or bhudhruti kii sthirataa evam lagaan main kami kii maang karne laga. kisaan andolanon se prabhavit hokar raiyyatwarikshetron main nae adhinium banaae gaye jinase krishakon ke hiton kii raksha ho sake. malabar tenency act is sambandh main simachinh he. iske baad bhopal land revenue act, 1935 tathaa assam tenency act 1935 paas hue. government ov india act, 1935, ke arntagat jab ‘pravinshal aatonomi’ kaa udghaatan hua to prantiy sarkaron ne bhumisudhar adhiniyamon kii vyavastha kii jinamein krishakon ko or adhikaar pradaan kiye gaye tathaa jameendaaron ke adhikaron kii katautee kii gai. you0 pi0 tenency act, 1939, tathaa bombai tenency act, 1939 vishisht udhaaharan aise vyapak adhiniyamon ke hai jinke dwaara krishakon ko maurusi adhikaar die gaye evam krishakon ke hit main jameendaaron ke katipay adhikaar chin liye gaye.
 in bhoomi sudhaar adhiniyamon ke banane par bhi jameendaari pratha kii buraaiyaan vidyaman raheen, yadhyapi kaaphi had tak jameendaaron ko pangu bana diya gaya tha. in jameendaaron ko neh degree ji ‘british sarkaar kii atilaalit santan ’ kaha karte the. ve bhootkaaleen samantvaadi pratha ke pratik the jo ki aadhunik paristhatiyon ke bilkul pratikul ho gai thi. isliye indian neshnal congress ne kai baar is baat kii ghoshnaa kii ki jameendaari unmoolan ko congress ke kaarykram main pramukh sthaan dena chahie. ek kisaan conference taarikh 27,28 april san 1935 i0 ko sardaar patel ke sabhapatitv main elahabaad main hui thi. usne jameendaari unmoolan ko prastaav paas karke is ore ek pramukh kadam uthaaya is prastaav main yah ghoshnaa kii gai thi ki ‘gramakalyaan ke drushtikon se vartmaan jameendaari pratha bilkul vipareet he. yah pratha british shashan ke aagaman main laai gai or isse gramin jivan purnataya tahas nahas ho gaya he’. parantu san 1939 i0 main dwitiya vishwayuddh shuru ho jane ke kaaran bhoomi sudhaar kaa sara kaarykram ruuk gaya.
 yuddh kii samaapti ke baad jameendaari pratha ke ant kaa antim charan aarambh hua jo san 1945 se 1955 tak chalaa. yuddh samaapt hote hi british sarkaar ne 1945 i0 main government of india act 1935 i0 ke antargat prantiy sadanon ke chunaav karne kaa faisla kiya. congress ne chunaav main bhaag lene kaa nishchay kiya or disambar 1945 main chunaav ghoshnaptr nikaala. is ghoshnaptr main jameendaari unmoolan ke vishay main spashtatya kaha gaya ki ‘bhoomi vyavastha kaa sudhaar, jisaki bharat main ati aavashyaktaa he, krishakon tathaa rajyake bich madhyavarti varg ko hataane se sambandhit he. isliye is madhyavarti varg ke adhikaron kaa uchit pratikar dekar praapt kar liya janaa chahie’. is ghoshnaa patr se arthshaastri, raajnneetijna tathaa patrkaar sabhi sahamat the. jameendaari pratha bhartiya aarthik vikaas main rukawat daalati thi kyonki bade jameendaar hameshaa pratikriyavaad ke samarthak the. ‘landan iconomist’ ne inke vishay main likhaa tha ki ‘inamen se adhiktar ‘thekarase’ ke paatr ‘lard steen’ kii tarah dushcharitra, ‘jine astine’ ke ‘mistar benet’ kii tarah aalsee, ‘surtijasquaire’ kii tarah sharaabi the . bengal land kamishan bhi is nishkarsh par pahunchaa ki ‘san 1793 i0 kaa sthaayee bandobast us samay jin bhi kaarnon se uchit samajha gaya ho, aaj kii paristhiti main anupyukt he or jameendaari pratha main itani buraaiyaan upaj chuki he ki yah ab raashtra ke hit main kisi bhi prakaar upyogi nahin rah gai he.’ bhartiya tathaa paashchaatya arthvettaon kii raay main jameendaari unmoolan adhik krishi utpaadan ke liye atyaavashyak he. iske atirikt yah pratha sansar ke har bhaag main samyaanukool na hone ke kaaran samaapt ho chuki he. punasch, yah pratha rajya ke liye adhik kharchili he. sarvopari, yah pratha is samay aisi sthiti par pahunch chuki thi ki yadi iskaa unmoolan na kiya gaya hota to iske kaaran ne keval rashtriya aarthik samasya par hi varan samaaj suraksha par bhi vipatti aa padati.
 at: san 1946 i0 main chunaav main safalataa ke falswaroop jab har praant main congress mantrimandal bane to chunaav pratigya ke anusaar jameendaari pratha ko samaapt karne ke liye vidheyak prastut kiye gaye. ye vidheyak san 1950 i0 se 1955 i0 tak adhinium banakar chaalu ho gaye jinke parinamswaroop jameendaari pratha kaa bharat main unmoolan ho gaya or krishakon evam rajya ke bich pun: sidhaa sambandh sthapit ho gaya. bhoomi ke swatvadhikaar ab krishakon ko waapas mil gaye jinka upyog ve anadi paramparaagat kaal se karte chale aae the.
 is prakaar jis jameendaari pratha kaa udai hamaare desh main angrejon ke aagaman se hua tha uskaa ant bhi unke shashan ke samaapt hote hi ho gaya. is pratha kii samaapti par kisi ne tanik bhi shok prakat nahin kiya, kyonki iskaa vinaash hote hi puraane siddhant kii, jiske anusaar bhoomi kaa swami krishak hota tha, punrariti hui. jo dinaank 02/10/1951 ko jamidari pratha kii samaapti hui thi madhya pradesh main bhi gwalior riyasat main jamidari kii vyavastha thi jo agar susner aadi malwa ke adhikansh hisse gwalior riyasat ke adhin thea
