 manmohan hindi filmon ke ek charitra abhinayta the jo mukhyatah khalanaayak kii bhoomika ke liye jane jate hai. unhonen kai bengali, punjabi tathaa gujarati filmon main bhi kaary kiya he.
 unka janm jamshedpur, british bharat me ek ucch vargeey parivaar main hua. apane anya teen bhaiyon se alag unhe bachapan se hi abhinay kaa shauk tha. san 1950 main wein mumbai aa gaye, saubhagyavash unhe kaam paane ke liye sangharsh nahin karnaa pada. ve bahut mithravat vyakti the, hameshaa apane dosto kii madad ke liye taiyaar rahete the. unke putr nitin manmohan mashhoor nirmaataa he jinhonen bol radha bol, laadla, deewangi, bhoot or yamala pagalaa divaana jaisi filmo kaa nirmaan kiya he.
 manmohan ne apane safar kii shuruuaat ye raste hai pyaar ke me ek choti bhoomika se kii. ve shankar-jaykishan ke kareebi the, jaykishan ne hi unka parichay nirdeshak keval kashyap se karavaaya jinhonen unhe apni film shahid main kaam diya. dhire-dhire ve us daur ke pramukh khalnaayako me shumaar ho gaye, or ek saal to unki lagbhag 14 filmein ek hi maheene me pradarshit hui, sattar ke dashak me ve apane shikhar par the. yadi manoj kumaar, shakti samant tathaa pramod chakravarti main se koi film banaate to usame bagaiyr unase puche unhe bhoomika de dete, lekin manmohan bhi kabhi kisi ko inkaar nahi karte. ve nirdeshak bhappi soni kii bhi sabhi filmon me karyrat rahete the.
