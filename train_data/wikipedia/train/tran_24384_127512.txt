 kshar ek aisa padaarth he, jisko jal main milaane se jal kaa pHmAna 7.0 se adhik ho jaataa he. bransted or lori ke anusaar, kshar ek aisa padaarth he jo amleey padaarthon ko OH- daan karte hai.
 ksharak vastav main ve padaarth hai jo amla ke saath milakar lavan or jal banaate hai. udhaahrant:, zinc oxide salphurik amla ke saath milakar zinc sulphate or jal banaata he. daahak soda, salfurik amla ke saath milakar sodium sulphate or jal banaata he. dhaatuon ke oxide saamanyat: ksharak hai. par iske apwaad bhi hai.
 ksharakon main dhaatuon ke oxide or hydraksaide hai, par suvidha ke liye tatwon ke kuch aise samooh bhi rakhe gaye hai jo amlon ke saath milakar bina jal bane hi lavan banaate hai. aise ksharakon main ammonia, hydraxilemin or phosphin hai. drav ammonia main ghul jaataa he par phinolfaileen se koi rang nahin detaa. at: kahan tak yah ksharak kaha ja saktaa he, yah baat sandigdh he.
 yadhyapi upar kii ksharak kii paribhaasha badi asantoshprad he, tathaapi isse acchhee paribhaasha nahin di ja saki he. ksharak or kshar paryaayavachi shabd nahin hai. sab kshar ksharak hai par sab ksharak kshar nahin hai. kshar-dhaatuon ke oxide, jaise sodium oxide, jal main ghulkar hydraksaide banaate hai. ye prabal ksharkeey hote hai. kshareey mrudadhatuon ke oxide, jaise calcium oxide, jal main alp viley or alp kshareey hote hai. anya dhaatuon ke oxide jal main nahin ghulte or unke hydraksaide paroksh ritiyon se hi banaae jate hai.
 dhaatuon ke oxide or hydraksaide ksharak hote hai. kshar dhaatuon ke oxide jal main sheeghra ghul jate hai. kuch dhaatuon ke oxide jal main kam viley hote hai or kuch dhaatuon ke oxide jal main zaraa bhi viley nahin hai. kuch adhaatuon ke hydride, jaise nitrogen or phosphorus ke hydride bhi bhasma hote hai.
