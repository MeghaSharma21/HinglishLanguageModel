 kaliyasot dame kaliyasot nadi bhopal main sthit pramukh jalabandho va bhopal ke pramukh manoram khubsurat paryatak sthal main se ek he yah bhopal ke madhya main chunabhatti va nehrunagar rahvaasee colony main sthit he | kaliyasot dame kaa upyog mukhtaya varsh ke nabambar se farvari ke madhya rabi kii fasalon main lagbhag 10425 hectare main madhya pradesh ke bhopal evam raisen jilo main sichaai hetu kiya jaataa he | is dame kaa nirmaan bhopal ke jalsandhaaran ko lekar bahut hi khubsurat tareeke se kiya gaya he jiske antargat bhopal main hone vaali varsha ke jal ko sandharit va varsha ke jal ko sichaai main purna rup se upyog main laayaa jaataa he | jaisaa kii vidit he bhopal kii shaan kahalaane vaala bada taal jiskaa nirmaan parmaar rajabhoj san 1005 se 1055 ke madhya main kiya gaya | is talab main kolans nadi se varsha kaa jal aata he parantu adhik maatra main hone vaali varsha ke jal ko rokane hetu bhopal ke dakshin disha main san 1965 main bhadbhada dame kaa nirmaan kiya gaya evam isamen over flo jal ko san 1994 main bana kaliyasot jalabandha main prawahit kiya jaataa he jisko kaliyasot jalband dwaara roka jaataa he | is jalabandha main 13 dwaar bhi he jiske dwaara varsha jal ko kaliyasot nadi main bahaya jaataa he jo kii betwa nadi main miltaa he | bhopal main adhik main hui varsha ko kaaliyasot jalband ke dwaara niyatrit kiya jaataa he |
