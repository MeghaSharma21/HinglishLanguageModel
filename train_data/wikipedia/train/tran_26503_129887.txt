 aatmakatha hindi gadhy kii ek vidha he jisamen lekhak apni hi katha smritiyon ke aadhaar par likhata he. aatmakatha main nishpakshta jaruri he. ise kaalpanik baton or ghatnaon se bachaana bhi jaruri he or rochakata bhi banaae rakhane kii jaruri he."jab koi vyakti kalatmak saahitiyik dhang se apni jeevani swayan. likhata he to vah aatmakatha kehalaati he."
 chandra talapade mohanti ne apni pustak ' feminism ' main likhaa he jiskaa taatpary yah he ki aatmakatha apane ko abhivyakt karne kaa vah madhyam he, jiske jariye vyakti samaaj kii jatiltaaon or apane nijee sambandhon kii gutthiyon ko kholta he. aatmakatha, chaahe vah kisi bhi bhashaa main likhi gai ho, vah stri mukti kaa maarg he, jiske jariye lekhikaaye pitrusatta or ling donon hi str par apane ko mukt karnaa chaahati hai.
 bhaaratendu krit kuch aap beeti kuch jag beeti dow. rajendra prasad kii aatmakatha, rahul sankrutyaayan kii meri jivan gaatha ke atirikt dow. harivanshrai bachchan kii aatmakatha bhi chaar khandon main he. kya bhuuluun kya yaad karuun, nid kaa nirmaan phir-phir, basere se dur, dash dwaar se sopan tak, prasiddh lokapriy aatmakathaayen hai.
