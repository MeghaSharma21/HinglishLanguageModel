 bhartiya samskruti kaa aadhaar veda ko mana jaataa he. veda dharmik granth hi nahin he balki vigyaan kii pehali pustak he jisamen chikitsa vigyaan, bhautik, vigyaan, rasayan or khagol vigyaan kaa bhi vistrut varnan miltaa he. bhartiya jyotish vidya kaa janm bhi veda se hua he. veda se janm lene ke kaaran ise vaidic jyotish ke naam se janaa jaataa he.
 vaidic jyotish kii paribhaasha
 vaidic jyotish ko paribhaashit kiya jaae to kahenge ki vaidic jyotish aisa vigyaan yaa shaastra he jo akaash mandal main vicharne vaale grahon jaise surya, chandra, mangal, budh ke saath raashiyon evam nakshatron kaa adhyayan karata he or in akashiya tatwon se prithvi evam prithvi par rahane vaale log kis prakaar prabhavit hote hai unka vishleshan karata he. vaidic jyotish main gananaa ke kram main raashichakr, navagraha, janm raashi ko mahatvapurn tatv ke rup main dekha jaataa he.
 raashi or raashichakr
 raashi or raashichakr ko samajhane ke liye nakshatron ko ko samajhnaa aavashyak he kyoki raashi nakshatron se hi nirmit hote hai. vaidic jyotish main raashi or [[raashichakr[[ nirdhaaran ke liye 360 degree kaa ek aabhaashiya path nirdhaarit kiya gaya he. is path main aane vaale tara samoohon ko 27 bhaagon main vibhajit kiya gaya he. prayek tara samooh nakshatra kehalaate hai. nakshatro kii kul sankhya 27 he. 27 nakshatro ko 360 degree ke aabhaashiya path par vibhajit karne se prayek bhaag 13 degree 20 minute kaa hota he. is tarah prayek nakshatra 13 degree 20 minute kaa hota he.
 vaidic jyotish main raashio ko 360 degree ko 12 bhaago main baanta gaya he jise bhachakra kehete hai. bhachakra main kul 12 rashiyaan hoti hai. raashichakr main prayek raashi 30 degree hoti he. raashichakr main sabase pehla nakshatra he ashvini isliye ise pehla tara mana jaataa he. iske baad he bharni phir kritika is prakaar kramvaar 27 nakshatra aate hai. pehle do nakshatra hai ashvini or bharni hai jinase pehali raashi yani mesh kaa nirmaan hota hai isi kram main shesh nakshatra bhi raashiyon kaa nirmaan karte hai.
 navagraha
 vaidic jyotish main surya, chandra, mangal, budh, guru, shukr, shani or rahu ketu ko [[navagraha[[ ke rup main manyata praapt he. sabhi grah apane gochar me bhraman karte hue raashichakr main kuch samay ke liye thaharte hai or apana apana rashifal pradaan karte hai. rahu or ketu aabhaashiya grah he, nakshatra mandal main inkaa vaastavik astitv nahin he. ye donon rashimandal main ganitiya bindu ke rup main sthit hote hai.
 lagn or janm raashi
 prithvi apane aksh par 24 ghante main ek baar pashchim se purab gumti he. is kaaran se sabhi grah nakshatra va rashiyaan 24 ghante main ek baar purab se pashchim disha main gumti hui prathit hoti he. is prakriya main sabhi rashiyaan or taare 24 ghante main ek baar purvi kshitij par udit or pashchimi kshitij par ast hote hue nazar aate hai. yahi kaaran he ki ek nishchit bindu or kaal main raashichakr main ek vishesh raashi purvi kshitij par udit hoti he. jab koi vyakti janm letaa he us samay us akshansh or deshaantar main jo raashi purv disha main udit hoti he vah raashi vyakti kaa janm lagn kehalaata he. janm ke samay chandramaa jis raashi main baitha hota he us raashi ko janm raashi yaa chandra lagn ke naam se janaa jaataa he.
