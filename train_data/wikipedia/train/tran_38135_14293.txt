 kartikeya yaa murugan, ek lokapriy hindu dev hai or inke adhiktar bhakt tamil hindu hai. inaki puja mukhyat: bharat ke dakshini rajyon or visheshkar tamil nadu main kii jaati he iske atirikt vishwa main jahaan kahin bhi tamil nivasee/pravasi rahete hai jaise ki srilanka, malaysia, singapore aadi main bhi yah puuje jate hai. inke chha: sabase prasiddh mandir tamil nadu main sthit hai. tamil inhen tamil kadvul yani ki tamilon ke devtaa kah kar sambodhit karte hai. yah bharat ke tamil nadu rajya ke rakshak dev bhi hai. 
 kartikeya ji bhagwaan shiv or bhagwati parvati ke putr hai tathaa sadaiv balak rup hi rahete hai. parantu unke is balak swaroop kaa bhi ek rahasy he.
 bhagwaan kartikeya chha: baalkon ke rup main janme the tathaa inaki dekhbhaal kritika ne kii thi, isiilie unhen kartikeya dhatri bhi kehete hai.
 skanda puraana ke anusaar bhagwaan shiv ke diye vardaan ke kaaran adharmee rakshas tarakasur atyant shaktishaalee ho chukaa tha. vardaan ke anusaar keval shivputra hi uskaa vadh kar saktaa tha. or isi kaaran vah teenon lokon main haahaakaar machaa rahaa tha. isiilie saare devtaa bhagwaan vishnu ke paas ja pahunche. bhagwaan vishnu ne unhen suzav diya kii ve kailash jaakar bhagwaan shiv se putr utpann karne kii vinati karen. vishnu kii baat sunakar samast devgan jab kailash pahunche tab unhen pataa chalaa ki shivaji or mata parvati to vivaah ke pashchaat se hi deodara van main ekantavaas ke liye ja chuke hai. vivash va niraash devtaa jab deodara van ja pahunche tab unhen pataa chalaa kii shivaji or mata parvati van main ek gupha main nivas kar rahe hai. devataaon ne shivaji se madad kii guhaar lagaai kintu koi laabh nahin hua, bholebhandari to kampash main bandhakar apni ardhangini ke saath sambhog karne main rat the. unako jaagrit karne ke liye agni dev ne unki kamkrida main vighn utpann karne kii thaan lee. agnidev jab gupha ke dwaar tak pahunche tab unhone dekha kii shiv shakti kamvasana main leen hokar sahavaas main tallin the, kintu agnidev ke aane kii aahat sunakar ve donon saavdhaan ho gaye.sambhog ke samay parpurush ko sameep paakar devi parvati ne lajja se apana sundar mukh kamalpushp se dhak liya. devi kaa vah rup lajja gauri ke naam se prasidd ho gaya.kamkrida main magn shiv ji ne jab agnidev ko dekha tab unhone bhi sambhog krida tyagkar agnidev ke samaksh aana padaa. lekin itane main kamaatur shivaji kaa anjaane main hi veerypat ho gaya. agnidev ne us amogh veery ko kabutar kaa rup dhaaran karke grahan kar liya va tarakasur se bachaane ke liye use lekar jane lage. kintu us veery kaa taap itnaa adhik tha kii agnidev se bhi sahan nahin hua. is kaaran unhone us amogh veery ko gangadevi ko saunp diya. jab devi ganga us divya ansh ko lekar jane lagi tab uski shakti se ganga kaa pani ubalane laga. bhaybheet gangadevi ne us divya ansh ko sharavan van main laakar sthapit kar diyakintu gangaajal main behate behate vah divya ansh chah bhaagon main vibhajit ho gaya tha. bhagwaan shiv ke sharir se utpann veery ke un divya anshon se chah sundar va sukomal shishuon kaa janm hua.us van main vihaar karti chah kritika kanyaon kii drushti jab un baalkon par paddy tab unke man main un baalkon ke prati maatrutiv bhav jaagaa. or wo sab un baalkon ko lekar unako apana stanpan karaane lagi. uske pashchaat ve sab un baalkon ko lekar kritikalok chali gai va unka paalan poshan karne lageen. jab in sabake bare main naarad ji ne shiv parvati ko bataaya tab ve donon apane putr se milane ke liye vyakul ho uthe, va kritikalok chal pade. jab maan parvati ne apane chah putron ko dekha tab wo maatrutiv bhav se bhavuk ho uthi, or unhone un baalkon ko itane jor se gale laga liya kii ve chah shishu ek hi shishu ban gaye jiske chah sheesh the. tatpashchaat shiv parvati ne kritikaon ko sari kahani sunai or apane putr ko lekar kailash waapas aa gaye. kritikaon ke dwaara laalan paalan hone ke kaaran us balak kaa naam kartikeya pad gaya. kartikeya ne bada hokar rakshas tarakasur kaa sanhaar kiya.
 sanskrit granth amarkosh ke anusaar kartikeya ke nimna naam hai:
 pita - bhagwaan shivamata - bhagwati parvatibhai - ganesh bahan - ashokasundari patni - devsena vaahan - mor baalpan main inaki dekhbhaal kritika ne kii thi.
 batu guphaayen jo kii malaysia ke gombak jile main sthit ek chuunaa pathar kii pahari he vahaan, bhagavvaan murugan kii vishwa main sarvaadhik oonchi pratimaa sthit he jisaki oonchai 42.7 meter he.
