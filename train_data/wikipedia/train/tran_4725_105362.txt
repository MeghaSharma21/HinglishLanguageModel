 vaidic dharmapar ek shrenee kaa bhaag
 moksh
 dhyaan yoga 
 
 vaaman vishnu ke paanchave tathaa treta yug ke pehle avatar the. iske saath hi yah vishnu ke pehle aise avatar the jo maanav rup main prakat hue â€” alabatta boune brahman ke rup main. inako dakshin bharat main upendra ke naam se bhi janaa jaataa he.
 vaaman rishi kashyap tathaa unki patni aditi ke putr the. vah adityon main barahawein the. aisi manyata he ki vah indra ke chote bhai the.
 bhagwat katha ke anusaar vishnu ne indra kaa devloak main adhikaar punah sthapit karne ke liye yah avatar liya. devloak asur raja bali ne hadap liya tha. bali virochan ke putr tathaa prahlaad ke pautra the or ek dayaalu asur raja ke rup main jane jate the. yah bhi kaha jaataa he ki apni tapasya tathaa taaqat ke madhyam se bali ne trilok par aadhipaty hasil kar liya tha. vaaman, ek boune brahman ke vesh main bali ke paas gayi or unase apane rahane ke liye teen kadam ke baraabar bhoomi dene kaa aagrah kiya. unke haath main ek lakdi kaa chaataa tha. guru shukracharya ke chetane ke baavjood bali ne vaaman ko vachan de daalaa. 
 vaaman ne apana aakaar itnaa badha liya ki pehle hi kadam main puraa bhuulok naap liya. duusare kadam main devloak naap liya. iske pashchaat brahma ne apane kamandal ke jal se vaaman ke paanv dhoye. isi jal se ganga utpann huyin. tisare kadam ke liye koi bhoomi bachi hi nahin. vachan ke pakke bali ne tab vaaman ko teesraa kadam rakhane ke liye apana sir prastut kar diya. vaaman bali kii vachanabaddhata se ati prasann huye. chunki bali ke dada prahlaad vishnu ke param bhakt the, vaaman ne bali ko pataal lok dene kaa nishchay kiya or apana teesraa kadam bali ke sir main rakhaa jiske falswaroop bali pataal lok main pahunch gayi.ek or katha ke anusaar vaaman ne bali ke sir par apana pair rakhkar unako amartv pradaan kar diya. vishnu apane viraat rup main prakat huye or raja ko mahabali kii oopaadhi pradaan kii kyonki bali ne apni dharmaparayanata tathaa vachanabaddhata ke kaaran apane aap ko mahatma sabit kar diya tha. vishnu ne mahabali ko aadhyatmik akaash jane kii anumati de di jahaan unka apane sadguni dada prahlada tathaa anya divine atmaaon se milanaa hua.
 vaamanavatar ke rup main vishnu ne bali ko yah paath diya ki dambh tathaa ahankaar se jivan main kuch hasil nahin hota he or yah bhi ki dhan-smapda kshanbhangur hoti he. aisa mana jaataa he ki vishnu ke diye vardaan ke kaaran prati varsh bali dharti par avatarit hote hai or yah sunishchit karte hai ki unki praja khushhaal he.
 aadhyatm ramayana ke anusaar vaaman bhagwaan raja bali ke sutal lok main dwarpal ban gayi or sadaiv bane rahenge. tulsidas dwaara rachit ramcharitamanas main bhi iskaa aisa hi ullekh he.
