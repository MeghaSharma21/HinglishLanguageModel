 mahabharat main dhritarashtra hastinapur ke maharaj vichitraveery kii pehali patni ambika ke putr the. unka janm maharishi veda vyas ke vardaan swaroop hua tha. hastinapur ke ye netraheen maharaj sau putron or ek putree ke pita the. unki patni kaa naam gandhari tha. baad main ye sau putr kaurav kehalaae. duryodhana or du:shashan kramshah pehle do putr the.
 apane putr vichitraveery kii mrityu ke baad mata satyavati apane sabase pehle janmen putr, vyas ke paas gayi. apni mata kii ajna kaa paalan karte hue, vyas muni vichitraveery kii donon patniyon ke paas gaye or apni yogic shaktiyon se unhen putr utpann karane kaa vardaan diya. unhone apni mata se kaha ki ve donon raaneeyon ko ek-ek kar unke paas bhejein or unhe dekhakar jo jis bhav main rahegaa uskaa putr vaisaa hi hoga. tab pehle badi rani ambika kaksh main gayi lekin vyasaji ke bhayanak rup ko dekhakar dar gai or bhay ke maare apni ankhen band kar leen. isliye unhen jo putr utpan hua vah janmandh tha. vah janmandh putr tha dhritarashtra. unki netraheenta ke kaaran hastinapur kaa maharaj unke anuj pandu ko niyukt kiya gaya. pandu kii mrityu ke baad ve hastinapur ke maharaj bane.
 ga: vichitraveery ke nidhan ke baad vyas se dhritarashtra or pandu kaa janm hua. c: kunti ko vivaah se pehle karn paidaa hua. da: pandav pandu ke putr the. lekin devataaon ke var prabhaav se kunti or maadri ko ye putr utpann hue. yama dharmraj se yudhisthir,vaayu se bhim,indra se arjuna,maadri ko aswani devataaon se judawaan bachche nakul, sahadev hue. t: duryodhana or uske sau bhai ek baar paidaa hue. na: pandavon ko draupadi se paanch putr utpann hue. unako upapandav kehete the. : ** yudhisthir se prativindhyas, bhim se shritasom, arjuna se shritakarm, nakul se shatanik, sahadev se shritsen kaa janm hua. 
 mahatvapurn sanket
 
