 ]
 kala, samskruti, itihaas evam paryaton kshetron kii baat kii jaye, to bharat bhoomi kaa muqabla to dur, koi aas-paas bhi khada hua najar nahin aata. 'atithi devo bhavah' sabhyataa vaale hamaare desh main kadam-kadam par aitihaasik sthal, vijay stambh, mahal, minaaren, baavadiyaan, har sthal se judy puranic gaatha, har ek sthaan kaa dharmik mahatva aadi dekhne yaa sunne main aata he. in sthanon par logon ko dharm se jodne ke liye anekon raajaaon ne mandir, masjid, carch, gurudware evam anya dharmik sthaan banaaye hai. in dharmik-aitihaasik sthanon kii upasthiti ko apane man main bithakar log ek-duusare kaa sammaan karte hai evam apane bacchon ko bhi isi tarah kii shiksha dete hai.
 jaipur-agra rashtriya rajmarg par sthit dausa jile kaa hryday kahe jane vaale sikandra kasbe se uttar kii ore kuch hi kilometre kii duuri par sthit he, aabhaaneri gaanv. puraatatv vibhaag ko praapt avasheshon se gyaat jaankaree ke anusaar aabhaaneri gaanv 3000 varsh se bhi adhik purana ho saktaa he, isi gaanv main sthit he "chaand baavdi".aabhaaneri gaanv kaa shuruuaati naam "abha nagari" tha, lekin kaalaantar main iskaa naam parivartit kar aabhaaneri kar diya gaya.
 chaand baavdi
 9veen shatabdi main nirmit is baavdi kaa nirmaan raja mihir bhoj ne karavaaya tha, or unheen ke naam par is baavdi kaa naam chaand baavdi pada. duniya kii sabase gahari yah baavdi chaaron ore se lagbhag 35 meter chaudi he tathaa is baavdi main upar se neeche tak pakki sidhiyaan bani hui hai, jisase pani kaa str chaahe kitna hi ho, aasaani se bharaa ja saktaa he. 13 manjila yah baavdi 70 fit se bhi zyada gahari he, jisamen bhulbhulaiya ke rup main 1300 sidhiyaan hai. iske thik saamne prasiddh harshad mata kaa mandir he. baavdi nirmaan se sambandhit kuch kivdantiyaan bhi prachlit hai jaise ki is baavdi kaa nirmaan bhoot-preton dwaara kiya gaya or ise itnaa gaharaa isliye banaaya gaya ki isamen yadi koi vastu gir bhi jaye, to use waapas paanaa asambhav he.
 chandani raat main ekadam dudhia safed rang kii tarah dikhaai dene vaali yah baavdi andhere-ujaale kii baavdi naam se bhi prasiddh he. teen manjila is baavdi main nrity kaksh va gupt surang bani hui he, saath hi iske upree bhaag main bana hua parvarti kaaleen mandap is baavdi ke kaafii samay tak upyog main liye jane ke pramaan detaa he. isaki tah tak jane ke liye 13 sopan tathaa lagbhag 1300 sidhiyaan banaai gai hai, jo ki kala kaa apratim udhaaharan pesh karti hai. stambhayukt baramadon se ghiri hui yah baavdi chaaron ore se vargakar he. isaki sabase nichali manzil par bane do taakhon par mahisasur mardini evam ganesh ji kii sundar murtiyan bhi ise khaas banaati hai. baavdi kii surang ke bare main bhi aisa sunne main aata he ki iskaa upyog yuddh yaa anya apatkaaleen paristhitiyon ke samay raja yaa sainikon dwaara kiya jaataa tha. lagbhag paanch-chah varsh purv hui baavdi kii khudaai evam jirnoddhar main bhi ek shilaalekh mila he jisamen ki raja chaand kaa ullekh miltaa he.chaand baavdi evam harshad mata mandir donon kii hi khaas baat yah he ki inke nirmaan main prayukt pattharon par shandaar nakkashi kii gai he, saath hi inaki deevaaron par hindu dharm ke sabhi 33 koti devi-devataaon ke chitra bhi ukere gayi hai. baavdi kii sidhiyon ko aakarshak evam kalatmak tareeke se banaaya gaya he or yahi isaki khaasiyat bhi he ki baavdi main neeche utarane vaala vyakti waapas usee seedhee se upar nahin chadh saktaa. aabhaaneri gupt yug ke baad tathaa aarmabhik madhyakaal ke smarakon ke liye prasiddh he jiske bhagnavshesh videshi akraman ke hamale main khandit hokar idhar-udhar faile hue hai.
 jaisaa ki naam se hi vidit he ki harshad yani harsh se, khushi se, ullas se yani kii harsh evam ullas kii devi ko hi harshad mata naam diya gaya. yahan aane vaale shraddhaluon kaa kahana he ki jo bhi sachche man se mata se arj karata he, uski mannath puri hoti he evam use khushi milti he. is mandir kaa nirmaan bhi raja chaand ne hi karavaaya tha. dohari jagati par sthit yah purvabhimukh mandir mahameru style main bana hua he . iskaa mandap evam garbhagrih donon hi gumbadakaar chhatyukt hai. isaki deevaaron par devi-devataaon va brahmanon kii pratimaaen banaai hui hai . yahan shiv panchayat, hanuman mandir evam anya bahut se mandir bhi bane hue hai jo ki kala kii utkrushtataa ko darshaate hai. mandir ke garbhagrah main kahin bhi cement evam chooney kaa prayog nahin kiya gaya he, jo ki bhartiya shilpakala kaa utkrisht udhaaharan pradarshit karata he.
 mandir ke thik saamne baavdi hone kaa matlab saafe he ki jo bhi vyakti mandir main pravesh kare, vah pehle apane haath-munh dhoe, uske baad mandir main pravesh kare. or yahi hamaare desh kii samskruti bhi he ki jo bhi vyakti kisi dharmik sthal main pravesh kar rahaa he, uskaa tan-man shuddh hona chahie. kabhi mandir main chah foot kii neelam pathar se bani hui harshad mata kii murti hua karti thi jo ki san 1968 main chori ho gai thi. sthaneey nivaasiyon se baat karne par aisa bhi pataa chalata he ki mata gaanv par aane vaale sankat ke bare main pehle hi chetavanee de diya karti thi jisase sthaneey nivasee satark ho jate the evam pareshaaniyon kaa bakhubi saamana kar liya karte the. aisa bhi sunne main aata he ki 1021-26 ke dauraan mohammad gaznavi ne mandir evam iske parisar main tod-phod kii tathaa murtiyon ko bhi kshatigrast kar diya tha. ve khandit murtiyan aaj bhi mandir evam baavdi parisar main surakshit rakhi hui hai. baad main 18veen sadi main jaipur maharaja ne iskaa jirnoddhar karavaaya tha.
 vartmaan main chaand baavdi evam harshad mata mandir donon hi bhartiya puraatatv surveykshan vibhaag ke adheen hai jinhen vibhaag dwaara chaaron ore se lohe kii maid banaakar sangrakshit kiya gaya he. saath hi baavdi va mandir se sambandhit aitihaasik jaankariyon ke liye board bhi lagaaye gayi hai. sabase ahm baat yah bhi he ki yahan ke nivasee bhi pura smapda kaa mahatva jaanate hai evam harshad mata kii vartmaan murti, yahan ke nivaasiyon ne hi pratishthit karwaai thi.
 {{tippaneesuchi}ek raat main taiyaar hui thi ye tino baavdi. :- bhandarej kii baavdi raaj.
 ji haan dausa kii chaand baavdi kii tarah ye baavdi bhi kehete he ki ek raat main hi bani thi. itnaa hi nahin ye bhi kehete he ki chaand baavdi, aaluda kii baavdi or bhandarej kii baavdi tino ko hi ek raat main banaaya gaya or ye tino surang se ek-duusare se judi hai.
