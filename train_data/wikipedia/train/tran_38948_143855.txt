 sulabh samachar, kolkata se prakashit ek bangla saptahik patr tha. yah 19veen shatabdi ke bengal kii patrakarita kaa agradoot tha. iskaa prakaashan kolkata se 16 navambar 1870 se shuru hua. ise keshav chandra sen ne shuru kiya tha.
 keshav chandra sen ne 16 navambar 1870 main kolkata se is samachar patr kaa prakaashan shuru kiya. iskaa mulya maatr ek paisa rakhaa gaya tha, jisase garib log yaa bahut kam paise kharch karne vaale bhi ise kharid saken. varsh 1912 main yah samachar patr indian myrrh press se nikalne laga tha. 
 shuruyaat main isaki 1,000 prati nikaali gai, jo do saptaah main hi bad kar 5,000 ho gai or ek maheene main 8,000 tak pahunch gai. ise mukhyatah aam aadmi hi padhaa karte the, jo haal hi main hone vaale yaa ho chuke ghatnaon ke bare main jaankaree praapt karne ke liye ise padhate the.
