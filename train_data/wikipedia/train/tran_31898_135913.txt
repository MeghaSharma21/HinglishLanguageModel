 bhatakan, shail rastogi dwaara rachit ekanki naatak he. yah ekanki bahut hi yathartwaadee he. is ekanki main rastogi ji ne bacchon ke manasthiti ke bare main bataaya he.
 shrimati shail rastogi kaa janm 1 sitambar 1927 ko meerut main hua tha. unhone agra vishvavidhyalay se em.e kiya or banaras hindu vishvavidhyalay se dow hajariprasad dvivedi ke nirdesan main apana piechdi kiya.unhone raghunatha kanya mahavidhyalay, meerut main 34 varshon tak adhyaapan ke pashchaat sasamman avkaash praapt kiya. ab puri tanmayata se swatantra lekhan karatin hai.unki prakashit kritiyaan he:ekanki: bhatakan, 'ek jindagi banajaara', 'bina rangon ke indradhanush' or 'saavdhaan saasuuji!'.geet : 'paraag', 'jang lage darpan', 'man hue hai kaanch ke' or 'dhoop likhe aakhar'. 'chandani dharti palaagan' .hiku : 'pratibimbit tum', 'sannata khinche din', 'du:kha to pahun hai', 'bansuri he tumhaari' or 'akshar heere moti'.
 yah ekanki un mata-pitaaon par tippanee karte he jo apane kaam ke kaaran apane bacchon par dhyaan nahin de pate hai. aajkal ke mahangaai ke kaaran pati-patni donon ko kaam karnaa padataa he lekin bachche is baat ko samaj nahin pate hai. unhen lagata he ki mata-pita unase pyaar nahin karte or ve virodh karne lagate he, ghar se bhaag jane ke bare main sochate he or kabhi-kabhi hanikaarak kaam bhi kar baithte hai, lekin yah baat sahi nahin he. is ekanki main do bachche neeru or manuj he jo apane mata-pita se shikaayat karte he ki unhen yah ghar ghar nahin lagata or vah usamen akele rahakar dabaa-dabaa mahasoos karte hai. niru apane pita se yah kahati he ki "ghar ek thai he" jiskaa matlab he ki jis prkaar khel main jeet hasil karke khiladi bahut khush hote he, usee prkaar ghar main ghuskar bhi ek vyakti ko aisa hi khush hona chahie, tabhi ek ghar ghar kahalaane ke laayak he. manuj ko yah bhi laga ki uske mata-pita uske janm-din tak bhul gayi the lekin uske mata ne use pulover or pita ne use ghadi dekar yah baat galat sabit kar diya or yah kaha ki ve unase bahut pyaar karte he or naukari to unki majaburi he. bacchon ke is manasthiti ke liye kuch had tak mata-pita bhi zimmedaar he kyonki samayabhaav ke kaaran ve apane bacchon ko sahi maargdarshan nahin de pate hai. isaliye mata-pita ko hameshaa kuch samay bacchon ke saath bitaana chahie. ghar ke andar kaa maahaul hameshaa acha rakhane kii koshish karnaa chahie.
 divakar- niru or manuj ke pita. vah ek daftar main kaam karata he. unhen bacchon ke saath sakht vyavhaar bilkul pasd nahin he or uskaa yah maananaa he ki bacchon ko pyaar se samajhaana chahie.
 kala- divakar kii patni or niru or manuj kii mata. vah ek kalege main padhaati he. upar se sakht he par andar se naram he. bachche padhai se bhatak jaae, yah vah kabhi nahin chaahati he.
 niru- divakar or kala kii beti. unhen padhai se zyaada kalege main hone vaale naatakon main ruchi he. vah bahut acchhee naatak karti he.
 manuj- divakar or kala kaa betaa. use padhai main ekadam ruchi nahin he or do baar fail ho chuke he. use saikil se idhar-udhar ghoomana or apane doston se milanaa acha lagata he.
 http://www.answers.com/Q/What_is_the_summary_of_bhatkan_that_is_written_by_shail_rastogi?https://www.youtube.com/watch?v=Jv4QdSOzDIghttp://www.anubhuti-hindi.org/chhandmukt/s/shail_rastogi/index.htm
