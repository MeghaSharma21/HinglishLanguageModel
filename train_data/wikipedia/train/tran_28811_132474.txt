 susha ek non-unicode hindi tru tip font he jo harsh kumaar ne march 1997 main antarjaal par muft downlod ke liye uplabdh karavaaya tha. susha kaa praarambhik beta sanskaran disambar 1995 main bana. ise teen fonton ke sangathit swaroop main taiyaar kiya gaya tha jiskaa ek swaroop saamaanya or do kalatmak the. inhen kramshah Shusha.ttf, Shusha02.ttf tathaa Shusha05.ttf naam diya gaya tha. iskaa prayog microsoft offis par hindi, marathi, nepali, sanskrit tathaa gujarati likhane tathaa internet par bhi kiya ja saktaa tha. baad main iske punjabi or bengali sanskaran bhi taiyaar kiye gaye. 
 susha font ke muft uplabdh hone se hindi ke anek jaalasthalon ne badi safalataa ke saath internet par apni upasthiti darj kii. isamen anek vyaktigat jaalgharon ke atirikt kuch saahitiyik citen kaafii lokapriyata ke saath vikaas main ain jinamein kaavyalay, bology, abhivyakti tathaa anubhuti pramukh thim. iske atirikt susha kaa istemaal desktop publicing main bhi prachurtaa se hua he.
 kalantar main khoj injanon par praathamikta paane kii chaah va antarrashtriya str par pratispardhaa hetu hindi va anya bhartiya bhashaaon ke jaalghar ahista ahista unicode kaa upyog karne lage hai. windos ekspe jaise upyukt aaparating system va phant downlod karne ke jhanjhat se mukti ke alaava upyog main saralata tru tip phants se duraav va unicode kii or badhane ke kaaran bane hai.
