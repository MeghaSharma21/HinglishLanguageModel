 
 dow sarvapalli radhakrishnan bharat ke pratham up-raashtrapati or dwitiya raashtrapati rahe. ve bhartiya samskruti ke samvahak, prakhyat shikshavid, mahaan darshanik or ek aasthavan hindu vichaarak the. unke inhen gunon ke kaaran san 1954 main bharat sarkaar ne unhen sarvocch sammaan bharat ratna se alankrita kiya tha. unka janmdin bharat main shikshak diwas ke rup main manaaya jaataa he. 
 dow radhakrishnan kaa janm tamilnadu ke tirutani gram main, jo tatkaaleen madras se lagbhag 64 ki me kii duuri par sthit he, 5 sitambar 1888 ko hua tha. jis parivaar main unhone janm liya vah ek brahman parivaar tha. unka janm sthaan bhi ek pavitra tirthasthal ke rup main vikhyath rahaa he. radhakrishnan ke purakhe pehle kabhi 'sarvapalli' naamak gram main rahete the or 18veen shatabdi ke madhya main unhone tirutani gram kii ore nishkraman kiya tha. lekin unke purakhe chaahate the ki unke naam ke saath unke janmasthal ke gram kaa bodh bhi sadaiv rahanaa chaiye. isi kaaran unke parijan apane naam ke purv 'sarvapalli' dhaaran karne lage the.
 dow radhakrishnan ek garib kintu vidwaan brahman kii santaan the. unke pita kaa naam 'sarvapalli veeraswami' or mata kaa naam 'sitamma' tha. unke pita rajasav vibhaag main kaam karte the. un par bahut bade parivaar ke bharan-poshan kaa daayitv tha. veeraswami ke paanch putr tathaa ek putree thi. radhakrishnan kaa sthaan in santatiyon main doosraa tha. unke pita kaafii kathinaayee ke saath parivaar kaa nirvahan kar rahe the. is kaaran balak radhakrishnan ko bachapan main koi vishesh sukh praapt nahin hua.
 radhakrishnan kaa balykaal tirutani evam tirupati jaise dharmik sthalon par hi vyateet hua. unhone pratham aath varsh tirutani main hi gujaarey. yadhyapi unke pita puraane vichaaron ke the or unamem dharmik bhavanaayen bhi thim, iske baavjood unhone radhakrishnan ko chrishchiyan mishanri sanstha luthern mishan skool, tirupati main 1896-1900 ke madhya vidyadhyayan ke liye bheja. phir agle 4 varsh kii unki shiksha vellore main hui. iske baad unhone madras chrishchiyan college, madras main shiksha praapt kii. vah bachapan se hi medhaavi the.
 in 12 varshon ke adhyayan kaal main radhakrishnan ne bible ke mahatvapurn ansh bhi yaad kar liye. iske liye unhen vishisht yogyata kaa sammaan pradaan kiya gaya. is umr main unhone vir saavarkar or swami vivekananda kaa bhi adhyayan kiya. unhone 1902 main metric str kii pariksha uteern kii or unhen chaatravrutti bhi praapt hui. iske baad unhone 1904 main kala sankaay pariksha pratham shrenee main uteern kii. unhen manovigyaan, itihaas or ganit vishay main vishesh yogyata kii tippanee bhi ucch praptankon ke kaaran mili. iske alaava chrishchiyan college, madras ne unhen chaatravrutti bhi di. darshanashastra main em0e0 karne ke pashchaat 1916 main ve madras residency college main darshanashastra ke sahaayak praadhyaapak niyukt hue. baad main usee college main ve praadhyaapak bhi rahe. dow radhakrishnan ne apane lekhon or bhaashanon ke madhyam se vishwa ko bhartiya darshan shaastra se parichit karaayaa. saare vishwa main unke lekhon kii prashansa kii gayi.
 us samay madras ke brahman pariwaron main kam umr main hi shaadi sampann ho jaati thi or radhakrishnan bhi uske apwaad nahin rahe. 1903 main 16 varsh kii aayu main hi unka vivaah dur ke rishte kii bahan 'sivaakamu' ke saath sampann ho gaya. us samay unki patni kii aayu maatr 10 varsh kii thi. atah teen varsh baad hi unki patni ne unke saath rahanaa armbh kiya. yadhyapi unki patni sivaakamu ne paramparaagat rup se shiksha praapt nahin kii thi, lekin unka telegu bhashaa par acha adhikaar tha. vah angrezi bhashaa bhi likh-pard sakati thim. 1908 main radhakrishnan dampati ko santaan ke rup main putree kii prapti hui. 1908 main hi unhone kala snaatak kii oopaadhi pratham shrenee main praapt kii or darshan shaastra main vishisht yogyata praapt kii. shaadi ke 6 varsh baad hi 1909 main unhone kala main snatakottar pariksha bhi uteern kar lee. inkaa vishay darshan shaastra hi rahaa. ucch adhyayan ke dauraan vah apni nijee aamadani ke liye bacchon ko tution padhaane kaa kaam bhi karte rahe. 1908 main unhone em0 e0 kii oopaadhi praapt karne ke liye ek shodh lekh bhi likhaa. is samay unki aayu maatr bees varsh kii thi. isse shastron ke prati unki gyaan-pipaasa badi. sheeghra hi unhone vedon or upanishdon kaa bhi gahan adhyayan kar liya. iske atirikt unhone hindi or sanskrit bhashaa kaa bhi ruchipurvak adhyayan kiya.
 shiksha kaa prabhaav jahaan prayek vyakti par nishchit rup se padataa he, vahiin shaikshik santhaan kii gunvattta bhi apana prabhaav chhodti he. chrishchiyan sansthaaon dwaara us samay pashchimi jivan mulyon ko vidhyaarthiyon ke bheetar kaaphi gaharaai tak sthapit kiya jaataa tha. yahi kaaran he ki chrishchiyan sansthaaon main adhyayan karte hue radhakrishnan ke jivan main ucch gun samahit ho gayi. lekin unamem ek anya parivartan bhi aayaa jo ki chrishchiyan sansthaaon ke kaaran hi tha. kuch log hindutvvaadi vichaaron ko hey drushti se dekhte the or unki aalochana karte the. unki aalochana ko dow radhakrishnan ne chunauti kii tarah liya or hindu shastron kaa gaharaa adhyayan karnaa armbh kar diya. dow radhakrishnan yah jaananaa chaahate the ki vastutah kis samskruti ke vichaaron main chetanta he or kis samskruti ke vichaaron main jadta he? tab swaabhaavik antarpragna dwaara is baat par dridhtaa se vishwaas karnaa armbh kar diya ki bharat ke duurastha sthanon par rahane vaale garib tathaa anpadh vyakti bhi pracheen satya ko jaanate the. is kaaran radhakrishnan ne tulanaatmak rup se yah jaan liya ki bhartiya aadhyatm kaafii samrudh he or chrishchiyan mishnariyon dwaara hindutv kii aalochanaayen niraadhaar hai. isse inhone yah nishkarsh nikaala ki bhartiya samskruti dharm, gyaan or satya par aadhaarit he jo praani ko jivan kaa sachcha sandesh detii he.
 dow radhakrishnan ne yah bhalee bhanti jaan liya tha ki jivan bahut hi chota he parantu isamen vyaapt khushiyaan anishchit hai. is kaaran vyakti ko sukh-dukh main sambhaav se rahanaa chaiye. vastutah mrityu ek atal sachai he, jo amir garib sabhi ko apana grass banaati he tathaa kisi prakaar kaa varg bhed nahin karti. sachcha gyaan vahi he jo aapke andar ke agyaan ko samaapt kar saktaa he. sadgipurn santoshavritti kaa jivan amiron ke ahamkaari jivan se behatar he, jinamein asantosh kaa nivas he. ek shant mastishk behatar he, taaliyon kii un gadgadahaton se; jo sansadon evam darbaron main sunaayi detii hai. vastut: isi kaaran dow radhakrishnan bhartiya samskruti ke naitik mulyon ko samaj paane main safal rahe, kyonki ve mishnariyon dwaara kii gai aalochanaon ke satya ko swayan parakhnaa chaahate the. isiilie kaha gaya he ki aalochanaayen parishuddhi kaa kaary karti hai. sabhi matayen apane bacchon main ucch sanskaar dekhnaa chaahati hai. isi kaaran ve bacchon ko ishwar par vishwaas rakhane, paap se dur rahane evam musiibat main phase logon kii madad karne kaa paath padhaati hai. dow sarvapalli radhakrishnan ne yah bhi janaa ki bhartiya samskruti main sabhi dharmon kaa aadar karnaa sikhaaya gaya he or sabhi dharmon ke liye samta kaa bhav bhi hindu samskruti kii vishisht pahchaan he. is prakaar unhone bhartiya samskruti kii vishisht pahchaan ko samajha or uske kaafii nazadik ho gayi.
 dow radhakrishnan samooche vishwa ko ek vidhyalay maanate the. unka maananaa tha ki shiksha ke dwaara hi maanav mastishk kaa sadupyog kiya ja saktaa he. at: vishwa ko ek hi ikai maanakar shiksha kaa prabandhan karnaa chahie. britain ke edinbura vishvavidhyalay main diye apane bhaashan main dow sarvapalli radhakrishnan ne kaha tha- "maanav ko ek hona chahie. maanav itihaas kaa sampurna lakshya maanav jati kii mukti tabhi sambhav he jab deshon kii nitiyon kaa aadhaar puure vishwa main shaanti kii sthapana kaa praytn ho." dow radhakrishnan apni buddhi se paripurna vyakhyaaon, anandadaayi abhivyaktiyon or halki gudgudane vaali kahaniyon se chaatro ko mantramugdh kar dete the. ucch naitik mulyon ko apane aacharan main utaarne kii prerana vah apane chaatro ko bhi dete the. vah jis bhi vishay ko padhaate the, pehle swayan uskaa gahan adhyayan karte the. darshan jaise gambheer vishay ko bhi vah apni style se saral, rochak or priy bana dete the.
 1909 main 21 varsh kii umr main dow radhakrishnan ne madras presidency college main kanishtha vyaakhyaata ke taur par darshan shaastra padhaanaa prarambh kiya. yah unka param saubhaahgya tha ki unako apni prakruti ke anukool aajeevika praapt hui thi. yahan unhone 7 varsh tak na keval adhyaapan kaary kiya apitu swayan bhi bhartiya darshan or bhartiya dharm kaa gaharaai se adhyayan kiya. un dinon vyaakhyaata ke liye yah aavashyak tha ki adhyaapan hetu vah shikshan kaa prashikshan bhi praapt kare. isi kaaran 1910 main radhakrishnan ne shikshan kaa prashikshan madras main lenaa armbh kar diya. is samay inkaa vetan maatr 37 rupee tha. darshan shaastra vibhaag ke tatkaaleen profesar radhakrishnan ke darshan shastreey gyaan se kaafii abhibhoot hue. unhone unhen darshan shaastra kii kakshaon se anupasthit rahane kii anumati pradaan kar di. lekin iske badale main yah shart rakhi ki vah unke sthaan par darshanashastra kii kakshaon main padhaa den. tab radhakrishna ne apane kaksha saathiyon ko teraa aise prabhaavshaalee vyaakhyaan diye, jinase ve shikshaarthi bhi chakit rah gayi. iskaa kaaran yah tha ki unki vishay par gahari pakad thi, darshan shaastra ke sambandh main drushtikon spasht tha or vyaakhyaan dete samay unhone upyukt shabdon kaa chayan bhi kiya tha. 1912 main dow sarvapalli radhakrishnan kii "manovigyaan ke aavashyak tatv" sheershak se ek laghu pustika bhi prakashit hui jo kaksha main diye gayi unke vyakhyanon kaa sangrah tha. is pustika ke dwaara unki yah yogyata pramanit hui ki "prayek pad kii vyakhya karne ke liye unke paas shabdon kaa atul bhandar to he hi, unki samaran shakti bhi atyant vilakshan he."
 jab dow radhakrishnan europe evam america pravaas se punah bharat laute to yahan ke vibhinn vishvavidhyalayon ne unhen maanad oopaadhiyaan pradaan kar unki vidvatta kaa sammaan kiya. 1928 kii sheet ritu main inaki pratham mulaaqaat pandit jawahar laal nehru se us samay hui, jab vah congress party ke vaarshik adhiveshan main sammilit hone ke liye kalakatta aae hue the. yadhyapi sarvapalli radhakrishnan bhartiya shaikshik seva ke sadsy hone ke kaaran kisi bhi raajnneetik sambhaashan main hissedari nahin kar sakate the, tathaapi unhone is varjana kii koi parvaah nahin kii or bhaashan diya. 1929 main inhen vyaakhyaan dene hetu 'maanchester vishvavidhyalay' dwaara aamantrit kiya gaya. inhone maanchester evam landan main kai vyaakhyaan diye. inaki shiksha sambandhi uplabdhiyon ke daayre main nimnavat sansthanik seva kaaryon ko dekha jaataa he-
 sarvapalli radhakrishnan ne aisa hi kiya or thik raatri 12 baje apane sambodhan ko viraam diya. pandit nehru or radhakrishnan ke alaava kisi anya ko isaki jaankaree nahin thi. azaadi ke baad unase aagrah kiya gaya ki vah mathrubhumi kii seva ke liye vishisht rajdoot ke rup main soviet sangh ke saath rajanyik kaaryon kii purti karen. is prakaar vijayalakshmi pandit kaa inhen nayaa uttaradhikari chunaa gaya. pandit nehru ke is chayan par kai vyaktiyon ne aashcharya vyakt kiya ki ek darshanashastri ko rajanyik sevaaon ke liye kyon chunaa gaya? unhen yah sandeh tha ki doctor radhakrishnan kii yogyataayen saunpi gai zimmedaari ke anukool nahin hai. lekin baad main sarvapalli radhakrishnan ne yah sabit kar diya ki moscow main niyukt bhartiya rajanyikon main ve sabase behatar the. ve ek gaiyr paramparawaadi rajanyik the. jo mantranaayen der raatri hoti thim, ve unamem raatri 10 baje tak hi bhaag lete the, kyonki uske baad unke shayan kaa samay ho jaataa tha. jab radhakrishnan ek shikshak the, tab bhi ve niyamon ke daayaron main nahin bandhe the. kaksha main yah 20 minute deree se aate the or das minute purv hi chale jate the. inkaa kahana tha ki kaksha main inhen jo vyaakhyaan dena hota tha, vah 20 minute ke paryaapt samay main sampann ho jaataa tha. iske uparant bhi yah vidhyaarthiyon ke priy evam aadarneey shikshak bane rahe.
 1952 main soviet sangh se aane ke baad doctor radhakrishnan uparashtrapati nirvaachit kiye gayi. samvidhan ke antargat uparashtrapati kaa nayaa pad srujit kiya gaya tha. nehru ji ne is pad hetu radhakrishnan kaa chayan karke punah logon ko chaunkaa diya. unhen aashcharya tha ki is pad ke liye congress party ke kisi raajnneetijna kaa chunaav kyon nahin kiya gaya. uparashtrapati ke rup main radhakrishnan ne rajyasabha main adhyaksh kaa padbhaar bhi sambhaala. san 1952 main ve bharat ke uparashtrapati banaaye gayi. baad main pandit nehru kaa yah chayan bhi sarthak siddh hua, kyonki uparashtrapati ke rup main ek gaiyr raajnneetijna vyakti ne sabhi raajnneetigyon ko prabhavit kiya. sansad ke sabhi sadasyon ne unhen unke kaary vyavhaar ke liye kaafii saraahaa. inaki sadashyata, dridhtaa or vinodi swabhaav ko log aaj bhi yaad karte hai.
 hamaare desh ke dwitiya kintu adwitiya raashtrapati dow sarvapalli radhakrishnan ke janm din ko prativarsh 'shikshak diwas' ke rup main manaaya jaataa he. is din samast desh main bharat sarkaar dwaara shreshth shikshakon ko puraskaar bhi pradaan kiya jaataa he.
 yadhyapi unhen 1931 main british samrajya dwaara "sar" kii oopaadhi pradaan kii gayi thi lekin swatantrata prapti ke pashchaat uskaa auchity dow radhakrishnan ke liye samaapt ho chukaa tha. jab ve uparashtrapati ban gayi to swatantra bharat ke pratham raashtrapati dow rajendra prasad ji ne 1954 main unhen unki mahaan darshanik va shaikshik uplabdhiyon ke liye desh kaa sarvocch alankaran bharat ratna pradaan kiya.
  rajendra prasad · sarvapalli radhakrishnan · zakir hossain · ve ve giri† · mohammad hidayatullah† · ve ve giri · fairuddin ali ahamed · basappa danppa jatti† · neelam sanjeev reddy · zel singh · ramswami venkataraman · shankaradayal sharma · kocheril raaman narayanan · abdul kalam · pratibha devisingh patil · pranab mukherjee · ram nath kovind
