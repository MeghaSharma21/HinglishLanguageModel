 sanskrit, hindi or anya bhartiya bhashaaon main vaakya ke ant main jo viraam chihn upyog main laayaa jaataa he use purna viraam kehete hai. hindi main ise 'khadi pai' bhi kehete hai. devanagari lipi main iske liye chihn kaa prayog hota he. 
 kuch log evam prakaashan iske sthaan par roman 'phul stop' kaa bhi prayog karte hai. kintu yah tarksangat nahin he. kuch log ise devanagari lipi kii parampara or vaigyaniktaa se ched-chhaad karne ke baraabar maanate he. devanagari lipi kii varnmaala ko dekhne se spasht ho jaataa he ki usamen sarvatra khadi pai kaa hi bolbalaa he. lagbhag har varna main khadi pai yaa to purna rup se vidyaman he athwa aanshik rup se. vidwaanon kaa yahaan tak mat he ki hindi kaa ek naam khadi boli isliye he kyonki isamen khadi pai sabhi jagah pai jaati he. isliye khadi pai devanagari lipi kii prakruti ke anukool he. ise hi viraam chihn ke liye prayog kiya janaa chahie.
 khadi pai ke paksh main ek anya baat bhi he. keval yahi ek hindi kaa apana viraam chihn he, baaki sab angreji ke hai. tab phir use kyon choda jaae. phul stopp kaa prayog na karne ke paksh main ek thos tark yah bhi he ki hindi main 'bindi' kaa bahut adhik upyog hota he - nukta ke rup main, bahuvachan suchit karne ke liye, dashamalav chihn ke rup main, or ng jaise kuch aksharon main to vah pehle se hi vidyaman he. is tarah hindi main bindi shabd ke aage, peeche, upar, neeche, sabhi jagah lagaai jaati he. ab viraam chihn ke liye bhi uskaa upyog karne se baari gadabadi fail jaaegi.
 duusari baat computer screen par uske thik se dikhne se sambandhit he. bahut kam pixel aakaar main bindi thik se nahin dikhaai detii he athwa uske aas-paas ke pixlon main vah villin ho jaati he. isliye bahut chote tip sison main 'hindi', 'pard', aadi kii bindi dikhaai hi nahin detii. yadi ham viraam chihn ke liye bhi bindi kaa prayog karne lagen, to bahut chote tiphsison main yah pataa hi nahin chal paaegaa ki vaakya kahaan samaapt ho rahaa he.
