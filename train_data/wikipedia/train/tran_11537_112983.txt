 mahabodhi vihaar yaa mahabodhi mandir, bodh gaya sthit prasiddh buddha vihaar he. unesco ne ise vishwa dharohar ghoshit kiya he.yah vihaar usee sthaan par khadaa he jahaan gautam buddha ne isa purv 6ve shatabdhin main gyaan praapt kiya tha.
 yah vihaar mukhya vihaar yaa mahabodhi vihaar ke naam se bhi janaa jaataa he. is vihaar kii banaavat samraat ashok dwaara sthapit stupa ke samaan he. is vihaar main gautam buddha kii ek bahut badi murtti sthapit he. yah murtti padmasana kii mudra main he. yahaan yah anushruti prachilat he ki yah murtti usee jagah sthapit he jahaan gautam buddha ko gyaan buddhatv praapt hua tha. vihaar ke chaaron ore pathar kii nakkashidaar railing bani hui he. ye railing hi bodhgaya main praapt sabase purana avshesh he. is vihaar parisar ke dakshin-purv disha main prakritik drishyon se samrudh ek park he jahaan buddha bhikkhu dhyaan sadhana karte hai. aam log is park main vihaar prashasan kii anumati lekar hi pravesh kar sakate hai. 
 is vihaar parisar main un saat sthanon ko bhi chinhit kiya gaya he jahaan buddha ne gyaan praapt ke baad saat saptaah vyateet kiya tha. jataka kathaon main ullekith bodhi vriksh bhi yahaan he. yah ek vishaal pipal kaa vriksh he jo mukhya vihaar ke peeche sthit he. buddha ko isi vriksh ke neeche gyaan praapt hua tha. vartmaan main jo bodhi vriksh vah us bodhi vriksh kii paanchavin peedhee he. vihaar samooh main subah ke samay ghanton kii aawaaj man ko ek ajeeb si shanti pradaan karti he.
 mukhya vihaar ke peeche buddha kii laal balua pathar kii 7 feet oonchi ek murtti he. yah murtti vijarasana mudra main he. is murtti ke chaaron ore vibhinn rangon ke pataake lage hue hai jo is murtti ko ek vishisht aakarshan pradaan karte hai. kaha jaataa he ki teesri shatabdi isa purv main isi sthaan par samraat ashok ne hiron se bana rajasihansan lagavaaya tha or ise prithvi kaa naabhi centre kaha tha. is murtti kii aage bhure balua pathar par buddha ke vishaal padchinh bane hue hai. buddha ke in padchinhon ko dharmachakr prarvatan kaa pratik mana jaataa he. 
 buddha ne gyaan praapt ke baad doosraa saptaah isi bodhi vriksh ke aage khadaa avasthaa main bitaayaa tha. yahaan par buddha kii is avasthaa main ek murtti bani hui he. is murtti ko animesh lochan kaha jaataa he. mukhya vihaar ke uttar purv main animesh lochan chaityas bana hua he. 
 mukhya vihaar kaa uttari bhaag chankamana naam se janaa jaataa he. isi sthaan par buddha ne gyaan praapt ke baad teesraa saptaah vyateet kiya tha. ab yahaan par kaale pathar kaa camel kaa phool bana hua he jo buddha kaa pratik mana jaataa he. 
 mahabodhi vihaar ke uttar pashcham bhaag main ek chhatvihin bhagnavshesh he jo ratnaghara ke naam se janaa jaataa he. isi sthaan par buddha ne gyaan praapt ke baad chauthaa saptaah vyateet kiya tha. dantakthaon ke anusaar buddha yahaan gahan dhyaan main leen the ki unke sharir se prakaash kii ek kiran nikali. prakaash kii inhen rangon kaa upyog vibhinn deshon dwaara yahaan lage apane pataake main kiya he. 
 buddha ne mukhya vihaar ke uttari daravaaje se thodi dur par sthit ajapala-nigrodha vriksh ke neeche gyaan praapt ke baad paanchavaa saptaah vyateet kiya tha. buddha ne chatha saptaah mahabodhi vihaar ke daayin ore sthit moochalinda kshil ke najadik vyateet kiya tha. yah kshil chaaron taraf se vrikshon se ghira hua he. is kshil ke madhya main buddha kii murtti sthapit he. is murtti main ek vishaal saanp buddha kii raksha kar rahaa he. is murtti ke sambandh main ek dantakatha prachlit he. is katha ke anusaar buddha prarthana main itane tallin the ki unhen aandhi aane kaa dhyaan nahin rahaa. buddha jab musaladhar barish main funs gaye to sanpon kaa raja moochalinda apane nivas se baahar aayaa or buddha kii raksha kii. 
 is vihaar parisar ke dakshin-purv main rajayatnaa vriksh he. buddha ne gyaan praapt ke baad apana santava saptaah isi vriksh ke neeche vyateet kiya tha. yaheen buddha do burmi vyapaariyon se mili the. in vyapaariyon ne buddha se aashray kii prarthana kii. in prarthana ke rup main buddhaman sharanam gachhami kaa uccharan kiya. isi ke baad se yah prarthana prasiddh ho gai. 
  joki bodhgaya kaa sabase bada or purana math he 1934 i. main banaaya gaya tha. burmi vihaar 1936 i. main bana tha. is vihaar main do prarthana kaksh he. iske alaava isamen buddha kii ek vishaal pratimaa bhi he. isse sata hua hi thai math he . is math ke chat kii sone se kalai kii gai he. is kaaran ise golden math kaha jaataa he. is math kii sthapana thailand ke rajpariwaar ne buddha kii sthapana ke 2500 varsh puraa hone ke uplakshya main kiya tha. indosan-nippan-japani mandir kaa nirmaan 1972-73 main hua tha. is vihaar kaa nirmaan lakdi ke bane pracheen japani viharon ke aadhaar par kiya gaya he. is vihaar main buddha ke jivan main ghati mahatvapurn ghatnaon ko chitra ke madhyam se darshaya gaya he. chini vihaar kaa nirmaan 1945 i. main hua tha. is vihaar main sone kii bani buddha kii ek pratimaa sthapit he. is vihaar kaa punarnirmaan 1997 i. kiya gaya tha. japani vihaar ke uttar main bhutani math sthit he. is math kii deevaaron par nakkashi kaa behtareen kaam kiya gaya he. yahaan sabase nayaa bana vihaar vietnami vihaar he. yah vihaar mahabodhi vihaar ke uttar main 5 minute kii paidal duuri par sthit he. is vihaar kaa nirmaan 2002 i. main kiya gaya he. is vihaar main buddha ke shanti ke avatar awalokiteshwar kii murtti sthapit he. 
 in mathon or viharon ke alaava ke kuch or smarak bhi yahaan prasiddh he. inhen main se ek he bharat kii sabase oonchin buddha murtti jo ki 6 feet oonche camel ke phool par sthapit he. yah puri pratimaa ek 10 feet oonche aadhaar par bani hui he. sthaneey log is murtti ko 80 feet ooncha maanate hai.
 bodhgaya aane waalon ko rajgir bhi zarur ghoomana chahie. yahaan kaa vishwa shanti stupa dekhne main kaaphi aakarshak he. yah stupa greedharkut pahari par bana hua he. is par jane ke liye ropave bana hua. iskaa shulk 25 ru. he. ise aap subah 8 baje se dopaher 12.50 baje tak dekh sakate hai. iske baad ise dopaher 2 baje se shaam 5 baje tak dekha ja saktaa he.
 shanti stupa ke nikat hi venu van he. kaha jaataa he ki buddha ek baar yahaan aae the. 
 rajgir main hi prasaddhi saptaparni gupha he jahaan buddha ke nirvana ke baad pehla buddha sammelan kaa aayojan kiya gaya tha. yah gupha rajgir bas padaav se dakshin main garm jal ke kunda se 1000 sidhiyon kii chadhai par he. bas padaav se yahaan tak jane kaa ek maatr saadhan ghodagadee he jise yahaan tamatum kaha jaataa he. tamatum se aadhe din ghoomane kaa shulk 100 ru. se lekar 300 ru. tak he. in sabake alaava rajgir me jaraasandh kaa akhaada, swarnabhandar tathaa virayatan bhi ghoomane laayak jagah he. ghoomane kaa sabase acha samay: thande ke mausam main
 yah sthaan rajgir se 13 kilometre kii duuri par sthit he. pracheen kaal main yahaan vishwa prasiddh nalanda vishvavidhyalay sthapit tha. ab is vishvavidhyalay ke avshesh hi dikhaai dete hai. lekin haal main hi bihar sarkaar dwaara yahaan antarrashtriya vishwa vidhyalay sthapit karne kii ghoshnaa kii gai he jiskaa kaam pragati par he. yahaan ek sangrahalay bhi he. isi sangrahalay main yahaan se khudaai main praapt vastuon ko rakhaa gaya he. 
 nalanda se 5 kilometre kii duuri par prasiddh jain tirthasthal pavapuri sthit he. yah sthal bhagwaan mahavir se sambandhit he. yahaan mahavir ek bhavy mandir he. nalanda-rajgir aane par ise zarur ghoomana chahie.
 nalanda se hi sata shahar bihar sharif he. madhyakaal main iskaa naam odantpuri tha. vartmaan main yah sthaan muslim tirthasthal ke rup main prasiddh he. yahaan muslimon kaa ek bhavy masjid badi dargah he. badi dargah ke najadik lagane vaala roshni mela muslim jagat main kaaphi prasiddh he. bihar sharif ghoomane aane vaale ko maniram kaa akhaada bhi avashya ghoomana chahie. sthaneey logon kaa maananaa he agar yahaan sachche dil se koi mannath maangi jaae to vah zarur puri hoti he.
 gaya, rajgir, nalanda, pavapuri tathaa bihar sharif jane ke liye sabase acha saadhan train he. in sthanon ko ghumaane ke liye bhartiya railway dwaara ek vishesh train buddha parikrama chalaai jaati he. is train ke alaave kai anya train jaise shramjivi express, patna rajgir intersiti express tathaa patna rajgir pasenger train bhi in sthanon kaa jaati he. iske alaave sadak maarg dwaara bhi yahaan jaaya ja saktaa he.
 najdiki hawaii adda gaya . indian gaya se kalakatta or bainkak ke saptahik udaan sanchalit karti he. taxi shulk: 200 se 250 ru. ke lagbhag.
 najdiki railway stesan gaya jankshan. gaya jankshan se bodh gaya jane ke liye taxi tathaa auto rickshaw mil jaataa he.
 gaya, patna, nalanda, rajgir, varanasi tathaa kalakatta se bodh gaya ke liye basen chalati he.
 kii shrenee kaa hissaa
 
 
 
 
 24°41′N 85°02′E / 24.683°N 85.033°E / 24.683; 85.033
