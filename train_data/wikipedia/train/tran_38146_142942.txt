 prithvi par kisi akshansh rekha ke liye paridhruvi tara aise taare ko bolte hai jo us rekha par sthit dekhne vaale ke liye kabhi bhi kshitij se neeche ast na ho. yah keval aise taron ke saath hota he ko khagoleey gole ke kisi dhruv ke paas hote hai. agar kisi sthaan ke liye koi tara paridhruvi ho to vah us sthaan se har raat ko puure ratrikaal ke liye nazar aata he. vastav main agar kisi tarah subah ke samay suraj kii roshni ko roka ja sake to vah tara subah bhi nazar aae .
 "paridhruvi taare" ko angrezi main "sarakampolar star" kaha jaataa he. farsi main ise "sitara-e-piraa-qutbi" or unani main ise "eifaaneis asteri" kaha jaataa he.
 jab prithvi apane aksh par ghurnan karti he to akaash main taare bhi gol pathon par chakkar katate prathit hote hai. yah samajhnaa mahatvapurn he ki taare ek hi raat main hilte isliye prathit hote hai kyonki ham ek gumti hui prithvi par khadey hai. taron kii swayan kii gati vastav main is se bahut kam hoti he. koi tara khagoleey gole ke dhruv ke jitna paas ho vah utane hi chote akar ke gole main chakkar katata lagata he. kuch aise gole puure kshitij se upar hote hai or kuch bade hone ke kaaran kuch bhaag main kshitij se upar or kuch bhaag main neeche hote hai. misaal ke liye dhruv tara khagoleey dhruv ke bahut paas he. uskaa margchakra bahut chota he or vah prithvi ke uttari golardh se hameshaa hi drushtigat hota he. isi tarah saptarshi taramandal, dhruvamatsay taramandal, vrishaparva taramandal or sharmishtha taramandal ke taare dilli or prithvi ke kark rekha se uttar ke sabhi sthanon main paridhruvi taare hote hai or varsh kii prayek raat ko puri-puri raat ke liye nazar aate hai.
 prithvi par har akshansh rekha par gyaat he ki us sthaan par koun se taare paridhruvi hai or kaunse nahin. is vajah se agar koi aise jaankaree kaa gyaata ho or taron kii pahchaan karnaa jaanata ho to vah raatbhar akaash ko dekhakar anumaan laga saktaa he ki vah prithvi par kitna uttar or kitna dakshin kii ore he . agar koi vyakti thik uttari dhruv par khadaa ho to dikhne vaale saare taare paridhruvi hote hai, yani koi taare vahaan se kabhi dikhte hi nahin or jo dikhte hai ve kabhi kshitij ke neeche duubate nahin. sudur uttar main rahane vaali jatiyaan, jaise ki esquimau aise kabhi na doobane vaale taramandalon ko devataaon kaa darja dete the or unhen "ve jo kabhi vishram nahin karte" ki oopaadhi di jaati thi.
