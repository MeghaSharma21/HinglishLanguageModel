 justin trudo  canada ke ek rajaneta, libral party ke netaa or canada ke pradhanmantri hai.
 justin canada ke pandrahawein pradhanmantri pier trudo or margaret trudo ke jyeshtha putr hai. vah pehali baar peepineu ke chunavi kshetra se 2008 main or phir 2011 or 2015 main dubaara chune gayi. unhone libral party se aalochak ke taur par yuva va bahusamskritwad, naagarikta or pravasi maamle, snaatak shiksha or yuva va peshewar khel mantralayon ke kaaryo kii samiksha kii. april 14, 2013 ko justin canada kii libral party ke netaa chune gayi. justin trudeu oktober 19, 2015, ke sangheey chunaavon main apane dal ko bahumat kii jeet dilaane ke baad pradhanmantri namit hue hai. unhone 4 november, 2015 ko pradhanmantri pad kaa kaarybhaar sambhala. usee samay unhen jivan bhar ke liye sammansoochak naam style da rhite onorable se bhi nawaja gaya. shapath lene par vah canada ke pradhanmantri banane vaale duusare sabase yuva vyakti ho jaayenge. sabase yuva hai. saath hi wo pehle aise vyakti ban jaayenge jinke pita bhi canada ke pradhanmantri rah chuke hai. 
 trudo kaa janm otawa naagarik aspataal, otawa, ontario main purvahn iesti 9:27 baje pita pier trudo or maan margaret trudo ke yahan hua tha. kisi nivartmaan pradhanmantri ke kaarykaal ke samay paidaa hone vaale yah duusare balak the. pehali aisi santan jon e. makdonald ko margaret mairi makdonald ke rup main hui thi. trudo ke chote bhai alexander trudeu or maaikel trudo kisi pradhanmantri ke yahan paidaa hone waalon main tisare or chauthe kram par aate hai. trudo ke dada vyavsaayee charles trudo or scottish james sinclair the jo purv pradhanmantri louis saint laurent ke mantrimandal main bhootpurv matsay mantri rah chuke the. vah mukhyat: french-canadian, scottish va angrej mul se sambandhit hai. unki nani ke kuch purvaj singapore, indonesia or malaysia main bhi rah chuke hai. unamem se ek scottish wiliam farquhar bhi hai jo aupniveshik kaal main singapore ke ek pramukh netaa the. wiliam kii pehali patni nonio clement ek french pita or malaysian maan kii santan thim. in sab tathyon ke aadhaar par justin trudo canada ke pehle aise pradhanmantri bhi maane jaayenge jinaki gaiyr-europea vanshavali rah chuki he. 
 trudo ke mata-pita 1977 main alag ho gayi or unke pita 1984 main pradhanmantri pad se seva nivruth ho gayi the. trudo ke teen sautele bhai-bahan kyle, alicia or sarah hai.
 raajnneeti se sanyas lene ke baad pier trudo ne apane bacchon ko motrial main paala. trudo ne college jin-di-brabyuf main shiksha lee jahaan unke pita bhi padh chuke the. 
 trudo ke paas macgil vishvavidhyalay se sahitya main bachaler of arts kii oopaadhi or brikovi se bachaler of ajukeshan kii degree he. snaatak ke baad unhone west point grey academy or vancur ke sar winston churchill secondry skool main ek french or ganit ke shikshak ke taur par kaary kiya. 2002 se 2004 tak unhone montrial vishvavidhyalay se abhiyantriki kii padhai kii.
 trudo ne apane prabhutv kaa istemaal kai saamaajik nyaay ke kaaryon ko puraa karwaane ke liye kiya. do saal pehle apane bhai maaikel trudo kii ek himaskhalan main mrityu ke baad unhone apane parivaar ke saath milakar san 2000 main sheetakaaleen khelon main suraksha ke liye cocaine glacier alpine andolan chalaaya. 2002 main trudeu ne british columbia kii sarkaar ke himaskhalan chetavanee pranali ke liye fnd jari karne se inkaar karne par baari virodh kiya tha.
 2005 main, wo ek prastaavit $100-million jasta khadaan ke virodh main lade jiske bare main unka maananaa tha kii ye khadaan nahani nadi ko pradooshit kar degi jo ki ek sanyukt raashtra se manyata praapt ek vishwa viraasat sthal he. unhone kaha: "
 "
 trudo ne kishoravastha se hi libral party kaa samarthan kiya. 1988 ke sangheey chunaavon main libral dal ke ummidavaar jon turnar ke liye prachaar kiya. do saal baad unhone apane vidhyalay main ek chaatr-sabha main canada ke sangheey dhaanche kii vakaalat kii.
 apane pita kii mrityu ke baad trudo libral party kii gatividhiyon main or zyada shaamil hone lage. unhen 2006 ke sangheey chunaavon main party kii haar ke baad unhen dal se yuvaaon ko jodne ke liye bane ek kaary dal kaa adhyaksh banaaya gaya.
 pradhanmantri stephen harper ne oktober 14, 2008 ko sangheey chunaavon kii ghoshnaa kii jab trudo peepineu main pichley ek varsh se chunaav prachaar kar rahe the. chunaav ke din unhone block qubecois ke vivian barbot ko nazadiiki antar se haraaya. chunavi jeet ke baad globe and mail ke sheersh sampadak edward greenspon ne likhaa tha ki trudo ko kuch anya saansadon ke saath-saath aane vaale pradhanmantri ke ummidavaar ke rup main dekha jaayegaa or inke kaaryon kii gahan samiksha hogi.
 conzarvative party ne 2008 ke chunaavon main bahumat kii sarkaar banaai or trudo sansad main aadhikarik vipaksh ke sadsy ke taur par aaye. canada kii chalisvin sansad main vyaktigat prastaav pesh karne vaale ke trudo pehle saansad the. is prastaav main unhone yuvaaon ke liye rashtriya swayamsevak yojana laane kii baat kii thi. unke is prastaav ko sabhi partiyon ne sweekaar kiya or samarthan diya. baad main unhone vancur main yojit hue libral party ke rashtriya sammelan kii april 2009 main sah-adhyakshata kii. sitambar 2010 main unhen yuva, naagarikta va pravaas maamalon ke liye apane party kii taraf se aalochak niyukt kiya gaya. 
 unhone haiti ke bhucamp ke baad canada dwaara raahat kaary badhaane kii vakaalat kii or haitiyon ke liye pravaas prakriya aasaan banaae jane kii maang kii. unke apane chunavi kshetra main acchhee khaasi sankhya haiti nivaasiyon kii bhi he.
 trudo canada ke sangheey chunaav main dobaaraa peepineu se libral party se saansad chune gayi. haalanki libral party is baar sansad main sirf 34 siton ke saath tisare sthaan par khisak gayi. ignatif ne party adhyaksh pad se istipha de diya fir trudo ke adhyaksh banane kii afvaah failane lagi. toronto ke saansad bob re ko kaaryvahak chunaavon tak adhyaksh chunaa gaya. re ne apni party se trudo ko yuva va peshewar khel mantralay or snaatak shiksha ke aalochak ke pad ke liye chunaa. trudo ko party kaa rock star kaha gaya. chunaavon ke baad vah desh bhar main party or charity sevaaon ke liye anudaan sanchayan ke liye ghoomte rahe.
 
 trudo ne sofi gregoer se pehali baar bachapan main montrial main mili the. gregoer, trudo ke bhai maaikel kii sahpaathee thim. bade hone par vah pun: 2003 main ek duusare se mili jab gregoer ek tivi prastota ban chuki thim or unhen ek sho main trudo kii mehmaan navaji kaa jimmaa saunpa gaya tha. trudo or gregoer ne oktober 2004 main sagaai kar lee or 28, 2005 ko shaadi kar lee. donon ke teen bachche hai: zavier james, ella-gres margaret  or hadreen .
 saanchaa:canada ke sangheey chunaav, 2008/peepiniu
 *har sangheey chunavi jile ke 100 ank hote hai, jinka nirdhaaran jile main nirvaachakon dwaara kiya jaataa he.
 strot: Elections Canada
 
 saanchaa:vartmaan ji8 netasaanchaa:vartmaan ji20 netasaanchaa:vartmaan apek netaa
