 raja madhukarsaah bundela ke pita prataparudra yaa rudrapratap ne orcha nagar kii neenv daali. madhukarsaah ne sattarudh hokar aas-paas kii choti choti bastiyon ko apane adhikaar main kar liya. swabhimaan ke kaaran isane mughal samrat akbar ke viruddh vidroh kar diya. akbar ne iske viruddh sadik kho harvi or raja asakaran ko bheja. yuddh main parrast hokar madhukar ne aatmasamarpan kar diya. jab malwa kaa senadhyaksh shahabuddin ahamed khan mirza coca ke saath dakshin kii chadhaai par niyukt hua, to ise bhi saath bheja gaya, kintu isane ajij coca kaa saath nahin diya. isapar shahabuddin ahamed khan ne ise dand dena nishchit kiya. baad main yah pun: raja asakaran kii madhyasthata se raji hua. lekin sena ke paas pahonchte hi jaise isamen phir se unmaad aayaa or yah bhaag khadaa hua. isaki sari sampatti lut lee gai. kisi prakaar phir darbar main aayaa or rajkumaar kii seva main niyukt hua. 1592 main isaki mrityu ho gai.
