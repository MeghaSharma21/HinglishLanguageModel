 kishor kumaar bhartiya cinema ke mashhoor parshvagayak samudaay main se ek rahe hai. ve ek achche abhinayta ke rup main bhi jane jate hai. hindi film udyog main unhone bengali, hindi, marathi, asmi, gujarati, kannada, bhojpuri, malayalam, oriya or urdu sahit kai bhartiya bhashaaon main gaaya tha. unhone sarvshereshth parshvagayak ke liye 8 filmafere puraskaar jite or us shrenee main sabase zyada filmafere puraskaar jeetne kaa record banaaya he. usee saal unhen madhyapradesh sarkaar dwaara lata mangeshkar puraskaar se sammanit kiya gaya tha. us varsh ke baad se madhyapradesh sarkaar ne "kishor kumaar puraskaar" hindi cinema main yogadan ke liye chaalu kar diya tha.
 kishor kumaar kaa janm 4 agast 1929 ko madhya pradesh ke khandwa shahar main vahaan ke jane maane vakil kunjeelal ke yahan hua tha. kishor kumaar kaa asli naam abhas kumaar ganguli tha. kishor kumaar apane bhai bahanon main duusare nambar par the. unhone apane jivan ke har kshan main khandwa ko yaad kiya, ve jab bhi kisi saarvajanik manch par yaa kisi samaaroh main apana karykram prastut karte the, shaan se kehete the kishor kumaar khandwe vaale, apni janm bhoomi or mathrubhumi ke prati aisa zazba bahut kam logon main dikhaai detaa he. 
 kishor kumaar indaur ke chrishchiyan college main padhe the or unki aadat thi college kii canteen se udhaar lekar khud bhi khaanaa or doston ko bhi khilaanaa. vah aisa samay tha jab 10-20 paise kii udhari bhi bahut myne rakhti thi. kishor kumaar par jab canteen vaale ke paanch rupaya baarah aana udhaar ho gaye or canteen kaa maalik jab unako apane paanch rupaya baarah aana chukaane ko kahata to ve canteen main baithkar hi teble par gilaas or chammach baja bajaakar paanch rupaya baarah aana ga-gaakar kai dhun nikaalte the or canteen vaale kii baat ansuni kar dete the. baad main unhone apane ek geet main is paanch rupaya baarah aana kaa bahut hi khubsuurati se istemaal kiya. shaayad bahut kam logon ko paanch rupaya baarah aana vaale geet kii yah asli kahani maaloom hogi.
 kishor kumaar ne chaar baar shaadi kii. unki pehali patni bengali gayak or abhinetri ruma guha thakurataa urf ​​ruma ghosh thim. unki shaadi 1950 se 1958 tak chali gai .:53 unki duusari patni abhinetri madhubala thim, jinhone unke gharelu film chalti kaa naam gaadi or jhuumuo sahit kai filmon main unke saath kaam kiya tha. jab kumaar ne unase prastaav diya, madhubala biimaar the or ilaaj ke liye landan jane kii yojana bana rahe the. uske paas ek ventricular ceptal dosha tha, or vah abhi bhi ruma se vivaah kar rahaa tha. talaak ke baad, is jode ke paas 1960 main civil vivaah hua or kishor kumaar islam main parivartit ho gaye or kathith taur par apana naam badal kar kareem abdul kar diya. unke mata-pita ne samaaroh main bhaag lene se inkaar kar diya. jode ke mata-pita ko khush karne ke liye jode ke paas ek hindu samaaroh bhi tha, lekin madhubala ko kabhi bhi apni patni ke rup main sweekaar nahin kiya gaya tha. unki shaadi ke ek maheene ke bheetar, vah kumaar ghar main tanaav kii vajah se bandra main apane bangale main waapas chali gayi. ve vivaah bane rahe, lekin madhubala ke baaki hisson ke liye badi tanaav ke tahat. unki shaadi 23 farvari 1969 ko madhubala kii maut ke saath samaapt hui.
 kishor kii teesri shaadi yogita bali thi, or 1976 se 4 agast 1978 tak chali gai. kishor kii shaadi 1980 se unki mrityu tak leena chandaavarkar se hui thi. unke do bete the, amit kumaar ruma ke saath, or sumit kumaar leena chandaavarkar ke saath the.
 kishor kumaar kii shuruyaat ek abhinayta ke rup main film shikari se hui. is film main unke bade bhai ashok kumaar ne pramukh bhoomika nibhaai thi. unhen pehali baar gane kaa mauka mila 1948 main bani film ziddee main, jisamen unhone dev anand ke liye gaanaa gaaya. kishor kumaar ke el sahagal ke zabardast prashansak the, isliye unhone yah geet un kii style main hi gaaya. ziddee kii safalataa ke baavjood unhen na to pahchaan mili or na koi khaas kaam mila. unhone 1951 main fani majumdaar dwaara nirmit film 'andolan' main hero ke rup main kaam kiya magar film flop ho gai. 1954 main unhone bimal raay kii 'naukari' main ek berojgaar yuvak kii samvedansheel bhoomika nibhaakar apni zabardast abhinay pratibha se bhi parichit kiya. iske baad 1955 main bani "baap re baap", 1956 main "nai dilli", 1957 main "mi. meri" or "aashaa" or 1958 main bani "chalati kaa naam gaadi" jisamen kishor kumaar ne apane donon bhaiyon ashok kumaar or anup kumaar ke saath kaam kiya or unki abhinetri thi madhubala. yah bhi mjedaar baat he ki kishor kumaar kii shuruyaat kii kai filmon main mohammad rafi ne kishor kumaar ke liye apni aawaaj di thi. mohammad rafi ne film ‘raagini’ tathaa ‘sharaarat’ main kishor kumaar ko apni aawaaj udhaar di to mehtaanaa liya sirf ek rupaya. kaam ke liye kishor kumaar sabase pehle es di burman ke paas gaye the, jinhone pehle bhi unhen 1950 main bani film "pyaar" main gane kaa mauka diya tha. es di burman ne unhen phir "bahaar" film main ek gaanaa gane kaa mauka diya. kusur aap kaa or yah gaanaa bahut hit hua.
 shuru main kishor kumaar ko es di burman or anya sangeetkaaron ne adhik gambhirtha se nahin liya or unase halke str ke geet gavaaye gaye, lekin kishor kumaar ne 1957 main bani film "funtoos" main dukhi man mere geet apni aisi dhak jamaai ki jane maane sangeetkaaron ko kishor kumaar kii pratibha kaa loha maananaa padaa. iske baad es di burman ne kishor kumaar ko apane sangeet nirdesan main kai geet gane kaa mauka diya. aar di burman ke sangeet nirdesan main kishor kumaar ne 'munim ji', 'taxi driver', 'funtoosh', 'nau do gyaarah', 'peing guest', 'guide', 'jewel thif', 'premapujari', 'tere mere sapane' jaisi filmon main apni jaadui aawaaj se filmi sangeet ke diwaanon ko apana divaana bana liya. ek anumaan ke kishor kumaar ne varsh 1940 se varsh 1980 ke bich ke apane kariyar ke dauraan kareeb 574 se adhik gane gaae.kishor kumaar ne hindi ke saath hi tamil, marathi, asmi, gujarati, kannada, bhojpuri, malayalam or oriya filmon ke liye bhi geet gaae. kishor kumaar ko aath filmafere puraskaar mili, unako pehla filmafere puraskaar 1969 main aradhana film ke geet rup tera mastaana pyaar meraa divaana ke liye diya gaya tha. kishor kumaar kii khaasiyat yah thi ki unhone dev anand se lekar rajesh khanna, amitabh bachchan ke liye apni aawaaj di or in sabhi abhinaytaon par unki aawaaj aisi rachi basii maano kishor khud unke andar maujuud hon. kishor kumaar ne 81 filmon main abhinay kiya or 18 filmon kaa nirdesan bhi kiya. film 'padosan' main unhone jis mast maula aadmi ke kirdaar ko nibhaayaa vahi kirdaar ve jindagi bhar apni asli jindagi main nibhaate rahe.
 1975 main desh main apatkaal ke samay ek sarkari samaaroh main bhaag lene se saaf manaa kar dene par tatkaaleen soochna evam prasaaran mantri vidyacharan shukla ne kishor kumaar ke geeton ke akashwani se prasaarit kiye jane par par roak laga di thi or kishor kumaar ke ghar par iskar ke chaape bhi daale gaye. magar kishor kumaar ne apaat kaal kaa samarthan nahin kiya. yah durbhaagya or shame kii baat he ki kishor kumaar dwaara banaai gai kai filmein iskar vibhaag ne japt kar rakhi he or laavaaris sthiti main vahaan apni durdasha par ansu baha rahi he.
 kishor kumaar ne bhartiya cinema ke us swarna kaal main sangharsh shuru kiya tha jab unke bhai ashok kumaar ek safal sitare ke rup main sthapit ho chuke the. dilip kumaar, raaj kapur, dev anand, balraj saahani, gurudutt or rahamaan jaise kalakaaron ke saath hi parshvagayan main mohammad rafee, mukesh, talat mahmud or manna de jaise diggaj gayakon kaa bolbalaa tha. kishor kumaar kii pehali shaadi ruma devi ke se hui thi, lekin jaldi hi shaadi tut gai or is ke baad unhone madhubala ke saath vivaah kiya. us daur main dilip kumaar jaise safal or shoharat kii bulandiyon par pahunche abhinayta jahaan madhubala jaisi rup sundari kaa dil nahin jeet paae vahi madhubala kishor kumaar kii duusari patni bani. 1961 main bani film "jhumru" main donon ek saath aae. yah film kishor kumaar ne hi banaai thi or unhone khud hi iskaa nirdesan kiya tha. is ke baad donon ne 1962 main bani film "half tikat" main ek saath kaam kiya jis main kishor kumaar ne yaadgaar kamedi kar apni ek alag chhabi pesh kii. 1976 main unhone yogita bali se shaadi kii magar in donon kaa yah saath maatr kuch maheenon kaa hi rahaa. iske baad yogita bali ne mithun chakravarti se shaadi kar lee. 1980 main kishor kumaar ne chauthi shaadi leena chandravarkar se kii jo umr main unke bete amit se do saal badi thim. 
 manoj kumaar kishor kumaar ko lekar ek yaadgaar kissa sunaate hai. ek baar unki film ' upkaar ' ke liye kishor kumaar ko gaanaa gane ke liye aamantrit kiya to vah yah kahkar bhaag khadey hue ki ve to film ke hero ke liye hi gane gaate hai, kisi khalanaayak par filmaaya jane vaala gaanaa nahin ga sakate. lekin ' upkaar ' kaa yah geet ' kasame vaade pyaar vafaa ...' jab hit hua to kishor kumaar manoj kumaar ke paas gaye or kehane lage itane achche gane kaa mauka unhone chhod diya. iske saath hi unhone yah sweekaar karne main bhi der nahin kii ki manna de ne jis khubsuurati se is gane ko gaaya he aisa to main kai janmon tak nahin ga sakuunga. acha hi hua ki maine is gane ko nahin gaaya nahin to log itane achche geet main manna de kii is khubasurat aawaaj se vanchit rah jate.
 kishor kumaar kii jagah lene ke liye kisi ke liye asambhav: aashaa bhosle
 anbhavi gayak aashaa bhosle ne kaha ki, "kishor kumaar ek tarah kaa tha. usne har kisi ko apni mazedaar aawaaj ke saath ghumaya or yahaan tak ​​ki uske chaaron ore har kisi ko hameshaa khush kar diya."
 anbhavi gayak aashaa bhosle kaa kahana he ki der se gayak kishor kumaar ek tarah kaa tha or kisi ke liye apana sthaan lenaa asambhav he. sangeet reality sho dil he hindustan 2 ke ek episod ke liye shooting karte samay aashaa ne apane pasandida sah-gayak kishor kumaar ke bare main ek bayaan padhaa.
 unhone 1957 kii film aashaa se geet "ana minaa deka" ko record karne ke bare main bhi upakhyanon ko saajha kiya.
 aashaa ne kaha, "kishor kumaar ek tarah kaa tha. usne har kisi ko apni mazedaar aawaaj ke saath ghumaya or yahaan tak ​​ki uske chaaron ore har kisi ko hameshaa khush kar diya."
 "vah sangeet udyog ke liye ek asli mani rahaa he. maine hameshaa uske saath kaam karne kaa anand liya he. aaj kisi ke liye apana sthaan lenaa vastav main asambhav he."
 donon ne aap yaan aaye kisli, chod do ankal zaana kayaa kahega or o saathi chaal jaise hit gane die the.
