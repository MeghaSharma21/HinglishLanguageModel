 pittashay kaa karkat rog ek prakaar kaa kam ghatit hone vaala karkat rog he. bhugolic rup se isaki vyapti vicitra he - uttari bharat, japan, kendriya va purvi europe, kendriya va dakshin america main adhik dekha gaya he; kuch khaas jaateey samoohon main yah adhik paaya jaataa he - u. uttar amareeki mul nivaasiyon main or hispanicon main. jaldi nidaan hone par pittashay, yakrut kaa kuch ansh or lasikaparv nikaal ke iskaa ilaaj kiya ja saktaa he. adhiktar iskaa pataa udariy pidaa, pilia or ulti aane, jaise lakshanon se pataa chalata he or tab tak yah yakrut jaise anya angon tak fail chukaa hota he.
 yah kaafii virala hone vaala karkat rog he or iskaa adhyayan abhi bhi ho rahaa he. pittashay main pathari hone se iskaa sambandh mana ja rahaa he, isse pittashay kaa kailsikaran bhi ho saktaa he aisi sthiti ko chinimitti pittashay kehete hai. chinimitti pittashay bhi kaafii virala hone vaala rog he. adhyayanon se yah pataa chal rahaa he ki chinemitti pittashay se grast logon main pittashay kaa karkat rog hone kii adhik sambhaavna he, lekin anya adhyayan isi nishkarsh par sawalia nishaan bhi lagaate hai. agar karkat rog ke bare main lakshan prakat hone ke baad pataa chalata he to swasthya laabh kii sambhaavna kam he.
 praarambhik lakshan pittashay kii pathari main hone vaale pittashay ke sujan jaise hi hote hai. baad ke lakshan pet main atkav sambandhi va pitt nalee se sambandhit ho sakate hai.
 adhiktar arbud adenocarcinoma hote hai or kuch fisadi squamus koshika ke karkat hote hai. yah karkat praayah yakrut, pitt nalee, amashay va laghvantragra main fail jaataa he.
 praarambhik avasthaa main nidaan aamtaur par sambhav nahin hota he. adhik jokhim vaale log, jaise pittashay kii pathari vaali mahilaayein yaa mul amarikiyon kaa adhik baariki se akalan kiya jaataa he. antar-audareey ultrasound, siti scan, guhantardarshi ultrasound, emarai or emr colengio-pencreyetographi ke jariye nidaan kiya ja saktaa he.
 sabase aam or prabhavi upachaar pittashay ko shalya kriya dwaara nikaalnaa he, isamen yakrut ke ek ansh or lasikaparv kaa vichchhedan hota he.lekin pittashay ke karkat rog kaa purvanumaan atyant kamazor hone kii vajah se adhiktar mariz shalyakriya ke ek saal ke andar mar jate hai. yadi shalyakriya sambhav na ho to pittiya vriksh main guhantardarshi vidhi se nalee lagane se pandurog ghat saktaa he or amashay main nalee lagane se ulti aana kam ho saktaa he. shalyakriya ke saath chemotherapy va vikiran kaa bhi istemaal ho saktaa he. yadi pathari ke liye pittashay nikaalane ke baad pittashay ke karkat rog kaa pataa chalata he to adhiktar samay yakrut kaa hissaa or lasikaparv ko nikaalane ke liye phir se shalyakriya kii zarurat padati he - yah jald se jald kar dena chahie kyonki aise marizo main lambey samay tak bachaav kii sabase acchhee sambhaavna hote he, yahan tak ki upachaar kii bhi.
 benign: Hepatocellular adenoma Â· Cavernous hemangioma
