 bhautik vigyaani athwa bhautik shastri athwa bhautikeevid wo vaigyanik kehalaate hai jo apana shodh kaary bhautik vigyaan ke kshetra main karte hai. up-paravamanvik kanon se lekar sampoorn brahmand tak sabhi parighatnaon kaa adhyayan karne vaale log is shrenee main maane jate hai.
 is shabd kii utpati bhautik vigyaan shabd se hui.
 is kshetra main mukhya rojgaar bhautik vigyaani ke rup main academik sansthaanon, sarkari prayogshaalaon or nijee udyogon main praapt ho saktaa he.
 bhautik vigyaniyon ke liye sabase bada puraskaar bhautikee main nobel puraskaar he, jo kii royal swedish academy of sciences dwaara san 1901 se diya ja rahaa he.
 aryabhatta : jinhone bataaya ki prithvi apni dhuree par gumti he. prithvi kaa apane aksh par ghurnan-kaal unhone 23 ghanta, 56 minute, or 4.1 second nikaala tha. unhone suryagrahan tathaa ] kii vaigyanik vyakhya kii.
 nicholas kopernicus : 1530 main prakashit pustak di rivolutions main bataaya ki prithvi apane aksh par gumti hui ek din main chakkar puraa karti he or ek varsh main surya kaa chakkar puraa karti he. kopernicus ne taron kii sthiti gyaat karne ke liye prutenic tabills kii rachana kii jo anya khagolavidon ke bich kaaphi lokapriy hui.
 galileo gallily : unhone girti hui vastu kii samang twaran dar gyaat kiya. brahaspati grah ke chaar vishaal chand khoje or prakshepya gati ko samajhane ke liye jane jate hai.
 yohaness kepler : grahiy gati ke teen moolbhoot niyamon kaa sutrikaran ke liye taco brahe ke yatharth maapan kaa upyog, surya ke chaaron ore grahon kii deerghavarttiya gati kaa varnan, doordarshee kaa vikaas, uttal netrika kaa nirmaan, lens kii aavardhak shakti kaa maan praapt karne ke liye saadhan kaa avishkaar.
 evan gelistaa taanriceli : barometer kaa avishkaar kiya, yah khoj kii ki prati din paare kii oonchai main parivartan vayumandaleey dabaav main badlaav ke kaaran aata he, jyamiti evam samakalan ganit ke kshetra main kaam kiya or 1644 main "opera jometrica" main taral padaarth or prakshepya gati par apana nishkarsh prakashit kiya.
 blez pascal : taral padaarthon ke saath prayog kiya, 1650 ke dashak main pascal siddhanth kaa pratipaadan kiya, jiske anusaar, sab taraf se ghire tathaa asampidya drav main kisi bindu par daab parivartit kiye jane par, drav ke andar ke prayek bindu par daab main utana hi parivartan aata he, yah sabit kiya kii hawa main vajan hota he or vaayu-daab se nirvaat kaa utpaadan ho saktaa he, evam dabaav kii ikai – pascal ko apana naam diya.
 robert boil : boil kaa niyam sutrit kiya jo adarsh gas ke daab or aaytan main vyutkramanupati sambandh sthapit karata he aadhunik rashayan vigyaan ke sansthaapakon main se ek.
 chrishchiyan huygens : shani ke chhallon par adhyayan kiya or uske chandramaa titan kii khoj kii, lolak ghadi kaa avishkaar kiya, prakaashiki or kendrapasarak bal par adhyayan kiya, yah anumaan lagaaya kii prakaash tarangon se bani hoti he, jisase tarang-kan dwaitata ko samajhane main ek mahatvapurn bhoomika nibhaai.
 robert hook : hook niyam kaa pratipaadan kiya, ghadiyon main istemaal hone vaale sarpil kamaani charakhe – balance spring kaa avishkaar kiya, gregorian doorabeen or sabase pehle pench vibhajit chaturbhaag evam ankaganitiya mashin kaa nirmaan kiya tathaa koshika siddhanth main sudhaar kiya.
 sar ijak newton : apni pustak philasphi nechuralis princepia mathematica main gati ke teen niyamon or saarvatrik gurutvkarshan siddhanth kii sthapana kii, chirsmmat yantriki kii neenv rakhi, paravarti doordarshak kaa avishkaar kiya, yah khoj kii ki sankshetra ke prayog se prakaash ko uske sanghatak varnakrameey rangon main todaa ja saktaa he, sheetaleekaran niyam kaa pratipaadan kiya, atyanukalan kaa sah-avishkaar kiya.
 henry cavendish : apni aayu ke mahaan angrez rasayanajna or bhautik vigyaani, vayumandal kii rachana par shodh, vibhinn gaison ke gundharm, jal sanshleshan, vidyut aakarshan or pratikarshan ke niyam, ooshmaa kaa ek yantrikeey siddhanth, cavendish prayog main prithvi ke bhaar kii gananaa or saarvatrik gurutvkarshak sthiraank gyaat kiya.
 charles augustin di kulom : san 1785 main ek niyam sutrit kiya jisase vidyut aaweshit kanon ke madhya sthir vaidyut anyonya kriya kaa varnan karata he. yah niyam vidyut chumbakatv ke siddhanth ke vikaas ke liye aavashyak tha. unki ke sammaan main vidyut aavesh ke maatrak kaa naam kulam C rakhaa gaya.
 alesandro volta : 19veen shadi main pratham vidyut betry kaa nirmaan kiya jiske baad vidyut dhara par kaam kiya. unke sammaan main vidyut vibhav ke maatrak kaa naam volt rakhaa gaya.
 thomas yang : prakaash ke vyateekaran kaa siddhanth sthapit kiya, ek shatabdi puraane siddhanth ko punerjeevit kiya jiske anusaar prakaash kii tarang prakruti rakhata he, rozeta shila ko padhane main mahatvapurn sahyog kiya.
 hans chrishchiyan orsted : vidyut dhara se chumbakeey kshetra ke vyutpann hone kii khoj kii 19veen shadi ke ant main vigyaan ne agrim akruti lee. unke samman main sijies paddati main chumbakeey H-kshetra kii shakti ke maatrak kaa naam orsted rakhaa.
 andre mairi ampear : vidyut gatiki ke janak; unhone pradarshit kiya ki kis tarah se vidyut dhara se chumbakeey kshetra vyutpann kiya jaataa he. unhone bataaya ki jab do samaanaantar taron main dhara pravaahit ho rahi ho to unpar aapas main chumbakeey kshetra ke kaaran lagane vaala bal un taron main bahane vaali dhara ke anukramanupati hota he . unke sammaan main vidyut dhara ke maatrak kaa namakaran kiya gaya.
 joseph won fronhophar, : surya ke spectrum main adipt rekhaon ko padhane vaale pratham vyakti, in rekhaon ko ab fronhoper rekha ke naam se janaa jaataa he. bade paimaane par vivartan grating kaa prayog karne vaale pratham vyakti jisase spectroscopy kii neenv rakhi gai or prakaashiy kaanch tathaa avarnak doorabeen kaa nirmaan sambhav ho paaya.
 jorge om : unhone paaya ki kisi chaalak ke dono siron par vibhavaantar V or vidyut dhara I ek duusare ke anukramanupati hote hai tathaa unhone yah bhi paaya ki yah dhara paripath ke pratirodh R ke vyutkramanupati hoti he arthath I = V/R jise om ke niyam ke naam se janaa jaataa he or unke sammaan main vidyut pratirodh kii ikai kaa namakaran kiya gaya.
 maaikel farade : farade ne yah pradarshit kiya ki jab chumbaki kshetra main parivartan karte hai to yah vidyut vaahak bal utpann karata he . isi siddhanth kii sahaayta se aaj anekon vidyut upkarnon kaa nirmaan sambhav hua.
 chrishchiyan dopler : pratham vyakti jinhone prakaash evam dhwani tarangon kii aavruti kaa strot athwa prekshak kii gati ke saath sambandh sthapit kiya. ek pariklpana jise aaj dopler prabhaav ke naam se janaa jaataa he.
 james prescot jul : ne khoj kii ki ooshmaa, urja kaa hi ek rup he. isi vichaar par urja sangrakshan niyam kaa udbhav hua, lord kelvin ne isi aadhaar par taap ke maanak paimaane kii khoj kii or jul ke niyamon kaa aadhaar bhi yahi khoj he.
 wiliam thomson, baron kelvin pratham : ushmagatiki ke itihaas main bahut vistrut yogadan, urja sangrakshan kaa niyam viksit karne main yogadan, taral gatiki main bhramil gati or tarang gati kaa adhyayan kiya tathaa ushma ke gatikeey siddhanth kii vyutpati kii. ooshmaagatiki ke pratham or dwitiya niyam kii vyutpati kii.
 james clerk maxwell : vidyut, chumbakatv or prakaashiki ko vartmaan vidyut-chumbakeey siddhanth main ekikrut kiya, vidyut, chumbakatv or prakaash ko vidyutchumbakeey kshetra kaa hi rup siddh karne ke liye maxwell samikarnon ko sutarabaddh kiya. maxwell–boltsman vitaran ko viksit kiya 
 ernest mike : mike sankhya main yogadan, unhone praghaatee tarangon kaa adhyayan kiya or dhwani kii gati se hawa ke pravaah ke vikshubdh hone, taarkik vastunishthawad prabhaav, kaa adhyayan kiya. newton ke niyamon kaa punarravlokan karne ke kaaran unhen oinstin kaa purvagami bhi kaha jaataa he.
 ludwig boltsman : sankhyikeey yantriki kaa vikaas kiya, gaison kii anugati siddhanth viksit kiya.
 wilhem konrad rontjen : 1895 main rontgan kiran athwa eks-kiran tarangadairghy paraas main vidyutchumbakeey vikiran nirmit or sansuchit kii, iske liye unhen 1901 main bhautikee main nobel puraskaar mila. unke sammaan main tatv 111 kaa naam rontgenium rakhaa gaya.‬‬
 henry bakerala : meri cury or piyare curi ke saath milakar radiodharmita kii khoj kii jiske liye in tino ke liye 1903 kaa bhautikee main nobel puraskaar pradaan kiya gaya.
 hendrick larenz : prakaash kaa spasht vidyut chumbakeey siddhanth, zeemaan prabhaav kii saiddhanthik vyakhya ke liye 1902 kaa bhautikee kaa nobel puraskaar peter zeemaan ke saath saajha kiya, sthaneey samay kaa siddhanth viksit kiya or roopantaran samikarnon ko vyutpan kiya jise baad main dik-kaal kaa varnan karne ke liye albert oinstin ke kaam main liya.‬‬‬
 je je thomson : 1897 main cathod kirane kii khoj kii jo usase pehle rinaveshit agyaat agyaat kan ke rup main jane jate the, samasthanikon kii khoj kii, dravyaman spectrummapi kaa avishkaar kiya, electron kii khoj or gaison main vidyut chaalakata par kaary ke liye unhen 1906 main nobel puraskaar se sammanit kiya gaya.
 nicola testla : aadhunik prayavarti dhara pravaah viksit kiya, taar-rahit sanchaar aadhaarit upkarnon, radio, transfarmar or vidyut balb ke liye dianemo kaa saiddhanthik nirmaan kiya, tesala kundalee kaa avishkaar kiya.
 hikerikh hertz : maxwell kaa prakaash kaa vidyut chumbakeey siddhanth kii vyakhya kii, abhiyantriki upkaran se radio spand utsarjit or sansuchit karke vidyut chumkeey tarangon ke astitv ko siddh karne vaale pratham vyakti.
 maiks plank : san 1900 main kwantum yantriki kii sthapana kii, photone kii urja kaa isaki aavruti ke anukramanupati hona pradarshit kiya, iske liye unhen 1918 main bhautikee ke nobel puraskaar se sammanit kiya.
 peter zeemaan : jimaan prabhaav kii khoj ke liye 1902 kaa nobel puraskaar hendrick larenz ke saath saajha kiya.
 meri cury : henry bakerala or apane pati piyare curi ke saath milakar radiodharmita kii khoj kii. inhen do baar nobel puraskaar se sammanit kiya gaya, 1903 main bhautikee main evam 1911 main rasayanashastra main.
 robert e millican : electron ke aavesh kaa maapan kiya, prakaash vidyut prabhaav par kaary kiya, brahmand kirnon ke kshetra main shodh kaary main mahatvapurn kaary kiya.
 arnest radarford : inhen "nabhikeey bhautikee ke pita" kaha jaataa he, unhone pradarshit kiya kii parmaanu nabhik dhanaveshit hota he, kritrim nabhikeey abhikriya kii sahaayta se tatv ko anya main badalane vaale pratham vyakti, alpha or beta kirnon ko vibhedit kiya, 1908 main nobel puraskaar se sammanit.
 lis metner - radioskriyata or nabhikeey bhautikee par kaary kiya, apane saathi oto hain ke saath radioskriy tatv protactenium kii khoj kii, team ke kuch sadasyon ne oto hain ke saath nabhikeey vikhandan kii khoj kii jiske liye unhen nobel puraskaar mila.
 albert oinstin : unke vishisht or saamaanya aapekshikta siddhanth ne bhautik vigyaan ke kshetra main kranti laa di, browni gati kaa varnan kiya, prakaash vidyut prabhaav par unke kaary ke liye unhen 1921 main bhautikee kaa nobel puraskaar mila, dravyaman urja sambandh sutrit kiya E = mc2, 300 se adhik vaigyanik patr prakashit kiye or 150 se adhik gaiyr-vigyaani kaary, "aadhunik bhautikee ke pita" maane jate hai.
 niles bor : parmaanu ke pramaatra yantrikeey model ko kaam main liya or uski vyakhya kii ki electron nabhik ke chaaron ore vivikt kakshaon main gati karte hai, electron ke urja staron or varnakram rekhaon se sambandh sthapit kiya, 1922 main bhautikee kaa nobel puraskaar jeeta.
 arvin shrodingar : bhautik nikaay kii kwantum avasthaa main samay ke saath parivartan kii vyakhya karte huye 1926 main shrodinger sameekaran ko sutrit kiya, 1933 main bhautikee kaa nobel puraskaar praapt kiya or iske do varsh baad shrodigar cat naamak prayog kaa vichaar prastut kiya.
 eadwin habal : akashganga ke alaava bhi gallexiyaan hone or galettic abhirakt visthaapan kii khoj kii, anya prithvi se kisi vishisht duuri par sthit akashgangaon ke dur jane ke kaaran unase aane vaale prakaash ke varnakram kii aavruti main kami ko abhirakt visthaapan dwaara samajhaayaa jise ab habal kaa niyam naam se janaa jaataa he.
 lui da broai : kwantum siddhant par shodh kaary kiya, electron main tarang prakruti kii khoj kii. 1929 main bhautikee main nobel puraskaar se sammanit kiya gaya. kanon kii tarang sadrush prakruti par unke vichaaron kaa istemaal arvin shrodingar ne tarang yantriki ke sutrikaran main kiya.
 satyendranath bose : ganitiya bhautikee ke visheshgy, bhartiya bhautik vigyaani professor satyendra nath bose kaa janm kolkata main hua tha. unhen 1920 ke dashak main pramaatra yantriki par apane kaam ke liye janaa jaataa he, jisane bose-ainstin sankhyikee or bose-oinstin sanghanan ke siddhant kii neenv rakhi. bose-ainstin sankhyikee kaa paalan karne vaale kanon ko paul diraaq dwaara unka naam diya gaya he.
 peter kapiza : varsh 1934 main drav helium banane ke liye ek upkaran viksit kiya jisase baad main 1937 main ati taralata kii khoj sambhav hui. unhen 1978 main "nimna taap bhautikee ke kshetra main kaary ke liye" arno pengius or robert vudro wilson ke saath bhautikee ke nobel puraskaar se sammanit kiya gaya.
 woolfgong pauli : kwantum bhautikee ke ek agrani vaigyanik, 1945 kaa bhautikee main nobel puraskaar jeeta, prachakran siddhanth sahit pauli apvarjan niyam ko sutarabaddh kiya, pauli–vilrs niyamitikaran prakashit kiya, pauli sameekaran ko sutrit kiya, vaakyansh 'note ivan rong' ko ankit kiya.
 varnor hisenberg : san 1925 main kwantum yantriki ke siddhanton ko avyuh ke padon main samajhane kii vidhi viksit kii, 1927 main prasiddh anischitata siddhanth prakashit kiya, 1932 main unhen nobel puraskaar mila.
 anrico fermi : pratham nabhikeey riactor viksit kiya, kwantum siddhanth main yogadan, nabhikeey or kan bhautikee tathaa sankhyikeey yantriki ke kshetra main yogadan diya, 1938 main nobel puraskaar jeeta, kritrim radioactivata par kaary ke liye prize in fijics se sammanit.
 paul dirak : pramaatra yantriki or pramaatra vidyutgatiki ke praarambhik vikaas main aadharbhoot yogadan diya, fermionon ke vyavhaar ko samajhane ke liye dirack sameekaran ko sutarabaddh kiya, pratidravya kii upasthiti ko pragukt kiya, 1933 main arvin shrodingar ke saath bhautikee kaa nobel puraskaar jeeta.
 jon barden : trangistor kii khoj ke liye wiliam shokli or walter brattan ke saath 1956 kaa nobel puraskaar jeeta or baad main punah bisies siddhanth ke naam se jaani jane vaali sankethik atichaalakata ke liye moolbhoot siddhanth dene ke liye 1972 main liyon nil kupar or jon robert shrifer ke saath nobel puraskaar jeeta.
 jon whealer : dwitiya vishwayuddh ke baad sanyukt rajya america main aapekshikta ke saamaanya siddhanth ko punerjeevit kiya, nabhikeey vikhandan ke siddhanton kii vyakhya karne ke liye niles bor ke saath kaam kiya, oinstin ke swapn 'ekikrut kshetra siddhant' ko praapt karne kii koshish kii, blike hole, kwantum fom, varmahole or 'it from bit' jaise shabd diye.
 charles hard touns : touns ko saamanytah mesar ke anuprayog or saiddhanthik kshetra main kaary tathaa 'kwantum electronics' jo lesar or mesar upkarnon se judaa he, par kaam ke liye janaa jaataa he. unhen lesar kii khoj ke liye 1964 main nichole basov or alexandra em prokhoroph ke saath nobel puraskaar se sammanit kiya gaya.
 yohiro nambu : unhen string siddhant ke sansthaapakon main se ek mana jaataa he. 1960 main aparmaanuk bhautikee main pehle prabal anyonya kriya kii kiral samamiti or baad main durbal-vidyut anyonya kriya or higggs prakriya se 'swatah samamiti vighatan' kii prakriya ko sambaddh karne ke liye 2008 kaa bhautikee main nobel puraskaar.
 abdus salaam : pramaatra kshetra siddhanth ke kshetra main vishaal yogadan, nutrino, neutron taare or blike hole ke aadhunik siddhanton main mahatvapurn yogadan, isi prakaar 'pati-salaam model', chumbakeey photone, sadish meson, grand uniphid siddhanth or atisamamiti tathaa sabase mahatvapurn durbalavidyut siddhanth main unka mahatvapurn yogadan he jiske liye unhen varsh 1979 main nobel puraskaar se sammanit kiya gaya.
 henry ve candal : kan bhautik vigyaani jinhone jerome ijak fridman or richard i tailor ke saath 1990 main bhautikee kaa nobel puraskaar jeeta. unhen yah puraskaar protonon or paribandh neutronon par electronon kii prabal apratyasth prakirnan ke vishay main agrani anveshna ke liye mila jisase kan bhautikee ke quark model kii khoj main ek aavashyak mahatv rakhata he.
 vera rubin : gallexi ghurnan dar ke kshetra main shuruaati kaary or gallexi aavartan vakr ke adhyayan se gallexiyon ke pragukt koniya veg or prekshit gati main visangati kaa niraavaran kiya. is pariklpana ko gallexi aavartan samasya ke rup main janaa gaya; isse baad main dark matter ke siddhanth ko samajhane main sahaayta mili. unhone kshudragrah '5726 rubin' or 'rubin-ford prabhaav' ko apana naam diya. vartmaan main wo 'carnegi institushan of washington' main khagol-shodh vigyaani hai.
 stephen hawking : roger penros ke saath saamaanya saapekshata ke dhaanche main gurutvkarshan vilakshantaa kii maujuudagi se sambandhit prameya die, saidhantik rup se anumaan lagaaya kii blike hole vikiran kaa utsarjan karte hai. ‬‬‬
 woolfgong ketterle 1924 main satyendranath bose or albert oinstin dwaara purvanumanit bose-oinstin sanghanan kii prapti karne ke liye, evam sanghanan ke gunon par praarambhik adhyayan karne ke liye 2001 main erik elin cornell or karl vimen ke sang bhautikee main nobel puraskaar se sammanit.
 andre jim thos-avasthaa bhautikee kaa adhyayan, baad main madhyaakaar or naino bhautikee ke kshetra main karier banaaya. 2010 main graphine par kaary karne ke liye konstantin novocelove ke saath nobel puraskaar mila. jim ne ne 1997 main pani scalling par chumbakatv ke sambhavit prabhaavon kaa adhyayan kiya jo baad main jal ke pratichumbakeey protthaapan kii khoj ke rup main parinat hui.
 leen haau pratham vyakti jisane prakaash kiran ko dhimaa kiya or varsh 2001 main bose-oinstin sanghanan kii sahaayta se purnatah roak diya. 'kwantum ancripshan' or 'kwantum abhical' main nihit ek prakriya jisase prakaash kaa dravya main parivartan or punah dravya kaa prakaash main rupantaran. atishitatit parmaanu or nanoscopy paimaane ke madhya vicitra anyonya kriya tathaa vidyutchumbakatv prerit paardarshit ke saath prayog evam shodh.
 rotjan · lorange / jimaan · bakerala / pi curi / em cury · rele · lenard · thomson · mikelson · lipman · marconi / braun · vaan dar vals · viyen · delen · kamralingh ons · lo · dablyoo el brag / dablyoo ech brag · barkla · plank · stark · guillome · oinstin · en bor · millican · em sigabon · frank / hertz 
 parin · compton / si wilson · richardsan	 · broai · raman · hisenberg · shrodinger / dirak · chadvik · hes / si di anderson · dawisan / thomson · fermi · larence · stern · rabi · pauli · brijmaan · applaton · blocket · uakava · pavel 
 cockroft / walton · blakh / parcel · xernike · born / bote · lamb / kush · shokle / barden / brattan · yang / tii di lee · cherancove / frank / tam · segar / chemberlain · glacer · hophstadter / mosbeur · lendau · vignar / goport-meyar / jensen · touns / basov / prokhoroph · tomonaga / shwinger / finemen · kastler · bethe · alvarez · gailman · alpven / nil · gabar · barden / kupar / shrifer · esaki / jiyaver / josephson · ril / havish · e bor / motalson / renwater 
 richter / ting · pi e anderson / mott / vaan valek · kapitsa / pengius / aar wilson · glashau / salaam / vanburg · chronin / fich · blombergen / scolove / ke sibaan · ke wilson · chandrasekhar / foller · rubia / vaan dar mir · won clitzing · ruska / binnig / rohrer · bednorz / mular · leaderman / shwartz / steenburger · raimase / dehmelt / paul · fridman / candal / tailor · di geness · charpaak · halse / je tailor · brokehos / shul · parl / raeens · di lee / osheroph / aar richardsan · chu / kohen-tanuji / philips · laughlin / stormar / si sui · tii hooft / veltman · alpherov / croamer / kilbi 
 cornell / ketterle / viyaman · davis / koshiba / giyakoni · abricosov / ginzaberg / legat · gros / pulitzer / vilchek · glouber / haul / hainsh · mather / smut · fort / grounberg · nambu / cobaiashi / moskva · kaav / boil / smith · jim / novocelove parlmator / ris / shmit harosh / wineland angaleia / higgs akasaki / amaano / naakamura .takaaki kajita/arthur bi. mcdonald
