 eks-kiran yaa eks re ek prakaar kaa vidyut chumbakeey vikiran he jisaki tarangadairghy 10 se 0.01 nanometer hoti he. yah chikitsa main nidaan ke liye sarvaadhik prayog kii jaati he. yah ek prakaar kaa inkaree vikiran he, isliye khatarnaak bhi he. kai bhashaaon main ise rontjan vikiran bhi kehete hai, jo ki iske anveshak wilhelm coored rontjan ke naam par aadhaarit he. rontjan equalent maanav isaki shastreey maapak ikai he.
 germany main vurtsburg vishvavidhyalay ke bhautikee ke praadhyaapak wilhelm conrad rantjan ne 1895 main eksre kaa avishkaar kiya.
 yadi kaanch kii nalika main se vaayu ko pump se kramash: nikaala jaae or usamen ucch vibhav kaa vidyudvisarjan kiya jaae, to daab ke paryaapt alp hone par vaayu swayan prakashit hone lagati he. is ghatana kaa praayogic adhyayan karte samay rantjan ne yah dekha ki vaayu kaa daab atyant alp hone par kaach kii nalika main se jo kirane aati hai, unase barium platinosynide ke manibh prakaash dene lagate hai or, nalika ko kaale kaagaj se purna rup se dhakne par bhi, paas main rakhe manibh dhyutimaan hote rahete hai. at: yah spasht tha ki visarjananalika ke baahar jo kirane aati hai ve kaale kaagaj main se sugamawa se paar ho sakati hai or barium platinosynide ke parade ko dhyutimaan karne kaa vishesh gun in kirnon main he. vigyaan main is prakaar kii kirane tab tak gyaat nahin thim. at: in nai avishkrut kirnon kaa naam 'eksrez' rakhaa gaya, kintu rantjan ke sammaan main, visheshat : germany main, in kirnon ko 'rantjan kirane' hi kaha jaataa he. rantjan ke avishkaar ke prakashit hote hi sampurna vaigyanik vishwa kaa dhyaan eksre kii ore aakrisht hua. apaardarshee thos padaartho main se paar hone kaa eksre kaa gundharm atyant mahatvapurn tha or is gundharm kaa upyog vigyaan ke anek vibhaagon main ho saktaa tha. at: anek bhautikee prayogshaalaon main eksre ke utpaadan tathaa unke gundharmo ke adhyayan ke praytn hone lage.
 alp daab par vaayu main jo vidyut visarjan hota he, uske adhyayan kaa aadhunik bhautikee ke vikaas main ek vishesh sthaan he. yadi kaanch kii ek lambii nalika ko nirvaat pump se jodakar bheetar kii vaayu main ucch vibhav kii vidyudwara pravaahit kii jaae to prarambh main, jab daab adhik rahati he tab, koi kriya dikhaai nahin detii, kintu vaayu kii daab jab alp ho jaati he tab pehle donon vidyudagr dhyutimaan hote hai. daab ko or kam karne par sampurna nalika dhyutimaan ho jaati he.
 aadhunik bhautikee kii vyakhya ke anusaar iskaa kaaran he ki jab electranon ko urja praapt hoti he or ve dhanagar kii ore ati veg se jate samay shesh vaayu ke anuon se sanghaat karte hai. sanghaton ke kaaran anuon ke aayan banate hai or jab ye aayan purv avasthaa ko praapt hote hai tab prakaash kaa utsarjan hota he. yanon ke astitv ke kaaran vaayu main vidyudvisarjan jari rahata he. daab ke atyant alp ho jane par electranon se sanghaat hone ke liye paryaapt anu nahin rahete; at: electron runagra se nikalakar apni sampurna urja se dhanagar se sidhe takaraate hai. in sanghaton ke kaaran electranon kii teevr urja dhanagar ke parmaanuon ko mil jaati he or iskaa ek parinaam eksre kaa utpaadan hota he. is paddati se eksre kaa utpaadan karne ke liye nalika main ek kranthik daab kii aavashyaktaa hoti he. vaayu kii daab yadi is kranthik daab se adhik ho to eksre ke utpaadan ke liye paryaapt urja electranon main nahin rahati . duusari ore, yadi daab is kranthik daab se kam ho to electron utpann hi nahin hote, at: vidyudvisarjan hi band ho jaataa he. prarambh main eksre kaa utpaadan isi prakaar kii vayunalee kaa upyog karke kiya jaataa tha or vaayu kii daab ko mahatprayas se is kranthik daab ke maan par rakhaa jaataa tha.
 eksre ke do vishesh gundharm adhik mahatvapurn hai :
 tivrathamapan kii teen mukhya vidhiyaan hai. pratideept parade par eksre se jo dipti aati he uski tivrata-maryaadit dipti tak-eksre kii tivrata kii samaanupati hoti he. pratidipti kii tivrata kaa anumaan karke eksre kii tivrata kii tulana sthool rup se ho sakati he. duusari vidhi main photo pattica ke upar eksre kii jo kriya hoti he, uskaa upyog kiya jaataa he. eksre ke aapatan se photo pattica par jo kaalaapan aata he, vah eksre kii tivrata tathaa aapatan kaal par nirbhar rahata he. is paddati se do eksre punjon kii tivrataon kii tulana karne ke liye adhik tivrata ke eksre punj se photo pattica par maryaadit sthaan par kisi upyukt kaal tak kriya hone di jaati he or tatpashchaat usee pattica par kuch neeche duusare eksre punj kii kriya kaal t, 2t, 3t aadi tak hone di jaati he. pattica ko viksit karne ke pashchaat donon chitron ke kaalepan kii tulana karne se donon punjon kii saapeksh tivrata kaa gyaan ho jaataa he. tivrathamapan kii teesri reeti adhik prachlit he, kyonki is reeti se tivrata thik thik maapi ja sakati he. jab eksre vaayu main se jaati he tab vaayu vidyucchalak ho jaati he or uski chaalakata eksre kii tivrata par nirbhar rahati he. eksre kii kriya se vaayu ke anuon ke electron visthapit hote hai or aayan utpann hote hai. uchit vidyudvibhav kii upasthiti main yanon se jo vidyuddhara praapt hoti he, vah samvedi vidyunmapi se, athwa anya uchit samvedi upkarnon se, maapi ja sakati he. eksre kii tivrata vidyuddhara kii samaanupati hoti he. haal main gunak-prakashanalika or eksre-samvedi sphur ke upyog se tivrata kaa maapan atyant sulabh ho gaya he. usee prakaar, gaigagunak kii sahaayta se ynikaran kii dhara kaa maapan bhi sugamawa se ho saktaa he. at: vartmaankaal main in donon prakaar ke upkarnon dwaara eksre kii tivrata kaa maapan adhik prachlit he.
 tivrathamapan kii in teenon prachlit ritiyon se do eksre punjon kii tivrataon kii keval tulana hi ho sakati he, nirpeksh tivrata praapt nahin ho sakati. apati eksre ke lambavat ek varg centimetre kshetrafal par prati senkad jo urja padati he, usko vastut: ham us eksre kii tivrata kah sakate hai. is tivrata ko arg prati varg centimetre prati senkad main vyakt karte hai. tivrata kaa maapan urja ke rup main karne ke liye eksre kii urja ko ushma atyant alp hone ke kaaran is reeti se tivrathamapan ke liye atyant sookshmagrahi vishisht upkarnon kii aavashyaktaa hoti he. is reeti se tivrathamapan kaa pratham prayaas terril ne kiya tha. iske pashchaat 1953 i. main america main ilinay vishvavidhyalay ke henderson, beati evam laafan ne bhi praytn kiye. ati prachand vidyudvibhav se utpann eksre kii tivrata keval isi reeti se naapi ja sakati he.
 bhautikee ke praayogic kaaryo main sadaa ekakon kii aavashyaktaa hoti he or maapi gai raashi ke anusaar iskaa swaroop hota he. eksre kii maatra ke ekak ko 'rantjan' kehete hai or vartmaan kaal main ek rantjan kii paribhaasha nimnlikhit prakaar se kii jaati he-
 eksre kaa doosraa vishesh gundharm unki thos padaartho main praveshkshmata he. bhinn bhinn thos pindon kii samaan motaayiyon main se paar hone par eksre kii tivrata main jo kami hoti he vah samaan nahin hoti. kuch thos padaartho main eksre kaa avasorana adhik hota he ore kuch padaartho main kam. prayog dwaara yah fal praapt hua ki kisi thos vishesh kii bhinn bhinn motaayiyon main se yadi eksre paar jaae, to nirgat eksre ko tivrata, praarambhik tivrata or thos padaarth kii motaai, in teenon main nimnlikhit sameekaran ke anusaar sambandh rahata he :
 log = – m × motaai --- 
 yahan = eksre kii praarambhik tivrata; 
 i = thos padaarth main se paar hone ke pashchaat eksre kii tivrata; 
 m = ek sthiraank, jisko 'avasorana gunak' kehete hai. is sthiraank ko us thos vishesh eksre-avasorana-gunak kehete hai. vastut: yah rekhiy gunak he. isko vyapak rup main vyakt karne ke liye main us thos padaarth ke ghanatv kaa bhaag diya jaataa he or is prakaar praapt avasorana gunank ko 'sanhati-avasorana-gunank' kehete hai. at:
 mmass = m / ghanatv
 sanhati-avasorana-gunak kaa vishesh mahatv yah he ki vah avasorak padaarth kaa lakshanik gundharm he. udaahranarth, jal or bhaap kaa rekhiy avasorana-gunak bhinn hota he, kyonki jal drav he or bhaap gas hai. parantu jal tathaa bhaap kaa eksre sanhati-avasorana-gunank samaan hi hota he, kyonki jal tathaa bhaap ke rasinic sanrachak abhinn hai arthath hydrogen tathaa oxijan. prakaash or eksre ke gundharmo kii bhinnata sanhati-avasorana-gunak se atyant spasht ho jaati he. saadhaarant: drav or thos padaarth prakaash ke liye swayan apaardarshee athwa parbhasak hote hai. prakaash ke liye hira paardarshee or graphite apaardarshee he, parantu eksre kaa sanhati-avasorana-gunank hira tathaa graphite ke liye samaan hi rahata he, kyonki ye donon padaarth vastut: carbon ke hi vibhinn swaroop hai.
 eksre nalika se jo sampurna eksre praapt hote hai, un sabakaa avasorana-gunak mukhyat: vidyudvibhav or avasorak parade kii dhaatu kaa parmaanu-kramank, in donon par nirbhar rahata he. jaise jaise vibhav badhata jaataa he vaise hi vaise utpaadit eksre kii praveshkshmata athwa kathorta badhati jaati he. sameekaran se yah nishkarsh nikalataa he ki kisi ek thos padaarth ke liye avasorana gunak sab motaayiyon ke liye sthir rahegaa. kintu pratyaksh prayog main eksre nalika se praapt vikiran kaa nune praveshkshamtawala bhaag avasorak parade ke pratham staron main hi purnataya avashoshit ho jaataa he . keval adhik praveshkshmata ke eksre avasorana parade ke antim staron tak pahunch pate hai. spasht he ki avasorana parade main pravesh karanevaale eksre kaa avasorana gunank parade se paar nikle hue eksre ke avasorana gunak se adhik hota he. jab samast eksre kaa avasorana gunak samaan hota he tab unako samang eksre kehete hai. at: eksre kii maatra unki tivrata se or unki visheshta unke avasorana-gunak se maapit hota he.
 jis padaarth se prakaash aata he us padaarth ko ham dekh sakate hai, kyonki prakaash kirnon kii ek kriya hamaari aankh ke roopaadhar par hoti he. is prakaar kii kriya eksre dwaara nahin hoti, at: eksre drishy nahin hai. itnaa hi nahin, aankhon par tathaa sharir ke anya angon par eksre kii kriya atyant hanikaarak hoti he. jivit koshaaon par eksre kii paryaapt kaal tak kriya hone se ve mritt ho jaati hai. eksre sharir ke charm main se saralata se paar ho jate hai or bheetar ke jivit koshaaon par inaki paryaapt kaal tak kriya hone se unke mrit ho jane kii sambhaavna rahati he. phir, eksre ke prabhaav tikaoo hote he; at: sharir ke ek hi sthaan par bhinn-bhinn samayon par bhi eksre kii kriya hoti rahane par kuch kaal main cancer sadrush du:saadhy rog ho jate hai. at: eksre kaa upyog karte samay atyant saavdhaanee se kaary karne kii aavashyaktaa rahati he. sharir kii raksha ke liye vishesh saadhan upyog main laae jate hai. iske atirikt eksre kaa nity upyog karanevaale vartmaan kaal main ek eksre-maatra-maapi apni jeb main rakhte hai, jisase pataa chalata he ki vikiran kii kitni maatra karmchaaree ke upar kaary kar chuki he. eksre ke is ghaatak gundharm kaa anya rogon main upyog bhi kiya jaataa he; jaise, sharir ke kisi bhaag main anisht roganuon kii vruddhi hoti ho to unpar eksre kaa prayog karke unhen nasht kiya ja saktaa he.
 eksre kaa ayurvigyaan main, visheshat: shalyakarm main, adhik upyog hota he. is prakaar ke upyog kii sambhaavna eksre ke avishkaar ke samay se hi spasht thi. sharir ke bhinn-bhinn avyavon ke avasorana-gunak vibhinn hote hai; at: sharir ke kisi bhi bhaag main se eksre paar karke photo lene se asthiyaan tathaa anya ghatak pruthak pruthak dikhaai dete hai . at: shalya kriya ke purv, athwa yah gyaat karne ke liye ki rog kis avasthaa main he eksre photo atyant upyogi hote hai. eksre ke utpaadan main pragati hone par unka upyog udyogon main bhi hone laga or vartmaan kaal main dhaatuvigyaan main eksre kaa upyog aavashyak ho gaya he.
 urja yaa to kanon ke saath athwa tarangon ke saath sanyukt rahati he. kisi udgam se urja kaa visarjan hota ho to is urja kaa astitv saadhaarant: vidyucchambukiy tarangon kii tivrata main, athwa electron, proton, neutron, aayan ityadi kanon kii gatij urja ke rup main, vyakt hota he. tarang or kan ke swaroop bhinn hote hai; isliye inako saadhaarant: bhinn virgo main rakhaa jaataa he. kintu anek prayogon ke falon se yah spasht ho gaya he ki in virgon kaa bandhan tarangon main kanon ke gun hai or, vilomat: kanon main bhi tarangon ke gun hai. is dwait rup kaa prarambh plank ke ushmavikiran ke siddhant se prarambh hua. eksre ke gun bhi is dwait rup ke apwaad nahin hai. eksre ke katipay gun tarangon ke hai tathaa katipay gun kanon ke bhi hai. pehle ham tarangeey gunon par vichaar karenge.
 praarambhik prayogon ke falon se yah spasht tha ki eksre or prakaash ke gunon main samya he. eksre tathaa prakaash kii kirnon kaa dik main saral rekhaon main prachaaran hota he. prakaash ke samaan eksre kii tivrata bhi duuri ke varg kii pratilomanupati hoti he. photo pattica par honevaali kriya tathaa gas main kiye gaye ynikaran ke gunon main bhi donon main samya he. 1905 i. main max ne prayog dwaara yah pramanit kiya ki eksre kaa veg prakaash kaa veg ke samaan–arthath 3×10° sein.me.prati senkad–he. vaidyut tathaa chumbakeey kshetron main eksre aprabhavit rahete hai. in sab gunon se yah spasht tha ki eksre aaweshit kan nahin, prakaash ke samaan vidyucchumbakeey prakruti ke hai. bhed keval tarangadairghyo main ho saktaa he. haaga, windt, walter, pole, somarfeld ityadi vaigyanikon ke prayogon se yah anumaan kiya ja saktaa tha ki eksre kaa tarangadairghy 1×10-8 se.me. ke nikat he. kintu pratham nirnayaatmak fal lave, freederish tathaa kniping ke prayogon se praapt hua or eksre kii tarangadairghy pramanit hui. is prayog ke pashchaat eksre kii tarangaprakruti suspasht karne ke tathaa uske sambandh main anya parinaamon ke praayogic fal praapt karne ke tathaa uske sambandh main anya parimaanon ke praayogic fal praapt karne ke anek praytn hue. eksre kaa tarangadairghy prakaash ke tarangadairghy se bahut kam hone ke kaaran jin prayogon dwaara prakaash kaa tarangadairghy saralata se mapa ja saktaa he, vaise prayog eksre ke liye karne main anek kathinaaiyaan upasthit hoti hai. kintu vartmaan kaal main prakashako ke prayogon ke samaan eksre kaa vyatikaran, vivartan, dhruvan ityadi gun suspasht karne ke prayog safal hue hai or eksre ke tarangadairghy utani hi yarthathata se gyaat hue hai jitani se prakaashiya tarangon ke gyaat hue the. jin prayogon se eksre kii tarangaprakruti pramanit hoti he unamem se kuch neeche die ja rahe hai-
 eksre se manibh sanrachana jaanane main vishesh sahaayta milti he .
 chikitsiya upyogon ke alaava bhi eksre kaa anekon prakaar se upyog kiya jaataa he. eksre ke vishisht gunon ke kaaran unka upyog vistrut rup se vigyaan kii anek shakhaon tathaa vibhinn udyogon main hota aa rahaa he. udyogon main, visheshat: nirmaan tathaa nirmit padaartho ke gunon ke niyantran main, eksre kaa bahut upyog hota he. nirmit padaartho kii antasya trutiyaan eksre photographon dwaara saralata se gyaat kii ja sakati hai. vimaan tathaa usee prakaar ke sadhano ke yantron main ati teevr veg tathaa charam bhautik paristhitiyon kaa saamana karnaa padataa hai; aise yantron ke nirmaan main prayek avyav antarbahya nirdosh tathaa yatharth hona chahie. aise prayek avyav kii pariksha eksre se kii jaati he or sadosh avyavon kaa tyaag kiya jaataa he. dhaatu eksre kaa avasorana karte hai, at: dhaatuon ke antarbhaagon kii pariksha ke liye mridu eksre anupyukt hote hai. vishaal aakaar ke dhatviya padaartho ke liye atyucch vibhav ke eksre kii aavashyaktaa hoti he.
 dhaatu vigyaan tathaa dhatugaveshna main eksre atyant upyogi hai. dhaatu bhi manibhiya hote hai, kintu inke manibh sookshm hote hai or ve yathechh prakaar se sthapit rahete hai, at: dhaatuon kii lave-pratimaa main saamanyat: sankendre vartual rahete hai. prayek vartual ek samaan tivrata kaa hota he, kintu kisi bhautik kriya se kanon ke aakaaron main vruddhi ho jane par in vartualon main bindu bhi aate hai. at: eksre vyabhang dwaara iskaa thik thik pataa chal jaataa he ki dhatviya manibhon ke kan kis prakaar ke hai or unka aakaar aadi kaisaa he. is gyaan kaa dhaatuvigyaan main atyant mahatv he. dhaatu ke padaarth banane ke samay ushma ke kaaran unamem antarvikruti aa jaati he. dhaatu ko modane se bhi usamen antarvikruti ho jaati he. aisi vikrutiyon kaa vishleshan eksre se ho saktaa he. is prakaar vishisht gunon se yukt nirdosh dhaatu praapt karne main eksre kaa vishesh upyog hota he.
 eksre ke anya upyogon main eksre sookshmdarshi ullekhneey he. eksre ke tarangadairghy prakaash ke tarangadairghyo se sookshm hote hai, at: eksre sookshmdarshi ko prakaash sookshmdarshi se adhik prabhaavshaalee hona chahie. 1948 main eksre ko kendrit karne ke karkapetric ke praytn anshat: safal hue. is reeti se tathaa anya ritiyon se pratibimb kaa aavardhan karne ke praytn ab praayogic avasthaa paar kar chuke hai or anek nirmaataaon dwaara nirmit kai prakaar ke eksre sookshmdarshi sulabh hai.
 prakaash sookshmdarshi se jin baton kaa pataa nahin chal paata unka gyaan saraltapurvak eksre sookshmdarshi se ho jaataa he.
