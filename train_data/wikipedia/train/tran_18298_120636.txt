 2015 nepal bhucamp kshanik pariman parimaap par 7.8 yaa 8.1 tivrata kaa bhucamp tha jo 25 april 2015 subah 11:56 sthaneey samay main ghatit hua tha. bhucamp kaa adhikendra lamajung, nepal se 38 kimi dur tha. bhucamp ke adhikendra kii gaharaai lagbhag 15 kimi neeche thi. bachaav or raahat kaary jari hai. bukamp main kai mahatvapurn pracheen aitihaasik mandir va anya imaaraten bhi nasht huin hai. 1934 ke baad pehali baar nepal main itnaa prachand tivrata vaala bhucamp aayaa he jisase 8000 se adhik maute hui hai or 2000 se adhik ghayal hue hai. bukamp ke jatke china, bharat, bangladesh or pakistan main bhi mahasoos kiye gayi. nepal ke saath-saath china, bharat or bangladesh main bhi lagbhag 250 logon kii maut kii pushti ho chuki he. bhucamp kii vajah se everest parvat par himaskhalan aa gaya jisase 17 parvatarohiyon ke mrityu ho gai. kathmandu ghati main unesco vishwa dharohar samet kai pracheen aitihaasik imaaraton ko nuksaan pahuchaan he. 18veen sadi main nirmit dharhara minar puri tarah se nasht ho gayi, akele is minar ke malbe se 200 se zyada shav nikaale gayi.
 bhucamp ke baad ke jatke 12 may 2015 tak bharat, nepal, china, afghanistan, pakistan va padosi deshon main mahasoos kiye jate rahe.
 nepal kaa bhubhag dharti ke andar hind-australian plate ke ureshian plate se takaraane kii jagah jisase himalay parvat kaa nirmaan hua tha vah dakshini seemaa par sthit he. yahan dharti ke andar tectonic platon ke visthaapan kii gati lagbhag 1.8 inch prati varsh he. bukamp ke parimaap, sthiti or paristhitiyon se pataa chalata he ki bukamp kaa kaaran mukhya plate ke khisakane kii vajah se hui. bukamp kii tivrata isaliye bhi batch gayi kyunki iskaa udgam kathmandu ke paas tha jo ki kathmandu basin main he jahaan baari maatra main avsaadee shail sthit he.
 is bhucamp kaa udgam sthal lamajung nepal se lagbhag 34 kimi dakshin-purv main dharti ke andar lagbhag 9 kimi kii gaharaai main tha. chini bhucamp network centre dwaara isaki shruwati tivrata 8.1 tak maapi gayi. sanyukt rajya bhugarbha surveykshan dwaara isaki tivrata 7.5 phir 7.9 tak maapi gayi. bhartiya mausam vigyaan vibhaag ke anusaar nepal ke kathmandu se 80 kimi dur do prachand tivrata vaale bhucamp ke jatke mahasoos kiye gayi, pehla 7.9emrit or doosraa 6.6emrit ke parimaap kaa tha. bhucamp ke adhikendre se sabase nazadiiki shahar 35 kilometre dur bharatpur, nepal tha. 2 teevr jhatkon ke baad lagbhag 35 se zyada kam tivrata vaale jatke aate rahe.jab bhucamp aayaa tab everest parvat par saikanon parvatarohi chadhai kar rahe the. bhucamp ke teevr kampan kii vajah se barf kii vishaal paraten khisakane lagi or bhooskhlan shuru ho gaya jisamen 17 se zyada parvatarohiyon ke maare jane kii khabar he. nepali adhikariyon ke anusaar barf kii vishaal chattaane neeche kii taraf teji se girti raheen jisaki vajah se eveguest kaa base camp tabah ho gaya or 37 se zyada log ghayal ho gayi.
 sanyukt rajya bhugarbha surveykshan ke jalprishth ke kya aapane mahasoos kiya khand par mili pratikriyaaon ke anusaar kathmandu main bhucamp kii tivrata 9 tak thi. bhucamp ke jatke padosi desh bharat ke vibhinn rajyon jaise kii bihar, uttar pradesh, assam, pashchim bengal, sikkim, uttarakhand, urisa, andhra pradesh, karnataka va gujarat tak mahasoos kiye gayi. iskaa asar bharat kii rajdhani dilli va rashtriya rajdhani kshetra main bhi mahasoos kiye gayi. deevaaron me choti moti daraaren urisa va kerala ke cochin tak paayi gayi. patna main tivrata 5 thi. kya aapane mahasoos kiya par mili javaabon ke anusaar dhaka, bangladesh main tivrata 4 thi. bhucamp ke jatke adhikendre se 1900 kimi dur tibet or chengdu china main bhi mahasoos kiye gayi. pakistan or bhutan se bhi kam tivrata vaale jhatkon ke mahasoos kiye jane kii khabaren thi.
 8 may 2015 tak ke aankanon ke anusaar nepal main 8 hazaar se zyada log maare gayi or dogune se zyada ghayal hue. nepal ke pradhanmantri susheel koirala ne bataaya nepal main lagbhag 10000 log maare gayi hai.
 bukamp se everest parvat par himaskhalan shuru ho gaya, barf kii vishaal chattaanon ke teji se girane kii vajah se everest aadhaar shivi par kam se kam 17 logon kii maut ho gayi, khabaron ke anusaar bhartiya sena kii ek parvatarohi tukdi ne parvat ke aadhaar shivi se 18 shav nikaale hai. google company ke abhiyantaa don fredinburgh jo ki 3 anya sahakarmiyon ke saath everest par chadhai kar rahe the bhi mritkon main shaamil hai. bhucamp aane ke samay parvat par lagbhag 700 se 1000 logon ke hone kaa anumaan tha jisamen se kam se kam 61 logon ke ghayal hone or naa jane kitne hi logon ke gaayab yaa oonchaai par phase hone kii sambhaavna he. everest parvat bhucamp ke abhikendra se lagbhag 220 kilometre dur purv main he.
 kharaab mausam kii vajah se baadhit hone se pehle helicopter dwaara kiye gayi raahat or bachaav kaary se 22 buree tarah ghayal logon ko nazadik ke ferick gaanv main sthit aspataal le jaaya gaya. ferick parvatarohiyon ke liye thaharne kaa ek mahatvapurn kendra he, jahaan sthaayee va svyamsevi logon dwaara ek aspataal chalaaya jaataa he. purvaanh main ek helicopter dwaara or bhi kai parvatarohiyon ko averest par pehle shivi jo ki mukhya shivi se upar he, se nikaala gaya. yahan abhi bhi lagbhag 100 parvatarohi pehle or duusare shivi se neeche kii taraf surakshit nahin utar paa rahe the.
 usee kshetra main 6.7 Mw kaa ek bada jhatka 26 april 2015 ko 12:45 NPT baje phir aayaa, jiskaa abhikendra kodari, nepal ke 17 kimi dakshin main tha. baad ke jhatkon se everest parvat par phir se avalanch aaye or bhucamp ke jatke uttar bharat ke kai kshetron main mahasoos kiye gayi. pehle jatke ke kuch hi der baad nepal main 5Mw kaa doosraa bada jhatka mahasoos kiya gaya.
 usgs ke kriyavidhi par aadhaarit jio getwe ke najdiki bhransh or baad ke jhatkon kii jagah ke ek model se pataa chalata he ki bhransh 11° gaharaai par 295° par takaraate hue 50 kimi chauda, 150 kimi lanbaa tha or neeche kii taraf 3 me. tak khiskaa tha. sanyukt rajya bhugarbha surveykshan ke anusaar baad ke ye jatke 10 kimi neeche se aaye the.
 baad ke ye jatke bihar main bhi 26 april 2015 ko 12:30 or 22:50 baje mahasoos kiye gayi. ise sabase teevr bhucamp maanate hue agency ne nepal me aane vaale maheenon me 30 se zyada jatke aane kii sambhaavna vyakt kii he.
 12 may 2015 ko din main 12 bajkar 39 minute par ek baar phir 7.4 ke pariman kaa bhucamp aayaa. bajkar 9 minute par bukamp ke halke jatke mahasoos kiye gaye. iske baad dopaher 1 bajkar 44 minute par phir bukamp kaa jhatka aayaa. isaki tivrata 4.4 thi. bhucamp ke 3 abhikendron main se 2 nepal va 1 afghanistan main he. nepal main isaki tivrata zyada he. nepal main ek centre kii tivrata richter paimaane par 7.3 or duusare kii 6.2 maapi gai he. nepal ke kodari main bukamp kaa centre jameen se 18 kilometre neeche tha. vahiin, afghanistan main bukamp kii tivrata riector paimaane par 6.9 maapi gai he. in jhatkon ke baad dilli or kolkata main metro rail seva roak di gai he.
 nepali sena ke lagbhag 90% javaanon ko raahat va bachaav kaary main turant laga diya gaya saath hi desh ke anya bhaagon se swayansevakon ne bhi raahat va bachaav kaary kii kaman sambhaal lee. barish or kharaab mausam kii vajah se bachaav kaary prabhavit ho rahaa tha. imaaraton ke girane, bhuskhalan or sanchaar suvidhaon ke charmarane kii vajah se raahat va bachaav kaaryon main baadha aati rahi.
