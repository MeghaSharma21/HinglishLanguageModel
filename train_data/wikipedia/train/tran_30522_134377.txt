 kii shrenee kaa hissaa
 
 mahayan, vartmaan kaal main buddha dharm kii do pramukh shakhaon main se ek he. duusari shakha kaa naam therwaad he. mahayan buddha dharm bharat se armbh hokar uttar kii ore bahut se anya asian deshon main fail gaya, jaise ki china, japan, korea, taiwan, tibet, bhutan, mongolia or singapore. mahayan sampradaay ki aage or upashakhaayen hai, jaise zen/chaan, pavitra bhoomi, tiyantai, nichiren, shingon, tendai or tibeti buddha dharm.
 'therwaad' shabd kaa arth he 'bade-buzurgon kaa kahana'. buddha dharm kii is shakha main pali bhashaa main likhe hue pracheen tripitak dharmik granthon kaa paalan karne par bal diya jaataa he. therwaad anuyaayiyon kaa kahana he ki is se ve buddha dharm ko uske mul rup main maanate hai. inke liye gautam buddha ek guru evam mahapurush avashya hai lekin koi avatar yaa ishwar nahin. ve unhen puujate nahin or na hi unke dharmik samarohon main buddha-puja hoti he. jahaan mahayan buddha paramparaon main devi-devataaon jaise bahut se divya jeevon ko mana jaataa he vahaan therwaad buddha paramparaon main aisi kisi hasti ko nahin puja jaataa. therwaadiyon kaa maananaa he ki har manushya ko swayan hi nirvana kaa maarg dhundhna hota he. in samudaayon main yuvakon ke bhikshu banane ko bahut shubh mana jaataa he or yahan yah pratha bhi he ki yuvak kuch dinon ke liye bhikshu banakar phir grihasth main laut jaataa he. therwaad shakha dakshini asian kshetron main prachlit he, jaise kii srilanka, burma, cambodia, myanmar, thailand or laos. pehle jamaane main 'therwaad' ko 'hinayan shakha' kaha jaataa tha, lekin ab bahut vidwaan kehete hai ki yah donon alag hai.
 mahayan buddha dharm ke anuyaayi kehete hai ki adhiktar manushyon ke liye nirvana-maarg akele dhundhna mushkil yaa asambhav he or unhen is kaary main sahaayta milani chahie. ve samajhate hai ki brahmand ke sabhi praani ek-duusare se jude hai or sabhi se prem karnaa or sabhi ke nirvana ke liye praytn karnaa aavashyak he. kisi bhi praani ke liye dushbhaavna nahin rakhni chahie kyonki sabhi janm-mrityu ke janjaal main fanse hai. ek hatyara yaa ek tuchh jeev apana hi koi phir se janma purvaj bhi ho saktaa he isliye unki bhi sahaayta kerani chahie. prerana or sahaayta ke liye bodhisattvon ko mana jaataa he jo ve praani hai jo nirvana paa chuke hai. mahayan shakha main aise hazaron bodhisattvon ko puja jaataa he or unka is sampradaay main devataaon-jaisaa sthaan he. in bodhisattvon main kuch bahut prasiddh hai, udhaaharan ke liye awalokiteshwar, amitabh, maitrey, manjushri or kshitigarbha.
 
 china 
 japan 
 vietnam 
 dakshin korea 
 uttar korea 
 singapore 
