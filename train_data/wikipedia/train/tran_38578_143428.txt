 gajani  gita arts ke binar tale bani e.aar. murugados dwaara nirdeshit evam nirmit 2008 kii ek bollywood film he. tamil film jo murugados dwaara hi nirdeshit thi, isi naam se bani gajani kii patakatha christopher nolan dwaara likhit tathaa nirdeshit hollywood kii film "memento" par aadhaarit he. isaki mukhya bhoomika main aamir khan or asin he jabaki jiya khan, pradeep ravat or riyaaz khan sahaayak bhoomikaaon main hai. aamir khan ne is bhoomika ke liye apane nijee prashikshak ke saath lagaataar ek saal apni nijee vyaayaamashaala main prashikshan ke liye bitaayaa.
 yah film mardhaad vaali apane romantic tatwon ke saath ection-thriller film he jo ki ucch prakruti ke purv smriti lop rog se grast ek amir vyapaaree kii jindagi kii chaanbin karti he, jise yah rog apni preyasi model kalpana kii ek hinsak muthbhed main hatya ke kaaran ho jaataa he. vah poloroid instent camera ke photographs evam chirsthayee tatuge ke jariye hatya kaa badla lene kii koshish karata he. aamir khan kaa charitra gajani da game sheershak vaale 3-di video game main, jo isi film par aadhaarit he, vishesh sthaan paaegaa.
 is film kii kahani medical chaatra sunita or uski sahpathine jo uske saath maanav-mastishk kii ek pariyojna par kaam kar raheen hai, se khulti he. ha sanjay singhania, shahar ke namjad vyapaaree jo soochnanusaar ghatanottar smriti lop se peedit hai, kii vilakshan vastu-sthiti kii jaanch padtaal karnaa chaahati he. uske professor sanjay ke abhilekhan tak abhigaman se asweekaar kar dete hai kyonki vartmaan main uske saare aapraadhik tathyon kii jaanch jari he. iske baavjood sunita is jaanch ko khud hi anjaam dene kaa faisla karti he.
 sanjay ko ek duusare vyakti kii krurta se hatya karata hua pesh kiya jaataa he. vah us vyakti kii tasviir khinchataa he or samay tathaa tithi ke saath 'nishpadit' kii muhar apane note main laga detaa he. aisa darshaya gaya he ki sanjay ko ghatanottar smriti lop kii ek ajeebogareeb beemaari he jisamen uski yaaddaasht har 15 minute ke baad mit jaati he. sanjay khinchi gai tasviren, note kar lenaa evam badan par gudwaaye godane kii paddatiyon kaa prayog har 15 minute ke chakra ke baad apni yaaddaasht ko phir se lautne ke liye karata he. har subah jab sanjay shauchalay jaataa he, vah vaash basin main nal kii tonti ke paas hi "kameez utaaro" likhaa hua ek note dekhtaa he. jaise hi vah kameez utaarata he apane chaude seene par godane kii ek shrinkhalaa dekhtaa he. jab vah "kalpana kii hatya kar di gai thi" guda hua dekhtaa he to ek sire se yah udghaatit ho jaataa he ki sanjay antat kalpana kii hatya kaa badla lene ke liye pra tibaddh he or isiilie vah pariklpit tareeke se ek-ek kar un logon ko maar rahaa he jo kalpana kii maut ke jimmedaar the. likhe hue nots or gude hue godanon se yah saafe saboot miltaa he ki uskaa mukhya nishaanaa gajani he. aakhirkaar yah bhi saafe-saafe jaahir ho jaataa he ki gajani or koi nahin balki shahar kaa ek prasiddh saamaajik vyaktitv he.
 mumbai police nireekshak arjuna yadav serial hatyaon ke sangeen maamle kii chaanbin se jude hai. vah sanjay kaa pataa lagaate hue use uske flats main khoj nikaalte hai or usapar hamalaa kar use apahiz kar dete hai. arjuna yadav tasveeron or likhit nots ke vyapak set ko dekhakar hairaan ho jate hai. unhen aisi do diariyaan milteen hai jinamein 2005 or 2006 kii ghatnaon ko kram se lipibaddh kiya gaya he. jaise hi inspector yadav 2005 kii diary padhate he film 2005 ke purv drishy main pravesh karti he. sanjay singhania ek pratishthit vyapaaree vansh kaa vyakti he jo air voyas telephone company kaa maalik he. videsh main usne apni shiksha-diksha samaapt kar lee he or lautakar apane parivaar ke vyavsaay ko sambhaal liya he. apane kaarobaar ke dauraan sanjay apane karmchaariyon ko ek jujharu abhinetri/model kalpana se milane evam uske apartment ke upar air voyas kaa vishaal vigyaapan board lagane ke bare main baatcheet karne ke liye bhejtaa he. kalpana kii modling/vigyaapan company kaa maalik ise ek romance kaa chakkar samajhane kii bhul kar baithta he or kalpana ko yah prastaav manjuur kar lene ko protsaahit karata he. vah pramukh model ke rup main uski padonnati kar detaa he. kalpana aamtaur par pyaari or rahamdil he. vah ise bataur ek maasoom sharaarat karne ke liye sweekaar kar leti he or is prakaar sanjay ke garlfriend ke rup main paheliyon se bharaa naatakeey khel shuru karti he.
 aakhirkaar sanjay kalpana se miltaa he lekin vah usase kahata he ki vah sachin he or nai jindagi kii talash main chote qasbe se nikal kar bade shahar main aayaa ek adana insaan he. kalpana use modling ke chote-mote kaam dilaati he. dhire-dhire vah uske sammohan main uski ore khinchi chali jaati haior sachin bhi uski saumyata, saadagi or karunaa main bah jaataa he. unhen ek duusare se pyaar ho jaataa he or sanjay ko antat usase shaadi kaa prastaav pesh karne kii himmat ho jaati he. vah uske prastaav par vichaar karne ke liye kuch samay maangati he. sanjay sthir karata he ki agar vah uske prastaav ko sweekaar kar leti he to vah apni asli pahchaan uske saamne ujagar kar degaa; or agar vah asweekaar karti he, to vah chupchaap bina koi haani pahunchaae waapas laut jayega.
 film kii kahani phir vartmaan main laut jaati he; jab yadav 2006 kii diary padhne lagata he. sanjay achaanak aa jaataa he, yadav par hamalaa kar detaa he or use baandh detaa he. vah gajani ko ek college ke samaaroh main khoj nikaalata he jahaan vah sammanneey pradhan atithi he. sanjay gajani ke kuch chayachitr letaa he or use jaan se maar daalane kaa faisla karata he . usee samaaroh main uski mulaaqaat sunita se ho jaati he; vah bhi uske file par lage cover se use pahchaan leti he or usase dosti karne kaa iraadaa karti he. baad main usee shaam sanjay gajani ke ek gunde ko parking kshetra main maar giraata he. vah gajani ke aane kaa intjaar karne lagata he lekin ant main usapar phir kabhi kisi or maukey par aakhri hamalaa karne kaa faisla karata he. marataa hua ghayal gunda gajani ko do saal pehle ghati ek ghatana kii yaad dilaataa he jisame kalpana kii hatya kar di gai thi or sanjay aahat hokar ek mariz ban gaya tha. gajani asamanjas main pad jaataa he or kuch bhi yaad kar paane main naakaam ho jaataa he.
 is bich, sunita sanjay ke flats main aati he or yadav ko petakar bandhaa hua padaa paati he. use is baat kaa pataa bhi lag jaataa he ki gajani hi sanjay kaa nishaanaa he. yadav use is baat kii bhi jaankaree detaa he ki sanjay ek janamana serial hatyara he. sunita ke haathon do diariyaan lag jaatin hai or vah yadav ko aaazaad kar detii he. achaanak isi bich sanjay vahaan pahunch jaataa he; use uname se kisi kii yaad nahin aati he or vah unka peechha karata hua baahar nikal jaataa he. antatogatva yadav ek bas se takaraa jaataa he or sunita badi mushkil se sanakee sanjay se batch nikalati he. yah jaankaar ki gajani khatre main he, vah use suchit kar detii hai ki yah sanjay hi he jo uski jaan ke peeche padaa hua he. is naam ko lakshya banaakar pataa lagaataa hua gajani sanjay ke flats main uski hatya ke iraade se pahunch jaataa he. vah uske saare photographs or nots nasht kar detaa he or uske gunde sanjay ko kaabo main kar uske maujuuda godane par punah godwa dete he taaki puraani yaadon ko sanketit karne vaale saare nishaan mit jaaen. itminan hokar kii puraani yaadon se jodanevaale saare nishaan mitaa die gaye, gajani sanjay ko isi haalat main chhodkar chalaa jaataa he.
 is bich, chatravaas main lautakar sunita 2006 kii diary padhati he. film kii kahani phir 2006 ke purv drishy main laut jaati he. aisa dikhaaya jaataa he ki kalpana ne sanjay ke vivaah prastaav ko sweekaar kar liya tha. yah diary bhi achaanak samaapt ho jaati he. sunita or aage chaanbin kar pataa lagaati he or yah khoj nikaalati he ki 2006 main kisi padaav par kalpana anjaane main anachaahe hi veshyavriti karwaane waalon ke bure jaal main ulajh gai thi. railyatra ke dauraan uski bhent 25 nirih bholi bhali kamasin ladakiyon se hui jo dhandhe ke liye mumbai bheji ja raheen thim. vah un ladakiyon kii raksha kar unka uddhaar karti he. lekin ladkiyaan giroh ke sargana ke rup main gajani kaa naam letin hai. gajani apane tareeke se apane madhyamon kaa prayog ladakiyon kii jubaan band karne ke liye karata he or kalpana ko khud khoj nikalne ke liye nikal padataa he. gajani or uske gunde tod-phod karte hue kalpana ke apartment main ghus jate hai or uske laut aane kii pratiksha karte he jabaki kalpana andar hi mil jaati he. sanyogvash, sanjay vahaan kalpana se milane pahunch gaya. kalpana kaa antim uccharit shabd tha "gajani ". gundon ne kalpana par hamalaa kar diya. sanjay hastkshep karne hi vaala tha ki achaanak gajani ne lohe kii chad se uske sir par aghat kar diya. sanjay kii aankhon ke saamne antim drishy kaundh jaataa he, ki gajani ke lohe kii chad ke krur prahaar se hi kalpana kii hatya hui thi.
 sunita ko ab sadma vaali sachai kaa pataa chal jaataa he, vah sanjay se mulaaqaat karti he or use bataati he ki sach kya he. gusse se bekaabu hokar vah ji-jaan se gajani kaa peechha karata he. mumbai main gajani kii maand main pahunchakar sanjay gajani ke sabhi anuchar gurgon ko ek-ek kar baqayada suniyojit dhang se krurtapurvak maar daalata he or gajani ke peeche pil padataa he. durdamy dhang se khadedta hua vah uske paas pahunch kar ladaai main bhid jaataa he. vah gajani ko maarna hi chahta he ki uskaa smriti lop chakra phir gum jaataa he or vah vartmaan ko bhul jaataa he. gajani mudata he or chura bhonk detaa he. vah sanjay kaa mazaaq udaate hue vibhats ghinauni kahani sunaata he ki usne kaise kalpana kii hatya kii thi, tabhi achaanak apni takat kaa antim ubaal paakar sanjay gajani ko kaabo main kar letaa he. sanjay gajani ko thik usee tarah martha he jis tarah gajani ne kalpana kii hatya kii thi.
 film apni samaapti kii ore badhati he, sanjay abhi bhi apni smriti-lop kii beemaari se grasit ek anathalay main swanyasevak ke rup main kaam kar rahaa he. sunita use ek chota-sa uphaar detii he jo ki plaster ke patt par sanjay or kalpana ke dabe qadamon ke nishaan hai jab undonon ne ek nae apartment main pravesh kiya tha - kalpana ke saath uske antarang saahchary kii yaad taaja karne ke liye hi vah aisa karti he. faisla darshakon par chhod diya jaataa he ki kya sanjay kii yaaddaasht dobaaraa waapas laut aati he yaa nahin .
 
 
 
 
 gajani 25 disambar 2008 ko 1500 printon ke saath prasaarit hui thi jisamen se 213 videshi bazaaron ke liye prasaarit thim. yah movie 650 purvadarshan hetu bhugtan paa chuki thi jisane ise 70 million bhartiya mudra kii aamadani dilwaai thi. gajani ke gharelu vitaran adhikaar gita arts dwaara 530 million bhartiya mudra main beche gaye or gharelu video adhikaar saath hi saath videshon main vitaran ke adhikaar tathaa upgrah dwaara vimochan ke adhikaar 690 million bhartiya mudra main edlabs films limited ko beche gaye.
 box offis mozo ke aankadon ke aadhaar par gajani ne box offis par lagbhag 280 karod rupee kii 29 janvari 2009 tak mul 37 dinon/5.3 saptahon ke vishwavyaapee pradarshnon par aamadani kii jo bollywood kii ab tak kii sarvaadhik mishrit laabh vaali film rahi .
 big home video ne 2-discs colectors sanskaran dividi nirmit kiya jise antarrashtriya vitaran edlabs films limited ne 13 march 2009 ko 19.99 america dollar ke MSRP par vitarit kar diya. isane british board of film clacification dwaara 15+ umr kii reating lagaataar atyadhik hinsa ke kaaran pai.
 sanganak ke liye video game kaa nirmaan evam prastuti effeks labs studio privet limited evam gita arts ne kiya jiskaa vipanan or vitaran aros home intertenment ne gajani - da game sheershak se kiya.
 saransh - kya aamir khan banane kaa kabhi sapana dekha he ? to aao yahi tumhaare liye mauka he ki bollywood kii film gajani par aadhaarit tum bharat kii pehali 3D PC ke khel main aamir khan kii bhoomika adaa karo. aamir khan kii awaz main sanjay kii anokhi daastaan kaa anubhav praapt karo. uski awaz suno jo tumhen ek suraag se duusare suraag main le jaati hui saboot kii baarik pagadendi pakadaa detii he. uske muqabla karne or ladane ke daanv-pench ko apane tareeke se apanaaon haalanki gundon ke dal-ke-dal tumhaara khaatmaa karne ko tumhaara intjaar kar rahe hai. gajani kii duniya kaa uski hi aankhon se anusandhan karo jab vah ajeebogareeb sets se gujaarta hua mul movie se punah srist abhaasi duniya main pahunchaa detaa he. kahani par niyantran karo or apni PC main movie ko punah srist kar manoranjan kaa jayja lo.
 yah khel jo movie par aadhaarit he jo pratham purushmen ; paanch staron main khelaa jane vaala khel he. isamen khilaadi khel kaa nayak sanjay sahaayak kii bhoomika adaa karata he. apane mishan kii prapti main marshall arts, hathiyaaron kaa vyavhaar or tarah-tarah kii kalabaziyaan thik usee prakaar karata he jisprakaar hitman games main darshai gayi hai. ise bharat kii pehali 3D PC game ke rup main 14.99 american dollar kii MSRP ke saath saraahaa gaya, vitarakon ke dwaara 15+ umr ke bacchon ke khel main hissaa lene ke liye anushansit kii gai jabaki aadhikarik taur par ise 15+ ke liye rated nahin kii gai.
 is film ko samalochakon se sakaaratmak samikshaayen praapt huin. syphi kii sonia chopra ne film ko saadhe chaar sitare die or ise dekhne kii sifarish kii "chaar ke liye jaise aamir, asin, e.aar. murugodos or e.aar.rahamaan" . sienen ibien ke rajeev masand ne teen sitare taankate hue likhaa he: "gajani vishesh rup se ek acchhee film nahin he, lekin manoranjan ke lihaaz se baaltee bhar bhar kar udelta he." bollywood trade news network ke martin di'suja ne film ko 3.5 sitaron se nawaja he, ection kii taareef to kii he par patakatha kii kamajoriyon kaa ullekh bhi kiya he. taran adarsh ne tipanni kii he ki movie "har prakaar se vijeta he" or unhone 4.5 sitare die hai. da times of india ke nikhat kaazmi ne aamir khan ke apni shreshth seemaa tak ke pradarshan kii saraahna kii he or 3.5 sitaron se sammanit kiya he. ji news ne ise abtak kaa sarvshereshth pradarshan kaha he. radiff kii sukanya verma ne movie ko 3.5 sitare die hai. bollywood movies samiksha dwaara acchhee patakatha, nirdesan or aamir khan tathaa asin thottumakal ke achche abhinay ke liye 4 sitare bhent kiye gaye.express india kii shubhra gupta ne gajani ko adhik lambi, adhik hinsa se bharpoor tathaa jiya khan kii abhinay or nritykala kii aalochana karte hue aamir khan or asin ke abhinay kii prashansa kii he.
 haalanki kuch nakaaratmak samikshaayen bhi hui hai.india times ke gaurav malani ne film kii lambaai kii aalochana or kalakaaron ke pradarshan kii prashansa karte hue keval 2 sitare die hai. kuch samalochakon ne tamil style ke anukaran par ection or maar-dhaad kii drishyon kii bhi aalochana kii he. radiff ke raja sen ne asin ke pradarshan kii aalochana karte hue or "abhibhoot kar dene vaali jabardast anubhutiko dukhad kaaran" kahkar nishkarsh nikaalte hue movie ko 2.5/5 sitare die he. AOL india kii nayan jyoti parasra ne kaha he, "kai tulanaayen yah sanketit karti he ki punarniman utani yogya nahin hoti. phir bhi, gajani kii tulana jab iske tamil sanskaran se kii jaati he jo ki ek hi nirdeshak dwaara nirdeshit he to ise safal hi mana ja saktaa he.
 IMDB par gajani ne 6.9 upabhoktaaon kii shrenee pai he.
 gajani or iske 2005 ke tamil/telugu sanskaran, donon hi memento par aadhaarit he. christopher nolan kii memento bhi unke bhai jonathan nolan kii laghu katha memento mori kaa roopantaran he jisame leonard shellebi kii bhoomika main gaai piers ek bhootpurv beemaa jaalsaji ke jaanch adhikari he jo us vyakti kii talash main he jiske bare main unhen vishwaas he ki sendhamari or chori ke dauraan unki patni kaa balaatkaar kar hatya usee ne kii he. leonard bhi ucch shrenee kii smriti lop kii beemaari antirogred emnesia se grast he jo apni patni par hamale ke darmiyaan unke sir par lagane vaale choton se hui thi. kuch avdharanaayen jaise ki poloroid photographs ke peeche kuch footkar tippaniyan likhakar rakhana or apane tathyon ko godane kii shakl main sharir par godwa lenaa, usee se prerit he.
 indiyagames gajani ek mobile game he or iske prayog film par hi aadhaarit hai. indiyagames ne 4 khel viksit kiye hai jisame se 1 kaa vyavhaar mobile plateform ke sheershak par aadhaarit he. isamen anek prakaar ke games hai, jaise ki ultimate workout, memory rivival, brain treks, evam asankhya mini games .
 saanchaa:Infobox album/Reviews deprecation notice
 
 film main chah gane hai jiske geetkaar prasoon joshi or sangeetkaar e.aar.rahamaan hai. tamil sanskaran kaa sangeet haris jayraj ne diya he. rahamaan ne chhitput bikhri kadiyon ko jodakar hindi sanskaran ke sangeet kii shuruyaat kii he.
 is album ko aalochakon or prashansakon kii sakaaratmak samiksha praapt hui he, jisame se anek ne yah mahasoos kiya ki sound trek par e.aar.rahamaan jaisi hasti ke liye kuch nichi najar aati he. phir bhi ise bollywood hangaamaa ne sakaaratmak samiksha yah kahkar di he ki "gajani kaa sangeet 2009 main christmas ke avasar par prasaarit hokar lehren paidaa kar degaa. jab 'sarvottam main sarvottam' suchi ke saath varsh ke ant main isko sankalit kiya jaayegaa to gajani ko nazarandaaz karnaa kathin hoga."Rediff.com ne ise paanch sitaron ke saath saamaanya ucchtam reating di he rahamaan ke bare main is samiksha ke saath ki "yah unki abtak kii sarvottam albamon main se ek he. keval isliye nahin ki treks mahaan he balki har ek sur se duusare sur kii ore saral sankraman apni agali kadi ke saath asambhavit tareeke se judati chali jaati he.
 saanchaa:A. R. Murugadoss
