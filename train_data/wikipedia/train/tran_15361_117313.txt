 bharat ke 500 or 1000 rupee ke noton ke vimudrikaran, jise media main chote rup main notebandi kaha gaya, kii ghoshnaa 8 navambar 2016 ko raat aath baje bhartiya pradhanmantri narendra modi dwaara achaanak raashtra ko kiye gaye sambodhan ke dwaara kii gayi. yah sambodhan tivi ke dwaara kiya gaya. is ghoshnaa main 8 navambar kii aadhi raat se desh main 500 or 1000 rupee ke noton ko khatm karne kaa elaan kiya gaya. iskaa uddeshy keval kaale dhan par niyantran hi nahin balki jaali noton se chhutkaaraa paanaa bhi tha.
 kuch khabaron ke anusaar, yah yojana chah maheene pehle banani shuru hui thi. sarkaar ke is faisle kii jaankaree keval kuch logon ko thi. ye log the- mukhya sachiv nripendra mishra, purv or vartmaan arabiai governor, vitt sachiv ashok lavasa, aarthik maamalon ke sachiv shaktikant das or vitt mantri arun jetali. yojana ko lagu karne kii prakriya do maheene pehle shuru hui thi.
 gujarat vidhaan sabha chunaav 2002 • 2007 • 2012 
 bharat ke pradhan mantri lok sabha chunaav, 2014 • shapathgrahan
 vaishvik yogadan 
 bharat 
 ---
 
 isse pehle, isi tarah ke upayon ko bharat kii swatantraaa ke baad lagu kiya gaya tha. janvari 1946 main, 1000 or 10,000 rupye ke noton ko waapas le liya gaya tha or 1000, 5000 or 10,000 rupye ke nae note 1954 main punah shuru kiye gaye the. 16 janvari 1978 ko janata party kii gathbandhan sarkaar ne phir se 1000, 5000 or 10,000 rupye ke noton kaa vimudrikaran kiya tha taaki jaalsaji or kaale dhan par ankush lagaaya ja sake.
 28 oktober 2016 ko bharat main ₹17.77 lakh karod mudra cirkulation main thi. mulya ke aadhaar par 31 march 2016 ko ai reserve bank of india kii report anusaar, cirkulation main noton kii kul keemat ₹16.42 lakh karod he, jisamen se 86% ) 500 or 1000 ke note hai. wolum ke aadhaar par report anusaar, 9,026.6 karod noton main se 24% bank note cirkulation main hai. pradhanmantri modi kii aadhikarik ghoshnaa ke baad reserve bank ke governor urjit patel or aarthik maamalon ke sachiv shaktikant das dwaara ek samvaadadaata sammelan main bataaya ki sabhi moolyavarg ke noton kii aapurti main 2011 or 2016 or bich main 40% kii vruddhi hui thi, ₹ 500 or ₹ 1000 paison main is avadhi main kramash: 76% or 109% kii vruddhi hui. is jaali nakadi ko bharat ke khilaaf aatankwaadi gatividhiyon main istemaal kiya gaya tha. iske parinaam swarup noton ko khatm karne kaa nirnay liya gaya tha.
 ateet main, bhartiya janata party ne notebandi kaa joardaar virodh kiya tha. bhaajapa pravaktaa minakshi lekhi ne 2014 main kaha tha ki 'aam aurat or aadmi, jo log anpadh hai or banking suvidhaon tak jinaki pahunch nahin he aise log is tarah ke upayon se sabase zyada prabhavit honge. mukhya rup se kuch samay ke antaraal main swayan janata 2000 ke note ko chalan se baahar kar degi, kyonki jahaan kam mulya kii vastu kharidni ho tab dukandaar aapse 2000 ke note nahin legaa. parinaam swaroop 2000 ke note kii yaa to jamkhori hogi athwa kaale dhan kaa hi srijan karengen. sarkaar ko is vishay par praarambhik samay se sachet rahane kii aavashyaktaa he. 
 bainkon se note badalane kii prakriya 30 disambar 2016 tak chali, iske baad puraane note badalane kaa kaary keval aar0 bi0 ai0 dwaara hi kiya gaya.
 kaale dhan ko safed karne ke liye ek hi vyakti baar -baar line main lag kar bainko main bheed badha rahe hai. bheed ko niyantrit karne ke liye ab bainko main note badalane vaale ke anguli main amit syaahi lagaai gai. 
 iske saath-saath nifti main bhi baari giravat darj kii gai. enesai main 2.64 fisad yaa 225.40 ankon kii giravat darj kii gai.
 anek bazaaron main dukaanon ko iti vibhaag dwaara chaape ke dar kii vajah se band kar diya gaya.hawala oparator bhi bhaage-bhaage phirane lage or sochan lage ki is tarah kii baari nakadi ke saath kya karnaa chahie. desh ke kai rajyon main inakam tex vibhaag ne chaape maare. iskar vibhaag ne dilli ke chandani chowk, mumbai main teen jagahon or chandigarh ludhiana ke saath-saath kai shaharon main avaidh tareeke se note badalane or hawala kaarobaar ke shaq main chaape daale.
 18 navambar ko vyavsaay chalaane ke liye paise nahin hone kaa hawala dete hue manipur main akhabaaron ne apane karyaalay band kar die. iske parinamswaroop shuukravaar ke baad se manipur main akhbaar nahin chape. jab tak sthiti saamaanya nahin ho jaati or paise kii uplabdhta nahin ho jaati, tab tak karyaalay band rahenge, aisi baat bataai gaai.
 is notebandi ke kuch prabhaav to abhi se spasht dikhne lage hai, jaise naksalwad ko gaharaa dhakka, bhrasht logon main bechaini, aadi. kintu isse bahut se logon ko bahut sari aashaaen hai. aashaa kii ja rahi he ki real estate ke daam kam honge, bainko kii byaaj dar bhi kam hogi. bhrashtachar main bhi baari kami aane kii ummid he. chunaav main kadachaar kam hoga, aisi bhi aashaa he.
 notebandi kaa virodh karne vaale dalon ne 28 navambar ko bharat band kaa aahvaan kiya tha jo safal nahin hua. 
 kai surveykshanon se pataa chalata he ki bharat kii adhikansh janata ne is vimudrikaran kii ghoshnaa kaa swaagat kiya he tathaa ve iske sakaaratmak prabhaavon ke prati ashanvit hai. 
 iskar vibhaag tathaa anya vibhaagon ne jagah-jagah chaape maare jisamen baari maatra main puraane tathaa naye note mili. isamen kai bank adhikariyon kii mileebhagat kaa bhi pardaafash hua.
 500 or 1000 rupee ke noton kaa vimudrikaran se utpann nakadi kii kami kii samasya se nipatane ke liye bharat sarkaar ne digital bhugtan ko protsaahan dena armbh kiya he. protsaahan ke liye digital bhugtan karne par seva kar main chhot tathaa kai inaamon kii ghoshnaa kii gayi he.
 bharat main vimudrikaran ke nirnay se prabhavit hokar kuch anya deshon ne bhi vimudrikaran kaa nirnay liya he jisamen benezuela or austrailia shaamil hai. pakistan kii seenet ne bhi 5000 ke noton kii bandi kaa prastaav kiya he.
