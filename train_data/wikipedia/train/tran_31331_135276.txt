 govind dev ji kaa mandir vrundavan main sthit vaishnav sampradaay kaa mandir he. iskaa nirmaan 1590 i. main hua tha. is mandir ke shila lekh se yah jaankaree puri tarah sunishchit ho jaati he ki is bhavy devalayas ko amer ke raja bhagwaan das ke putr raja maansingh ne banwaaya tha. rup goswami evam sanathan goswami naamak do vaishnav gurudun kii dekharekh main mandir ke nirmaan hone kaa ullekh bhi miltaa he. james fergusan, prasiddh itihaaskaar ne likhaa he ki yah mandir bharat ke mandiron main bada shandaar he. mandir kii bhavyata kaa anumaan is uddhran se lagaaya ja saktaa he 'aurangzeb ne shaam ko tahaltey hue, dakshin-purv main dur se dikhne vaali raushnee ke bare jab poocha to pataa chalaa ki yah chamak vrindavan ke vaibhavshaalee mandiron kii he. aurangzeb, mandir kii chamak se pareshaan tha, samaadhaan ke liye usne turant kaarywahi ke rup main sena bheji. mandir, jitna todaa ja saktaa tha utana todaa gaya or shesh par masjid kii diwaar, gumbad aadi banavaa die. kehete hai aurangzeb ne yahan namaaz main hissaa liya.
 mandir kaa nirmaan main 55 se 10 varsh lage or lagbhag ek karod rupaya karcha bataaya gaya he. samraat akbar ne nirmaan ke liye laal pathar diya. shri grouse ke vichaar se, akabari darbar ke isai padariyon ne, jo europe ke deshon se aaye the, is nirmaan main spasht bhoomika nibhaai jisase unani cross or europea carch kii jhalak dikhti he. is mandir kii nirmaan style - hindu, jaipuri, mogul, unani or gothic kaa mishran he. iskaa laagat mulya- ek karod rupaya . yah mandir 5-10 varshon main banakar taiyaar hua tha. iskaa maap- 105 x 117 foot va oonchai - 110 foot 
 1873 main shri grouse ne mandir kii marammat kaa kaary shuru karavaaya jisamen 38,365 rupaye kaa karch aayaa. jisamen 5000 rupaye maharaja jaipur ne diya or shesh sarkaar ne. marammat or rakh rakhaav aaj bhi jari he lekin mandir kii shochaneey dasha ko dekhte hue yah sab kuch naganya he.
 goswamiyon ne vrindavan aakar pehla kaam yah kiya ki vrinda devi ke naam par ek vrinda mandir kaa nirmaan karaayaa. iskaa ab koi chinh vidyaman nahin rahaa. kuch kaa kathan he ki yah sevakunj main tha. is samay yah diwaar se ghira hua ek udyaan bhar he. isamen ek sarovar he. yah raas mandal ke sameep sthit he. isaki khyaati itani sheeghra chaaron ore faili ki san 1573 i0 main akbar samraat yahan aankhon par pattee baandhakar paavan nidhivan main aayaa tha. yahan use aise vismayakari darshan hue ki is sthal ko vastav main dharmik bhoomi kii manyata use deni padi. usne apane saath aaye raajaaon ko apana hardik samarthan diya ki is paavan bhoomi main sthaneey devtaa mahaneeyata ke anuroop mandiron kii ek shrunkhlaa khadi kii jaae.
 govinddev, gopinath, jugal kishor or madanamohan ji ke naam se banaaye gayi chaar mandiron kii shrunkhlaa, usee smaraneey ghatana ke smriti swarup astitv main ai. ve ab bhi hai kintu nitant upekshit or bhagnavastha main vidyaman hai. govinddev kaa mandir inamen se sarvottam to tha hi, hindu shilpakala kaa uttari bharat main yah akelaa hi adarsh tha. isaki lambaai chaudaai 100-100 feet he. bich main bhavy gumbad he. chaaron bhujaayen nukile maharaabon se dhaki hai. deevaaron kii ausat motaai das feet he. upar or neeche kaa bhaag hindu shilpakala kaa adarsh he or bich kaa muslim shilp kaa. kaha jaataa he ki mandir ke shilpkaar kii sahaayta akbar ke prabhaav ke kuch isai padariyon ne kii thi.
 yah mishrit shilpakala kaa uttari bharat main apni kism kaa ek hi namoona he. khajurahon ke mandir bhi isi shilp ke hai. moolbhoot yojananusaar paanch minaaren banavaai gayin thim, ek kendriya gumbad par or chaar anya garbhagrih aadi, par garbhagrih puraa gira diya gaya he. duusari minar kabhi puri ban hi nahin paayi. yah saamaanya vishwaas he ki aurangzeb badshaah ne in minaaron ko girava diya tha. naabhi ke pashchim kii ek taakh ke neeche ek pathar laga hua he jis par sanskrit main lambi ibaarat likhi hui he. iskaa lekh bahut bigadaa hua he. phir bhi iskaa nirmaan sanwat 1647 vi0 padhaa ja saktaa he or yah bhi ki rup or sanathan ke nirdesan main bana tha. bhoomi se das feet unchaa likhaa he- raja pruthivi singh jaipur ke maharaja ke purvaj the. uske satraa bete the. unamem se baarah ko jaagiren di gayin thi. yah amber kii baarah kothri kehalaati hai. mandir kaa sansthaapak raja maansingh raav pruthivisingh kaa pautra tha.
 aurangzeb ke raaj se 1873 i tak mandir ke rjinodhar kaa koi prayaas nahin kiya gaya he. mandir ko aasapaas rahane waalon kii dayaa par chhod diya gaya tha. ve isamen se tod phod kar bhawan kaa saamaan bhi le jate rahe. deevaaron par bade-bade jhaad ug aaye. sar wiliam moore kii upasthiti main mathura ke collector epa0 es0 grouse ne mandir ko suraksharth purattav vibhaag ko dena chaha kintu usne koi anudaan nahin diya. isaki marammat ke liye iske sansthaapak jaipur naresh ko likhaa gaya. naresh ne ejiniyaron kii kut ke anusaar rou0 5000 sweekaar kar liye.
 1873 i0 main isaki marammat kaa kaam armbh hua. aurangzeb dwaara banavaai gai diwaar tudwa di gai or malwa uthva diya gaya, jo mandir kii deevaaron ke sahare-sahare lagbhag aath-aath feet kii oonchaai tak jamaa ho gaya or plinth kii sundarata ko nasht kar rahaa tha. anek makaan mandir kii deevaaron ke sahare mandir ke aangan main ban gayi the, ve gira diye gayi. is prakaar purv or dakshin bhaag ke do chaude vishaal raste khol diye gayi. pehle mandir main pravesh ke liye sankari or tedi medhi gali hi thi, jahaan se puure mandir ko dekha ja saktaa tha. nabhisthal ke uttari bhaag main ek toote linter ko sanbhaalane ke liye ek iton kaa khambha banavaa diya gaya tha. vah bhi gira diya gaya. toote hue pathar ke linter ko lohe ke teen volton se kasakar saadh diya gaya. dakshin disha main gumbad or minar vaali ek sundar chhatari thi, jo mandir ke chalis varsh baad banaai gayi thi. iske baad is soobe ke shaasha sar jon strechi hue. shashan ne sarkari kosh se mandir ko kuch anudaan band diya tha. isse mandir kii puri chat kii marammat ho saki. purv kaa upar kaa bhaag bilkul khasta haal main tha. vah utaar kar pun: puraa banwaaya gaya. uttar ke or dakshin ke bhaagon ko bhi pun: banwaaya gaya. jagmohan kaa bhi jirnodhdar karaayaa gaya. strechi ke baad aaye sar jorge couper ne san 1877 i0 ke march maah tak mandir ko nayaa rup diya. isamen kul laagat rou0 38365 ai.
 inhen bhi dekhen:govind devji kaa mandir, jaipursaanchaa:vrindavan
