 basanti devi bharat main british shashan ke dauraan ek bhartiya swatantraaa kaaryakarta thi. vah anya kaaryakarta chittaranjan das kii patni thim. 1921 main das kii giraftaar or 1925 main mrityu ke baad, unhone vibhinn andolanon main sakriy bhoomika nibhaai or swatantraaa ke baad saamaajik kaary jari rakhaa. 1973 main unhen bharat sarkaar ne padam vibhushan se sammanit kiya.
 basanti devi kaa janm 23 march 1880 ko angrejon ke aupniveshik shashan ke tahat assam rajya main hua. unke pita, baradnath haldaar, ek divaan the. unhone kolkata ke loreto house main adhyayan kiya or satraa varsh kii aayu main chittaranjan das se shaadi kii. in donon ke teen bachche 1898 or 1901 ke bich paidaa hue the.
 apane pati ke saath, basanti devi ne 1920 main savinay avagya andolan, khilaafat andolan or bhartiya rashtriya congress ke nagpur satr jaise vibhinn andolanon main bhaag liya. 1921 main das kii bahanon, urmila devi or sunita devi ke saath unhone "nari karm mandir" naamak mahila kaaryakartaaon ke liye prashikshan centre banaaya.
 1915 main jab mahatma gandhi bharat main sakriy raajnneeti main shaamil hue, unhone bhartiya rashtriya congress main sudhaar kiya. rashtravyapee andolan shuru karne ke liye congress ko dhan kii kami kaa saamana karnaa padataa tha. gandhi ne ek karod rupee se adhik kaa dhan jamaa kiya or ise bal gangadhar tilak ke samaran main "tilak swaraj kosh" kaa naam diya. desh bhar se swayamsevak dhan ikattha karne or daan karne lage. 1920-21 main devi ne jalpaigudi se tilak swaraj kosh ke liye swarna gahane or 2000 sone ke sikke ikattha karne main mahatvapurn bhoomika nibhaai thi.
 1921 main asahyog andolan ke dauraan, bhartiya rashtriya congress ne videshi vastuon par pratibandh lagane kaa or dharna dene kaa aahvaan kiya. kolkata main 5 swayamsevakon ke chote samooh sadakon par haathon se bane khaadi kapade ko bechney ke liye karyrat the. das kolkata main is andolan ke pramukh vyakti the or unhone apni patni basanti devi ke saath aisa ek samooh banane kaa faisla kiya. subhash chandra bose ke virodh karne ke baavjood devi sadak par chali gai or unhone angrejon ko unhen giraftaar karne ke liye uksaaya. haalanki unhen aadhi raat se pehle reeha kar diya gaya parantu basanti devi kii giraftaar vyapak andolan kaa pramukh protsaahan sabit hui. kolkata kii do jail aise swayamsevakon se bhare hue the or adhik giraftaar kaaryakartaaon ke liye nirodhak shiviron kii sthapana kerani padi. 10 disambar 1921 ko angrejon ne das or bose ko giraftaar kar liya. yah britishon dwaara bose kii gyaarah giraftaareyon main se pehali giraftaar thi.
 das kii giraftaar ke baad, basanti devi unke saptahik prakaashan banglaar katha kii prabharee bani. vah 1921-22 main bengal prantiy congress kii adhyaksh thi. april 1922 chatgaanv sammelan main unke bhaashan ke madhyam se unhone nimnatam str ke andolan ko protsaahit kiya. bharat main chaaron ore yatra kar unhone upniveshwaad kaa virodh karne ke liye kala ke saanskrithik vikaas kaa samarthan kiya.
 chunki chittaranjan das subhash chandra bose ke raajnneetik salaahkaar the, isliye bose ke devi ke saath paariwarik sambandh the. 1925 main das kii mrityu ke baad, bose devi se apane vyaktigat or raajnneetik sandehon par charchaa karte. bose ne unhe apni "dattak maa" mana tha or vah bose ke jivan main chaar pramukh mahilaon main se ek thi; anya teenon main unki maa prabhabati, unki bhabhi bibhaati or unki patni/saathi emily shenkal thi. 
 1947 main bharat kii aazaadee ke baad basanti devi ne saamaajik kaary jari rakhaa. kolkata main 1959 main pehla mahila mahavidhyalay bana jise sarkaar dwaara vitt poshit kiya gaya or uskaa naam basanti devi mahavidhyalay rakhaa gaya. unhen 1973 main bharat ganraajya kaa doosraa sarvocch naagarik puraskaar, padam vibhushan, se sammanit kiya gaya. 
