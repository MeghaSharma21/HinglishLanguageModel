 daant munh main sthit chote, safed rang kii sanrachanaayen hai jo bahut se kasheruk praaniyon main paaya jaati he. daant, bhojan ko chirane, chabane aadi ke kaam aate hai. kuch pashu shikaar karne evam raksha karne ke liye bhi daanton kaa upyog karte hai. daanton kii jaden masoodon se dhaki hotin hai. daant, asthiyon ke nahin bane hote balki ye alag-alag ghanatv va kathorta ke utakon se bane hote hai.
 maanav mukhade kii sundarataa bahut kuch danta yaa daant pankti par nirbhar rahati he. munh kholte hi 'vardant kii pangati kund kali' si khil jaati he, maano 'daamini damak gai ho' yaa 'motin maal amolan' kii bikhar gai ho. daadim si dantapaktiyaan saundarya kaa saadhan maatr nahin balki swasthya ke liye bhi atyant mahatvapurn hai.
 aadmi ko do baar or do prakaar ke daant nikalate hai -- doodh ke asthaayee daant tathaa sthaayee daant. doodh ke daant teen prakaar ke or sthaayee daant chaar prakaar ke hote hai. inke naam hai- 
 ye chaar prakaar ke hote hai. mukh main saamne kii ore yaa jabadon ke madhya main chhedak daant hote hai. ye aath hote hai, chaar upar, chaar neeche. inke dantashikhar khadey hote hai. rukhaani ke aakaar sadrush ye daant dhaalu dharwale hote hai. inkaa samtal kinaaraa kaatane ke liye dhardaar hota he. inaki greeva sankri, tathaa mul lanbaa, ekaaki, nukila, anuprastha main chipta or bagal main khaanchedaar hota he. bhedak daant chaar hote hai, chhedakon ke chaaron ore ek ek. ye chhedak se bade or tagade hote hai. inkaa dantamul lanbaa or uttal, shikhar bada, shankurup, oth kaa pahalu uttal or jihvapaksh kuch khokhla or khurdara hota he. inkaa chor simatakar kund dantagra main samaapt hota he or yah dantapankti kii samtal rekha se aage niklaa hota he. bhedak daant kaa dantamul shankurup, ekaaki evam khaanchedaar hota he. agracharvanak aath hote hai or do-do kii sankhya main bhedakon ke peeche sthit hote hai. ye bhedakon se chote hote hai. inkaa shikhar aage se peeche kii ore simata hota he. shikhar ke maathe par ek khaanche se vibhakt do pyramidal gulikaay hoti hai. inamen oth kii orwali gulika badi hoti he. dantagriva andakaar or dantamul ek hota he . charvnak sthaayee daanton main sabase bade, chaude shikharyukt tathaa charvan kriya ke liye vishesh rup se samanjit hote hai. inaki sankhya 12 hoti he -- agracharvanakon ke baad sab ore teen, teen kii sankhya main. inkaa shikhar ghanaakriti kaa hota he. inaki bhitari sataha uttal or bahari chipti hoti he. danta ke maathe par chaar yaa paanch gulikaay hoti hai. greeva spasht badi or golakaar hoti he. pratham charvnak sabase bada or tritiy sabase chota hota he. upar ke jabade ke charvnakon main teen mul hote hai, jinamein do gaal kii ore or teesraa jihva kii ore hota he. tisare charvnak ke sutara bahudhaa aapas main samekit hote hai. neeche ke charvnakon main do mul hote hai, ek aage or ek peeche.
 rachana kii drushti se ye sthaayee daant se hi hote hai, sivaa iske ki aakaar main apekshaakrit chote hote hai. inaki greeva adhik sankri hoti he. dwitiya charvnak daant sabase bada hota he. iske dantamul bhi chote or apsaari hote hai, kyonki inhen ke bich sthaayee daanton ke ankur rahete hai. doodh ke charvnakon kaa sthaan sthaayee agracharvanak lete hai.
 daanton kii sankhya or prakaar bataane ke liye dantasutra kaa upyog hota he, yatha
 isamen kshaitij rekha ke upar upree jabade ke daant or rekha ke neeche nichle jabade ke dikhaae hai. sheersh main daani or baanin ore vaale akshar—c, a, bha or chha -- charvnak, agracharvanak, bhedak or chhedak prakaar ke daanton ke tathaa unke neeche ke ank unki sankhya ke, suchak hai.
 aadmi ke doodh ke daant 20 hote hai, yatha
 inamen charvnak kaa sthaan aage chalakar sthaayee agracharvanak le lete hai. sthaayee daanton kaa sutara he :
 arthath kul 32 daant hote hai. inamen chaaron chhoron par sthit antim charvnakon ko akildadh bhi kehete hai.
 dantavikas ek jatil prakriya he jiske dwaara daanton kaa nirmaan hota he or ve baahar niakalakar munh main dikhaai dene lagate hai. garbhasth jivan ke chathe saptaah main mexilari or mandibular chaapon ko dhaknevaali upakalaa main chhichley danta khoond banate hai. khund ke baahar kii upakalaa oth or bheetar ke dantankur banaati he. dantasthi, dantamajja or cement mesoderm se banate hai. anya bhaag epidrm se.
 jab dantatantu paryaapt maatra main chooney ke lavenon se sansikt ho bahya jagat ke dabaav uthaane yogya ho jate hai, tab masoodon se baahar unka udbhav hota he. dantodbhedan kii avadhi nishchit he or aayu jaanane kaa ek aadhaar he. yah kram is prakaar he --
 neeche ke madhya chhedak 6 se 9 maas,
 upar ke chhedak 8 se 10 maas,
 neeche ke parshvaedak 15 se 21 maas,
 pratham charvnak 15 se 21 maas,
 bhedak 16 se 20 maas,
 dwitiya charvnak 20 se 24 maas .......... 30 maas tak,
 arthath chathe maheene se daant nikalne lagate hai or dhai varsh tak bees daant aa jate hai. holt ne likhaa he ki ek varsh ke balak main chha:, dedh varsh main baarah or do varsh main bees daant milte hai.
 inkaa kailsikaran is kram se hota he --
 pratham charvnak : janm ke samay,
 chhedak or bhedak : pratham chah maas main,
 agracharvanak : tritiy yaa chauthe varsh,
 dawetiya charvnak : chauthe varsh, or
 tritiy charvnak : dasven varsh ke lagbhag.
 upar ke daanton main kailsikaran kuch vilamb se hota he. sthaayee dantodbhedan kaa samaykram is prakaar he :
 pratham charvnak chathe varsh,
 madhya chhedak saatven varsh,
 parshv chhedak aathven varsh,
 pratham agracharvanak nauven varsh,
 dwitiya agracharvanak dasven varsh,
 bhedak gyarahawein se barahawein varsh,
 dwitiya charvnak barahawein se terahaven varsh tathaa
 tritiy charvnak satrahawein se pachchisven varsh.
 chathe varsh, doodh ke daanton kaa girnaa aarambh hone tak, prayek balak ke jabadon main 24 daant ho jate hai -- das doodh ke or sabhi sthaayee daanton ke ankur .
 chah varsh ke bachche ke daant ye nichle jabade main doodh ke daant hai. jabade ke bheetar ke sthaayee daant rekhaachhadit dikhaae gaye hai.
 daant ke do bhaag hote hai. masoode ke baahar rahanevaala bhaag dantashikhar kehalaata he or jabade ke ulukhal main sthit, gart main sannihit ansh ko dantamul kehete hai. shikhar or mul kaa sandhisthal dantagriva he. daant kaa mukhya bhaag dantasthit he. dantasthi vishesh rup se arakshit na rahe to ghis jaay, atev dantashikhar main yah enaimal naamak ek atyant kade padaarth se dhaki rahati he. dantamul main dantasthit kaa aavaran cement karti he. cement or jabade kii haddi ko bich dantaparyaasthit hoti he, jo daant ko bandhti bhi he or gart main daant ke liye gaddi kaa bhi kaam karti he. dantasthi ke andar dantamajja hoti he, jo us khokhale hisse main rahati he jise dantamajjaguha kehete hai. is guha main rudhir or lasicawahikaaye tathaa tantrikas hoti hai. ye dantamul ke chor par sthit ek chote se chhidr se daant main pravesh karti hai. daant ek jivit vastu he, atev ise poshan or chetana kii aavashyaktaa hoti he. tantrikas daant ko sparshagyan pradaan karti hai.
 enaimal daant kaa sabase kathor or thos bhaag he. yah dantashikhar ko dhaktaa he. charvnatal par isaki parat sabase moti or greeva ke nikat apekshaakrit patali hoti he. enaimal kii rachana shatkon prismon se hoti he, jo dantasthi se samakon par sthit hote hai. enaimal main chooney ke phosphate, carbonate, magnesium phosphate tathaa alp maatra main kellisyam chloride hote hai. dantasthit main ghanaa ekarup aadharadravya, metrics or usamen lahardaar tathaa shakhavinyasasamyukt dantanalikaay hoti hai. ye nalikaay ek duusare se samanaantar hoti hai or andar kii ore dantamajjaguha main khulti hai. inke andar danta tantu ke pravaradh hote hai. dantaguha main jelly si majja bhari hoti he. isamen dhilaa sanyojak utak hota he, jisamen raktavahika or tantrikas hoti hai. guha kii diwaar ke paas dentine koshikaon kii parat hoti he or inhen koshon ke tantu dantanalika main faile rahete hai. cement kii rachana haddi si hoti he, par isamen rudhirvahikaaye nahin hotin.
 daant swasth rahen, iske liye unki dekh rekh aavashyak he. sankshep main dantaraksha kii mahatvapurn baaten ye hai : 
 swasth vyakti main munh band karne par dadh ke daant ek duusare par baith jate hai or upar daanton kii aage kii pankti nichali dantapankti se tanik aage rahati he. bahut se logon main upar ke daant oth se baahar nikle hote hai, jo rup or vyaktitv donon hi nasht karte hai. iske anek kaarnon main sthaayee dantodbhen ke samay angootha chusna, dekharekh main dosha, doodh ke daant ke girane main jaldi yaa vilamb, sthaayee daant girane par nakli daant na lagaana aadi kaaran hai. daanton ke rup-dosha ke liye dantachikitsa main ek alag shakha he.
 yah zukam sa hi prachlit rog he. isse daant khokhale ho jate hai, unamem khaanaa bhar jaataa he, jisase dard hota he, pani lagata he. dard ke kaaran daant kaam nahin karte, unpar mile jamane lagata he or andar phase bhojan ke kan sadate hai. masoodon main sujan or pip aane lagati he. daant kii jad main phoda bhi ban saktaa he. is sthiti kii sheeghra chikitsa aavashyak he.
 garbhavastha main mata ko santulit bhojan na milane par, yaa mata ko upadansh rog hone par dantarachana doshapurn ho jaati he.
 daant gir jane ke baad unke sthaan par nakli daant lagaae ja sakate hai. ye do prakaar ke hote hai, ek to puure daant or duusare dantashikhar maatr. nakli daant banane kaa prachlan bahut purana he. pehle haddi, hathi daant, hippo yaa aadmi ke daant ko sone yaa hathi daant ke aadhaar par baitaakar lagaate the. 18veen shatabdi se porcillen ke daanton kaa prachlan aarambh hua. san 1860 main aadhaar ke liye valknised rabar kaa upyog hone laga. ab to plastic ke daant acrylikarazin plastic ke hi aadhaar par sthapit kiye jate hai.
 dant avasorana 
 dantamajja shoth · periapical vidradhi · fluorosys · daant dard
 M: TTH
 anat/devp/phys
 noco/cong/jaws/tumr, epon, injr
 dent, proc 
