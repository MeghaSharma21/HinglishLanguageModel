 ve sabhi praani yaa vanaspati, jo jal main jalatarangon yaa jaldhara dwaara pravaahit hote rahete hai, plavak kehalaate hai. plavakon main gati ke liye chalan ang bahut kam viksit hote hai, yaa unka purna abhaav hota he. jal main ghota lagane, yaa upar uthne, kii kshamta unamem avashya vidyaman hoti he. plavak main jaldhara ke pratikul gati karne kii kshamta nahin hoti he. machhlee ityadi ke shishu bhi plavak hi hai, kyonki aisi avasthaa main unki bhi gati jaldhara par hi nirbhar karti he. plavak sookshmdarshi se dekhe janevaale se lekar bade bade jelifish ke aakaar tak ke hote hai. 
 plavakon kii nimna visheshtaayen hoti hai :
 samudri plavakon kaa kshaitij prasar samudr kii dhaaraon ke kaaran hota he or samudr kii dharaayen plavakon ko ek jhund main rakhti hai. jaisaa upar kaha gaya he, plavakon main ghota lagane or upar uthne kii kshamta hoti he. plavak bure mausam main vipareet paristhitiyon se bachane or andhere yaa shanti ke liye jal kii gaharaai main ghota laga lete hai. raatri main, athwa jab samudr shant hota he, sataha par aa jate hai. is prakaar inamen se adhikansh din main 50 se lekar 150 faidam tak kii gaharaai main chale jate hai or shant raatri main sataha par uth jate hai.
 plavak ke antargat praani or vanaspati donon hi hote hai. atev praaniyon ko praniplavak or vanaspatiyon ko padapaplavak kehete hai.
 sagaron main paae janevaale plavak samudri plavak yaa helloplacton kehalaate hai. inaki sankhya bahut badi he or ye naanaa prakaar ke hote hai. alvan jal main paae janevaale plavak alvan jalplavak yaa sarovarplavak kehalaate he. ye praaia: sabhi jhiilon or nadiyon main paae jate hai.
 plavak jeevon ke antargat protozoa shrenee ke asankhya foraminiphera or radiolarian tathaa hydrosoa shrenee ke jelifish or medusee ke jhund tathaa vanaspati main dyatom ityadi shant samudron main milte hai. anek molsk, jaise terropod yaa hetropod, bhi sanmilit hai, jo hvelasthi hwel ke mukhya aahaar hote he. inke chote aakaar ke kaaran hwel inkaa bahutadhik sankhya main bhakshan karte hai.
 sindhupank kaa adhikansh foraminiphera, radioleria tathaa terropod ke rikt kavchon evam dyatom jaise plavakon kaa bana hota he. yah sindhupank hajaaron varg milon main samudratal ko aachhadit kiye hue he.pvalak petroleum ke janak hote hai. .
 is plavak jeev ke mrit or marate hue avshesh nirantar samudratal kii ore agrasar hete rahete hai. inamen se bahut se raste main hi samudr ke gahare tal main nivas karanevaale duusare plavakon ke aahaar ban jate hai. atev praniplavak keval samudr kii upree sataha main hi simit nahin hote, balki gahare tal main bhi paae jate hai; kintu padplavak surya kii roshni par nirbhar rahete hai, at: ve keval surya kii roshni praapt honevaali gaharaai tak hi paae jate hai or shesh samudr tal par varsha kii boodon kii bhanti nirantar samudri tal par girte rahete hai. upar se mrit plavakon kii nirantar jhadi ko khaane ke liye samudratal ke naanaa bhanti ke praani bhojan ko ekatra karanevaale upkarnon se sajjit hote hai. aise kuch praaniyon kaa sharir prithvi main gada hota he, inaki bahen vriksh kii shakha yaa chaate jaisi faili hoti he or ye dekhne main vanaspati prathit hote hai. anek kavach praaniyon main chalni jaisi rachanaayen heti hai. samudr ke sabhi praani inhen sookshm plavak vanaspatiyon par nirvaah karte hai.
 plavak jeev spasht 'mandal', yaa samudaayon main paae jate hai, yadhyapi sthitik nahin hote. mandal kii prakruti or rachana nirantar badalati rahati he. yah isliye nahin ki inamen teevr gati se vruddhi athwa kami hoti he, balki rituparivartan ke anusaar inke vaataavaran main parivartan hota rahata he or jeevon ke bich paraspar jatil parikriyaaon ke kaaran, shikaar or shikari kaa anupaat vibhinn bhojan shrunkhlaa main sarvada ek samaan nahin rahata. kisi kisi ritu main plavak praaia: bahut gahare chale jate hai or upree sataha se adrishy ho jate hai. inkaa sthaan duusare le lete hai. ek nishchit avadhi ke baad anukool vaataavaran hone par ve pun: prakat hote hai.
 je. mular ne jab samudr kii sataha se plavakon ko pratham baar ikattha kiya tha, tab se lekar aaj tak mular kii saral vidhi main kuch parivartan ho gaya he. aajkal plavakon ko ikattha karne ke liye do anya yantron, 'plavak suchak', or satat plavak recorder kaa prayog kiya jaataa he.
 yadhyapi kuch varshon se plavakon kaa aarthik drushti se mahatv anubhav kiya gaya he, kintu inke vyaavhaarik anuprayog kaa vikaas 1930 i. se prarambh hua he. machhliyon or plavakon kaa paraspar sambandh atoot he, atev plavakon kii sankhya main vruddhi yaa nunata par machhliyon kii jansankhya bhi nirbhar karti he.
 praniplavak tathaa padpalvak donon prakaar ke plavakon kaa or bhi vibhaajan nimna prakaar se kiya ja saktaa he:
 vaastavik pvalak - ve sabhi plavak, jo jal kii sah par jivan ke prarambh se mrityuparyant plavak jivan vyateet karte hai, vaastavik plavak kehalaate hai. inkaa varnan upar hua he.
 dimbh plavak - is paribhaashik shabd kaa prayog hekel ne nitleey jeevon ke liye kiya tha, jinke bacchon main swatantra rup se tairne kii gati to hoti he, kintu larva avasthaa main plavak hote hai. dimbh plavak niyamat: bahut hi sookshm hote hai. inaki gati kii shakti bahut hi kam hoti he or ye praaia: sookshm sutron dwaara gati karte hai. aise plavakon kii sankhya itani vishaal he ki samudr kii upree sataha inase thasathas bhari hoti he or ye akramanakari praaniyon ke aahaar hote hai. ye samudr main bahut bady sankhya main alp samay tak tairte rahete hai, tatpashchaat sheeghra yaa der main samudratal main chale jate hai. sanyog se ve yadi anukool adhstr par gir jate hai, to nitleey vayask main viksit ho jate hai, kintu durbhaagya se yadi pratikul tal par, athwa jis sthaan par bhojan kii kami hoti he, vahaan pahunch gaye to ve nasht ho jate hai.
 kuta plavak - yah paribhaashik shabd un jeevon, jaise sargassom yaa gulf si bid, ke liye vyavahrut hota he jo saadhaarant: yaa jivan ke praarambhik kaal main sthavar or nitleey jeev hote hai, kintu baad main plavak ho jate hai. is shabd ke antargat aise vanaspati yaa pranishiwal, hydreads, yaa bryojoon aate hai, jo swayan duusare tairnevle sargassom, crusteshia, molskon yaa anya praaniyon se chipke hote hai or sthavar yaa vicharanevaale nital jeevasmooh hote hai.
