 pratishat ganit main kisi anupaat ko vyakt karne kaa ek tarika he. pratishat kaa arth he prati sau yaa prati saikadaayek sau main ek. udhaaharan ke liye mana ki ganit ke prashnptr kaa purnank 50 he or us prashnptr main koi chaatr 48 ank praapt karata he to kehete hai ki us chaatr ko 48/50 = 96/100 = 96 pratishat ank mili. isi tarah kehete hai ki vayumandal main oxygen kii maatra 20% he. kisi kaksha main 20 vidhyaarthiyon main se keval 15 hi uteern hue to kahenge ki keval 75% vidhyaarthee uthirn hue tathaa 25% anuteern ho gayi.
 vibhinn sthitiyon main kisi anupaat ko vyakt karne ke alag-alag tareeke apanaae jate hai. pratishat main anupaat kaa aadhaar 100 hota he. isi prakaar 1000, 1 lakh, yaa 10 lakh ko aadhaar maanakar bhi anupaaton ko vyakt karne kii pratha he. yadi 10 lakh logon main se 7 log kisi rog se peedit hai to kehete hai ki us rog se duniya ke 7 pipiem log peedit hai.
