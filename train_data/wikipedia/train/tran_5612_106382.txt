 naav yaa nauka daand, kshepani, chappu, patavaar yaa paal se chalane vaali ek prakaar kii choti jalayaan he. aajkal naaven ingine se bhi chalane lagi hai or itani badi bhi banane lagi hai ki pot or nauka ke bich bhed karnaa kathin ho jaataa he. vastav main pot or nauka donon samanarthak shabd hai, kintu praaia: nauka shabd chote ke or pot bade ke arth main prayukt hota he.
 pracheen chitron main bade bade jahaaj to kuch acchhee tarah chitrit dekhe jate hai, kintu naavon ke chitra yadi kahin hai bhi to atyant angadh or asaavadhaneepurvak bane hue. keval kahin kahin khudaayiyon main prastaryugiya avasheshon ke saath inke bhi bhagnavshesh mili hai. puranic jalplavan ke baad shatapath brahman ke anusaar manu ke, bible ke anusaar nuh ke or yunaan ke apolodares ke anusaar diukaliyan ke naav main chadhakar bachane kii kathaayen anek deshon main milti hai. or bhi anek granthon main naavon kaa zikr aayaa he, kintu kahin bhi naav ke swaroop kaa varnan nahin he. isliye bade bade jahaajon kii tulana main naavon kaa praarambhik itihaas praaia: agyaat hi he. aajkal naavon ke aadim swaroopon ko dekhakar unke udbhav or vikaas kii ruparekha kaa keval kaalpanik anumaan hi lagaaya ja saktaa he.
 adivaasiyon ne idhar udhar jane or apana saamaan dhane ke liye jab nadi naale paar karne ke aarambhik prayaas kiye honge tab unhen lakdi yaa halake padaarthon kii kuch maatra baandhakar, yaa phir kisi vriksh kaa tana kolkar tathaa use pani main tairaakar, apane uddeshy main safalataa mili hogi. inhen main ham naav yaa jahaaj kaa mul nihit maan sakate hai. yah vivaadaaspad he ki tana kolkar banaai hui dongi pehle astitv main ai yaa pani par tairanevaale sarapat, narkul aadi kaa bedaa. shaayad chaal kii dongiyaan or bhi baad main bani or iske baad pashuon ke chamade ke mashkon main hawa bharkar, uske upar ghaas phoos, lakdi aadi kaa patan lagaakar, inase log pani main paar utarane lage. saath hi saath chamade kii pansuia bhi banane lagi hongi. ye kuch sudhare hue swaroop the. kuch bhi ho, yah ascharyajanak tathy he ki bahut dur dur deshon main sthit, aapas main kabhi bhi ek duusare se sampark main na aa sakanevaale logon ke man main alag alag, ek jaise hi vichaar utpann hue.
 aarambh main ye bede yaa dongiyaan, apni gati ke liye pani ke pravaah par hi nirbhar hongi. kintu jab kisi ne yah khoj kii hogi ki kisi latthe yaa chappu kii sahaayta se vah inhen icchaanusaar idhar udhar, nadi kii dhara ke aar paar, yaa pravaah ke saath, athwa ulate bhi le ja saktaa he, tab use apni safalataa par avashya hi bada harsh or garv hua hoga. phir to nadiyon, jhiilon or kacchon main vihaar karte karte logon ne kabhi kabhi achche mausam main tat se dur samudr main bhi janaa aarambh kar diya hoga. dhire dhire prayog se uski maang badi, trutiyon kii khoj hui or sudhaar bhi sujhe. gati badhaane kii aavashyaktaa anubhav hui. bede ke chaaron ore se or uske bich main se bhi, pani uchhalkar upar aa jaataa tha, isse bhi bachanaa tha. yahi gati or upar sookhaa rakhane kii aavashyaktaa hi nathv ke itihaas main aadi kaal se ajtak manushya ko apane avishkaar main bhanti bhanti ke sudhaar karne kii ore prerit karti rahi. kuch drushtiyon se dongi acchhee rahi, to kuch drushtiyon se bedaa. jaise dongi main pani bheetar nahin aata, kintu usamen na to bede ke baraabar vahankshmata hi he or na utana sthery. naav naam se donon hi aaj tak kaam aate hai or donon hi upyogitaaon ko milakar hi bhanti bhanti kii naaven banaai gai hai. jaise hi lakdi ke takhte, bhale hi ve kulhadi se kaat fadkar angadh rup se banaae gaye hon, jodne kii kala logon ne sikhi, ve jalaabhedya vaksanuma naav bhi banane lage. isamen chaude pende ke kaaran bede kii bhaanti sthery or unchi deevaaron ke kaaran dongi kii bhanti sookhaa sthaan uplabdh hue. dhire dhire iske sire kuch kuch gol, kuch kuch nukile, kuch kuch upar uthe hue, isi prakaar bhanti bhanti ke banaae jane lage.
 chamade yaa baans kii bani hui pansuia se shaayad logon kaa lakdi ke dhaanche par koi aavaran chadhaakar naav banane kaa vichaar utpann hua. unke saamne nirmaan kii do vidhiyaan ai : pehle bahari aavaran banaakar uske bheetar kadiyaan or taane lagaakar majboot karnaa or pehle dhaanchaa banaakar uske baahar aavaran lagaana. rachana bhi do prakaar kii hone lagi - ek to sapaat takhtabandivaali, jisase takhte dhar se dhar milakar ek duusare se jode jate hai or duusari chadhva takhtabandi vaali, jisamen upar kaa prayek takhta apane nichevale takhte ke upar thodaa chadhaakar lagaaya jaataa he, jisase sataha par dhaariyaan, yaa lambii lakeeren, dikhaai detii hai. sapaat rachana kaa udbhav bumadhyasaagar main, yaa shaayad purv kii ore, hua or chadhvaan rachana kaa avishkaar cadinavia main hua, jahaan se vah europe ke uttari deshon main failaa.
 pracheen naunirmaan vidhiyon ke utkrisht namoonay or naukanayan kala purvi samudron main, bhartiya mahaasaagar or dakshini prashanth mahaasaagar main dekhne ko milti hai, jahaan naaven shaayad sarvapratham ai. nakr nauka 73 foot tak lambii, 4 foot tak chaudee or 21 inch gahari hoti he. iske chappe kaa fal 6.. inch chaudaa, fawde ke aakaar kaa hota he. syam or verma donon deshon main naditaton par bahut ghani aabaadi he. yahan kii hansak nauka prasiddh he. patavaari latakaakar potvahan kii syami vidhi sabase adhik pracheen he. malayawale nauka-nirmaan-kala main daksh hote hai, kintu vahaan kii sthaneey paristhitiyan anukool nahin hai. vahaan kii naavon kaa visthaapan bahut thodaa hota he, kaat j aakaar kii or chaudaai bahut kam hoti hai. falswaroop, inamen sthery or vaayu ke pratikul chalane kii kshamta kam hoti he. naav banane kii puraani vidhi ke anusaar tana kolkar yahan uski baglein baahar kii ore failaa di jaati hai or aavashyaktaanusaar unamem or takhte lagaakar oonchaai badha di jaati he.
 bhartiya naavon main madras kii taranganauka banaavat kii drushti sa apane uddeshy ke liye utkrisht he. hughali nadi kii dinghi naaven mistra ke pracheen namoonon se milti julati hai. jaise jaise pashchim kii ore jate hai, arab kii bagalaa naav kii tarah kii naaven milti hai. inamen aisi visheshtaayen hoti hai jinka vikaas bade bade jahaaj banane main kiya gaya he : jaise adhik chaudaai, aage niklaa hua maathaa or chaudaa pichchhal. inamen dhaanche ke upar dohari takhtabandi kaa aavaran rahata he, jisase ye sukhi rahati or tikaoo bhi hoti hai. bina pulawaali nadiyon par, mahatvapurn sadakon kaa yatayaat nipataane ke liye, naaven hi kaam aati hai. bad badi naavon par ek motor gaadi yaa do baiylgaadiyaan laadi ja sakati hai. inamen dhalwaan lohe ke khambhon or saankal kii railing lagi hoti he, jo aavashyaktaanusaar ukhaadi yaa lagaai ja sakati he.
 bumadhyasaagar kii naavon kii visheshta he gol maathaa or yaan ke baahar pichchhal par lataki hui gahari patavaari. unani or italvi sagaron main badi sundar banaavat or atyadhik vahankshamtawali asankhya prakaar kii naaven rahati he, kintu mistra ke pracheen namoonay kii naaven ab kahin nahin dikhaai padatin. nil nadi main nagar naamak bahut badi, chammach ke aakaar kii, chaude pichchhalwaali, angadh naaven chalati hai. ye 60 foot tak lambii hoti he or 45 ton tak boj le jaati he. aage chalakar, jahaan naditat bahut unche he, bade bade uthle bajre chalate hai, jinhen gayasa kehete hai. inamen bahut unche do do mastul hote hai, taaki unpar lage paal tat ke upar se aanevaali hawa pakad saken.
 yadhyapi san 1855 main lambot naamak ek francisi ne prabalit kancreet kii choti naav bhi patent kara lee thi, tathaapi nauka nirmaan ke liye lakdi kaa hi prayog aadi kaal se hota aayaa he or iskaa sthaan vyapak rup se koi anya padaarth nahin le sakaa. pipon main, jo tairte hue pul aadi banane ke kaam aate hai, ispaat lagata he. aajkal naavon, jahaajon aadi main viramavrite kii chaadaren bahut lagane lagi hai. viramabrit alyaminium kii mishradhatu he, jo atyant halaki, kintu majboot, hoti he or khaare pani se bhi prabhavit nahin hoti.
 19veen sadi ke madhya main naavon main ingine lagane lage. naukavihar ke liye bhapanauka kaa khub prachlan hua, kintu nauparivahan tathaa pattanon main iskaa prayog bahut dhire dhire badha. 20veen shatee ke aarambh main bhi yaheen pravriti rahi, kintu pratham vishwayuddh ke baad, jab vashpayantra vishwasaneey samaj liya gaya, inkaa prayog sabhi kshetron main bady teji se badha. inkaa maanakeekaran hone se sansar ke adhik sabhy kahe janevaale deshon main chitravicitra or darshneey naavon ke sthaneey namoonay badi teji se gaayab hone lage. europea taton main sabhi jagah, jahaan atyant vibhinnatapurna paristhitiyaan thim, ek hi gati hui, arthath palapatvaar kii jagah bhaap ne le lee. kintu hind mahaasaagar, dakshini prashanth mahaasaagar, dakshini america kii nadiyon or africa kii jhiilon main abhi inkaa vyapak prayog nahin ho paaya he.
 vaanijya ke liye bhapanauka bahut upyogi siddh hui he. yah kam se kam do teen foot pani main bhi aasaani se chal sakati he. bharat kii adhikansh badi badi nadiyon main sukhi ritu main bhi itnaa pani rahata he. isliye nauparivaahan ke liye yahan vyapak kshetra he. nauparivahan kii unnati karke sadakon or relon par bhaar kam karne ke liye sarkaar bhi prayatnsheel he. ganga, yamuna, sindh, narmada, godavari aadi baramasi nadiyon kii is drushti se padtaal ho rahi he. brahmaputra ko farkka ke nikat ganga se or ganga kii narmada nadi dwaara arab sagar se, mila dene se desh ke purv se pashchim tak mahaan aarthik mahatvavaala jalmaarg ban saktaa he.
 great britain main 19veen shatee main nau-nirmaan-udyog main badi unnati hui. machhlee udyog ke vistaar or pratispardhaa ke kaaran is udyog main baraabar sudhaar hote rahe. jaise jaise naap badhati gai, bhaap kaa prayog bhi badhata gaya. amareeki norway nipate pendevaali, chaude sirevaali, aadhi patanvaali, khuli khenevaali yaa palwali, ek mastuulavaali aadi anek prakaar kii hoti hai.
 pracheen kaal main bhi jahaajon ke saath naaven rahaa karti thim. ve yaa to un jahaajon par ladi rahati thim, yaa unase bandhi rahati thim. unani or roman yupoton ke saath bhi naukaaen rahati thim, kintu ve kai shatabdiyon tak rakshakaarya sampadan main aksham thim. england main 19veen shatee main ek kanoon banaakar jahaaj main naavon kaa pratimaan nirdhaarit kar diya gaya, kintu yah pratimaan jahaaj ke ton bhaar ke aadhaar par tha, yatriyon kii sankhya ken aadhaar par nahin. san 1912 kii bheeshan potdurghatana ke falswaroop nayaa pratimaan nirdhaarit hua, jiske anusaar yatripoton main sab yatriyon ke liye or bhaarvahee poton main donon ore ke samast karmidal ke liye paryaapt naavon kii vyavastha hoti he.
 england ke poorvitat kii rakshanaukaaye utkrisht koti kii, sundar, lambii or kam visthaapanwaali norway hai, jo kharaab mausam main or chand sagar main sahaspurn kaam ke liye prasiddh hai.
