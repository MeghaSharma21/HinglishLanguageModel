 vah prayek vachan athwa qaraar jo kanoon dwaara pravartaneey ho athwa jiskaa kanoon dwaara paalan karaayaa ja sake, sanvida kehalaata he. vartmaan sanvida kii visheshta uski kanoonee manyata he. 
 vachanpaalan, qaraar athwa kaul ke nirvaah ko sampoorn vishwa main or visheshat: bharat main bada mahatv diya gaya he. bhartiya itihaas main vachanpaalan ke liye putr ko vanvaas or swayan mrityu kaa varan karanevaale dasharath kii gaatha lokprasiddh he. rajasthan kaa madhyakaalin itihaas isi ujwal parampara se otprot he.
 parantu is vachanpaalan kaa aadhyatmik or naitik mulya rahaa he, iske peeche kanoon kaa haath nahin tha or na isko koi vaidhanik manyata praapt thi. parantu dhire dhire vyavsaayik sambandhon main vachanpaalan kii or use kanoonee manyata dene kii aavashyaktaa kaa anubhav bhi jeevanamoolyon evam naitikta ke hraas ke saath hi samaaj ne kiya or isi kaaran naitik tathaa aadhyatmik drushti se vachanpaalan jahaan gaun hota gaya, vaidhanik manyataprapt vyavsaayik vachanon ke paalan ke mahatv ko pramukhataa praapt hoti gai.
 vyavsaayik or kanoonee drushti se is sambandh main rome kaa kanoonee itihaas rochak he. vahaan sanvida kaa pracheenatam swaroop tha. apane mul rup main yah udhaar vastuvikray se sambandhit tha. dhire dhire rin ke liye bhi iskaa prayog hone laga. isaki katipay aupchaariktaayen thim jinke bina kii purnataa praapt nahin hoti thi.
 bharat main bhi naarad or brihaspati ke granthon main vastuvikray, rin, saajhedaari or abhikartrutv ke sambandhon kaa ullekh he. kintu vartmaan sanvida kaa swaroop usase bhinn he, yadhyapi uske vikaas kii kadi unase bhi jodi ja sakati he.
 vartmaan sanvida kii visheshta uski kanoonee manyata he. vah prayek vachan athwa qaraar jo kanoon dwaara pravartaneey ho athwa jiskaa kanoon dwaara paalan karaayaa ja sake, sanvida he. pracheen kaal main is kanoonee manyata par vishesh bal nahin tha balki bal tha uski aupchaarikaataaon main se yadi koi aupchaarikta kam rah jaati thi to sanvida purna nahin hoti thi.
 yadhyapi apane vibhinn roopon main sanvida kaa prachlan samaaj ke vyavsaayik sambandhon main tha parantu "sanvida" shabd kaa anveshan bahut baad main hua. sanvida shabd bahut vyapak he. sanvida ke hi ang vikray, rin, bandhak, nikshep, saajhedaari, abhikartrutv, vivaah aadi bhi hai. parantu apane vartmaan rup main sanvida ne nayaa kanoonee arth grahan kar liya he. bharatvarsh main iskaa adhinium san 1872 i. main bana or sanvidaaon kaa niyaman usee bhartiya sanvida adhinium dwaara hota he. isaliye bhartiya nyaayalay ab sanvida ke maamle main isi likhit kanoon kaa anusaran karne ko baadhya hai. vyavasthaaon kii vyakhya ke liye unhen isi adhinium kaa adhyayan karke upyukt arth or mantavya nikaalnaa chahie. bhartiya sanvida adhinium british sanvida kanoon par aadhaarit he parantu british sanvida adhinium kii sahaayta tabhi lee ja sakati he jab yaa to bhartiya sanvida adhinium kisi prashn par maun ho athwa uski vyavastha aspasht ho or british kanoon bhartiya avasthaa or saamaajik sthiti se asangat na ho.
 apane vartmaan rup main sanvida ek vidhik vachan yaa kanoon dwaara pravartaneey qaraar he. isamen do aavashyak tatv hai - 
  qaraar or 
  kanoon dwaara use prabhaavasheel banaae jane kaa gun.
 jab kam se kam do vyakti kisi kaary ke karne athwa usase virat rahane ke sambandh main ekamat hote hai to use qaraar kaha jaataa he. qaraar ke liye kam se kam do pakshon kaa hona aavashyak he. yadi "a" na "ba" se prastaav kiya ki "ba" "a" kaa ek chitra bana de to vah "ba" ko is kaary hetu paanch sau rupe degaa. "a" ke dwaara yah prastaav he. yadi "ba" yah sweekaar kar le ki paanch saura rupe main vah "a" ke liye uskaa chitra bana degaa to yah ek aisa qaraar hua jo kanoon dwaara pravartaneey he or use prabhavakaari banaaya ja saktaa he. arthath ek vyakti akelaa hi koi qaraar nahin kar saktaa he qaraar ke liye qaraar sambandhi baton par ubhay paksh kii maansik ekaatmata hona aavashyak he. taatpary yah he ki qaraar sambandhi prayek baat ke sambandh main ubhay paksh uskaa ek hi arth samajhen. aisa na ho ki ek paksh ek arth or doosraa paksh doosraa arth samajhe. "a" ke paas do motorcarein hai, ek ford or duusari shevarlyt. vah apni ford car paanch hajaar main bechnaa chahta he. usne apni us car ko bechney kaa prastaav "ba" se kiya. parantu "ba" ne "shevarlyt" car samajhakar use kharidne kii sweekruti pradaan kar di. yah qaraar nahin hoga kyonki "a" or "ba" main motorcar ke sambandh main maansik ekaatmakataa nahin hui. motorcar se "a" ne ford motorcar or "ba" ne shevarlyt car samajhi.
 uparyukt kathan se spasht he ki prastaav hi sweekruti ke uparant qaraar banataa he. prastaav vibhinn prakaar ke hote hai parantu saadhaarant: unka vargeekaran paanch shreniyon main kiya gaya he :
 1. vishisht prastaav, jab koi prastaav nishchit vyakti yaa vyaktiyon se kiya jaataa he, tab use vishisht prastaav kehete hai. chunki prastaav nishchit vyakti yaa vyaktiyon se kiya jaataa he, at: isamen sweekaar karanevaala vyakti, jise swikarta kaha jayega, nirdisht hota he. isamen sweekruti kii soochna swikarta dwaara prastaavak ko dena aavashyak he. 
 2. saamaanya prastaav vah prastaav he jo nishchit vyakti yaa vyaktiyon se nahin kiya jaataa balki sansar kaa koi vyakti ise sweekaar kar saktaa he. isi liye vishisht prastaav kii bhanti isamen sweekruti kii soochna kaa prastaavak ko diya janaa anivaary nahin hota. prastaav main prakatit or icchit kaary ko karnaa hi is prastaav kii sweekruti maani gai he. 
 3. spasht prastaav ve prastaav he jo maukhik yaa likhit rup main hri parantu spashtat: hri kiye jaaen. 
 4. sankethik prastaav ye prastaav shabdon dwaara na hokar kaary dwaara kiye jate hai. yatriyon ko ek sthaan se duusare sthaan ko tikat ke badale le jane kaa prastaav, railgadee ko stesan par aana hi he. yah saamaanya prastaav kaa bhi udaarahan he kyonki iskaa swikarta purvanishchit nahin he. 
 5. anwarat prastaav is prastaav main nishchit dar se 5000 man gehun kii aapurti kaa prastaav. is prastaav kii sweekruti ke uparant bhi ek paksh turant hi sampoorn gehun kharidne ko yaa doosraa paksh bechney ko baadhya nahin kiya ja saktaa.
 prastaav kii hi bhanti or uske anuroop sweekruti kii koi vishesh vidhi yaa pranali nirdhaarit karata he, vahaan sweekruti kaa us vidhi yaa pranali nirdhaarit karata he, vahaan sweekruti kaa us vidhi yaa pranali dwaara sweekruti na ho to prastaavak ko usee pranali dwaara sweekruti dene par bal dena chahie. parantu jahaan sweekruti kii kisi pranali yaa vishisht vidhi kaa ullekh nahin ho, vahaan kisi yuktiyukt, sangat or uchit pranali dwaara sweekruti di ja sakati he.
 sweekruti bhi spasht arthath shabdon dwaara ho sakati he athwa sankethik rup main kaary dwaara. tikat lekar gantavy sthaan ko janevaali railgadee par yatri kaa baithna hi kaary dwaara company ke prastaav kii sweekruti he. keval maansik sweekruti maatr sweekruti nahin samajhi ja sakati. shabdon main athwa kaary dwaara uski abhivyakti bhi aavashyak he.
 prastaav main nirdisht kaaryon kaa karnaa bhi katipay prastaavon kii sweekruti maani jaati he. parantu yah aavashyak he ki swikarta is kaary ko karne ke purv se hi prastaavak kii sharte jaanata ho. yadi swikarta prastaav kii bina jaankaree ke hi vah kaary karata he jo prastaav main nirdisht he, to vah prastaav kii sweekruti nahin mana ja saktaa. ek vyakti goridutt ne apane bhattije kii khoj ke liye apane munim lalman ko bheja. lalman ke jane ke uparant gauridatt ne apane bhattije ko khoj laanevaale ke liye 501 rupe puraskaar kii ghoshnaa kii. lalman munim gauridatt ke bhattije ko khoj laayaa or puraskaar kii maang kii. nirnay yah hua ki chunki lalman ko ladke kii khoj ke purv puraskaar kii shart kii soochna nahin thi, na puraskaar prapti kii baat hi gyaat thi, at: khoe hue ladke ko khoj laane kaa lalman kaa kaary gauridatt ke prastaav kii sweekruti nahin mana ja saktaa 
 prastaav se utpann laabh ko sweekaar karnaa bhi upyukt dashaon main prastaav kii sweekruti samajhi jaati he. varanasi se prayag kii bas main baithkar janaa hi bas maalik ke prastaav kii sweekruti he or swikarta bas kaa kiraaya dene ko baadhya he.
 sweekruti prastaav ke kaayam rahane kii dasha main honi chahie. yadi prastaav nishprabhav ho chukaa he yaa prastaavak dwaara khandit kiya yaa waapas liya ja chukaa he to sweekruti bhi nirarthak or prabhaavaheen hogi.
 prastaavak kii soochna swikarta ko or prastaav kii sweekruti kii soochna prastaavak ko milanaa aavashyak he. prastaav kii soochna jab us vyakti ko praapt ho jaae jiske prati prastaav kiya jaataa he tab prastaav kaa sanvahan yaa sanchaar purna samajha he. "k" ne apni ghadi 150) main "kha" ko bechney kaa prastaav patr dwaara "kha" kii preshit kiya. jyonhi "k" kaa patr "kha" ko praapt hoga, "k" ke prastaav kaa sanvahan purna ho jayega. sweekrurta ke liye pruthak pruthak hota he. jab swikarta apni sweekruti prastaavak ke paas is prakaar preshit kar de ki uskaa waapas lenaa swikarta ke vash main na rahe, to prastaavak ke viruddh sweekruti prastaavak ke paas pahunch jaae. uparyukt udhaaharan main "kha" dwaara apni sweekruti kaa sanvahan purna samajha jayega parantu swikarta ke viruddh nahin. swikarta ke viruddh sweekruti ke viruddh sweekruti kaa sanvahan tab purna hoga jab swikti prastaavak ke paas pahunch jaae. uparyukt udhaaharan main "kha" dwaara apni sweekruti kaa patr "k" ke naam daalate hi sweekruti kii pabandi "k" naamak prastaavak ke viruddh ho jaaegi parantu swikarta "kha" ke viruddh nahin. "kha" ke viruddh sanvahan kii purnataa tab hogi jab uski sweekruti kaa patr "k" ko praapt ho jaae.
 jab prastaavak or swikarta ek duusare ke samaksh upasthit hon to sanvahan main koi pechidagi paidaa nahin hoti parantu jab donon do sthanon par hon to sanvahan kaa madhyam dak : patr yaa taar : hota he. uparyukt kathan se yah spasht he ki prastaav kaa patr prastaavak dwaara chode jate hi vah purna nahin hota varan swikarta ke paas pahunchan par hi purna hota he. isse yah bhi nishkarsh nikalataa he ki prastaavak or swikarta ek duusare ke samaksh upasthit hon to sanvahan main koi pechidagi paidaa nahin hoti parantu jab tak swikarta apni sweekruti kaa patr dak main nahin chhod detaa kyonki tab sweekruti kaa waapas liya janaa swikarta ke vash ke baahar ho jaataa he. swikarta dwaara sweekrutipatr dak main chhodte har prastaav prastaavak ke viruddh purna ho jaataa he. upar kaha ja chukaa he ki sweekruti swikarta ke viruddh tab purna hoti he jab prastaavak ko praapt ho jaae. prastaavak ko praapt hone ke purv swikarta apni sweekrutipatr daakkhaane main chode jate ho swikarta ke viruddh bhi purna ho jaataa he. sweekrutapatr der main pahunchne yaa raste main kho jane par bhi prabhavakaari rahata he kyonki aisa mana gaya he ki dak vibhaag kii asaavadhaanee yaa bhul kaa koi prabhaav sanvida ke pakshon par padana nyaaysangat nahin he. parantu yadi sanvahan ke liye patr dak main na daalkar postman ko de diya jaae to yah paryaapt sanvahan nahin kyonki prayek vyakti ke patr ko lekar dak main chhodana postman ke kartavyon main sammilit nahin he.
 bhartiya sanvida adhinium 1872 i. kii dhara 10 ke anusaar aise sabhi qaraar sanvida maane gaye hai jo 
  qaraar karne yogya pakshon kii 
  swatantra sahmati se kiye jaae, 
  jinka pratifal or uddeshy vaid ho or jo 
  ukt adhinium dwaara nisatva na ghoshit kiye gaye hon. isi dhara main yah bhi spasht kar diya gaya he ki uparyukt paribhaasha kaa prabhaav aise kisi kanoon par nahin padegaa, 
  jiske dwaara kisi sanvida kaa likhit, yaa panjikrut sakshiyon kii gavaahi ke saath hona aavashyak he.
 aise sabhi vyakti sanvida karne yogya maane jate hai jo vyask hon, swasth mastishkvaale hon or kisi kanoon dwaara sanvida karne ke ayogy na tehraae gaye hon. falswaroop 
  avyask, 
  vikrut mastishkvaale vyakti yaa unmatta, jadbuddhi tathaa nashe main chur rahanevaale, 
  or aise vyakti jo kanoon dwaara sanvida karne ke ayogy tehraae gaye hon, yatha videshi shatru, videshi samrat athwa unke pratinidhi, desh ke shatru, apradhi aadi sanvida nahin kar sakate. 
 avasyak vyakti swatantra buddhi se apane laabh haani kaa nirnay nahin kar saktaa. at: vah sanvida karne yogya nahin mana gaya he. vikrut mastik vaale vyaktiyon main agar vikruti asthaayee ho hri yani kabhi mastishk vaale vyaktiyon main agar vikruti asthaayee ho hri yani kabhi mastishk vikrut or kabhi swasth rahata ho hri to aise vyakti vikrutikaal main to nahin parantu mastishk kii swasthata ke kaal main sanvida kaa yogya paksh ho sakate hai1 apradhi kaa dandbhog ke samay sanvida karne kaa adhikaar nilambit ho jaataa he parantu dandbhog yaa kshamaprapti ke pashchaat use sanvida karne kii kshamta pun: praapt ho jaati he. diwalia ghoshit vyakti bhi sanvida karne kii yogyata se vanchit mana jaataa he.
 sanvida ke pakshon kii sahmati kaa swatantra hona sanvida kii ek pramukh aavashyaktaa he. yadi sahmati swatantra nahin he to sanvida usase prabhavit hogi. sahmati us dasha main swatantra maani jaati he jab yah 
 1. balpravartan yaa traas, 
 2. avaanchit prabhaav, 
 3. chhalkapat, 
 4. bhrant kathan, yaa bhranti dwaara prabhavit nahin hui ho or na praapt kii gai ho.
 balpravartan yaa traas kii paribhaasha bhartiya sanvida adhinium kii dhara main di gai he. uske anusaar balpravartan yaa traas ke chaar rup he :
  bhartiya dand vidhaan dwaara varjit or dandaneey kaary karnaa yaa 
  karne kii dhamkee dena, chaahe us sthaan par jahaan yah kaary kiya jaae bhartiya dand vidhaan lagu ho yaa nahin, 
  kisi bhi vyakti kii sampatti avaidh rup se roak rakhana; athwa 
  roak rakhane kii dhamkee dena. is balpravartan yaa traas kaa uddeshy kisi vyakti ko sanvida kaa paksh bananaa hi hona chahie.
 avaanchit prabhaav kii paribhaasha sanvida adhinium kii dhara 16 main di gai he. uske anusaar vah sanvida avaanchit prabhaav dwaara prerit kahi jaati he jiske pakshon ke sambandh aise hon ki ek paksh duusare paksh kii ichha se apni us vishisht sthiti kaa prayog kare. mata pita or bachche, abhibhavak or palya, vakil ore muvakkil, doctor or rogi, guru or shishy aadi ke sambandh aise hi hote hai jinamein pratham paksh duusare kii ichchhaaon ko apane vishisht sambandh ke kaaran prerit karata he. avaanchit prabhaav siddh karne ke liye yah bhi siddh karnaa aavashyak he ki vastut: vishisht sthitiwale paksh ke duusare paksh par apni vishesh sthiti kaa prayog apane anuchit laabh ke liye kiya. yadi yah baat siddh nahin hoti to keval vishisht sthiti ke hi kaaran koi sanvida avaanchit prabhaav dwaara prabhavit yaa parityajya nahin samajhi jaaegi.
 yah sanvida adhinium kii dhara 17 main varnit he. uske anusaar sanvida ke kisi paksh dwaara yaa uski sajeesh se yaa uske abhikarta dwaara duusare paksh yaa uske abhikarta ko dhokhaa dene yaa chhalane yaa sanvida se sammilit hone ke liye prerit karne ke hetu nimnaankit kaary chhalkapat kehalaayenge :
 k) kisi asaty baat ko, jisaki satyata main use vishwaas na ho, tathy batalaana, 
 kha) aise tathy ko chhipaana jiskaa use gyaan yaa vishwaas na ho; 
 ga) aisa vachan dena jise puraa karne kii ichha na ho; 
 gha) aisa kaary karnaa yaa usase virat hona jise kanoon vishesh rup se chhalkapat ghoshit karata ho; 
 ng) dhokhaa dene laayak anya kaary karnaa.
 qaraar ke sambandh main vichaar karte hue yah kaha gaya he ki ubhay paksh ke bich maansik mataiky kaa hona aavashyak he. bhranti isi se sambandhit dosha he. isamen ek paksh ek vastu yaa baat or doosraa paksh duusari vastu yaa baat samajhataa he. falswaroop upree dhang se dekhne main to sanvida kaa nirmaan prathit hota he parantu bhranti ke kaaran vastut: koi sanvida hoti nahin he. ye bhrantiyaan kai prakaar kii hotin hai. vishaysaamagree ke sambandh main bhranti kaa udhaaharan purvaprasang main shevarlyt or ford motor kaaron ke dwaara diya gaya he. isi prakaar sanvida ke paksh kii pahchaan main bhi bhranti sambhav he. "k" ne jise "kha" samajhakar sanvida kii yadi vah vastut: "kha" nahin varan "ga" tha to yah paksh kii pahchaan kii bhranti he. sanvida kii prakruti yaa arth sambandhi bhi bhranti ho sakati he. agar kisi baad kaa ek paksh baad main avasar lene kaa aavedan patr bataakar kisi sandhipatr par duusare paksh kaa hastakshar kara letaa he to duusare paksh ko sanvida ke rup yaa prakruti ke vishay main bhranti hoti he. aisi dasha main hastakshar banaanevaale kaa mastishk uske hastakshar ke saath nahin he.
 prasanvida ke liye pratifal ek aavashyak tatv he. bina pratifal ke koi prasanvida nahin ho sakati; or yadi vah ho bhi to ni:satv yaa avaidh hoti he. pratifal bhi vaid hona chahie. udhaaharan swaroop "a", "ba" ko "sa" kii hatya ke liye 5000 ru. detaa he or "ba" hatya ke liye vachan detaa he. yahan yah sanvida ni:satv he kyonki iskaa pratifal hatya kanoon dwaara varjit he. is prakaar nimnlikhit prakaar ke pratifal avaidh hote hai -
 1. aise pratifal jo kanoon varjit hai. yadi koi pratifal spashtyaa yaa sankethik rup se kanoon dwaara varjit ho to uske aadhaar par nirmit prasanvida ni:satya hoti he. yah uparyukt udhaaharan se spasht ho jayega.
 2. yadi koi aisa pratifal ho jisase kisi adhinium kii koi vyavastha bhang hoti ho yaa nishphal hoti ho to vah pratifal avaidh mana jayega.
 3. jo pratifal kapatpurna hote hai, ve avaidh samajhe jate hai.
 4. vah pratifal jiske dwaara kisi vyakti ke sharir yaa sampatti ko haani pahunchati ho avaidh hota he. udhaaharan ke liye a ek samachaarpatr ke sampadak ko paanch sau rupaya dene kaa vachan detaa he yadi sampadak ba ke sambandh main apmanjanak vivaran chaape. yahan pratifal avaidh he kyonki isse ba kii pratishtha par aghat pahunchataa he.
 5. aise pratifal jo aniatik hote hai, avaidh hai.
 6. lokaneeti ke viruddh pratifal avaidh hote hai, jaise shatru ke saath vyapaar karnaa. lokseva ko haani pahunchaane kii pravriti rakhanevaali sanvida, dandaneey aparaadhon se sambandhit mukademon kaa galaa ghotanevaali sanvida ni:satv hoti he. vaidhanik karrwai kaa durupyog karne kii pravriti rakhanevaali sanvida, aisi sanvida jau naitikta ke viruddh ho, yaa vyaparnirodhak sanvida yaa kisi jo naitikta ke viruddh ho, yaa vyaparnirodhak sanvida yaa kisi vyavask vyakti ko shaadi karne se rokane ke liye sanvida, ityadi bhi lokaneeti ke viruddh evam ni:satv hotin hai.
 uddeshy evam pratifal main se ek kaa bhi avaidh hona sanvida ko ni:satv kar detaa he. yadi sanvida kaa uddeshy anshat: avaidh ho tab bhi sanvida ni:satv ho jaati he, yadi uske avaidh ansh ko vaid ansh se pruthak na kiya ja sake. yadi pratifal yaa uddeshy kaa avaidh ansh vaid ansh se alag kiya ja sake to vaid ansh pravartaneey hoga or avaidh ansh ni:satv hoga. jaise "ba" ne "a" ko ek pratigyapaatr dwaara 2000 rupye dene kaa vachan diya jinamein se 1500 rupye purana rin tha or 500 rupye jue main haari rakam thi. isamen vaid bhaag kaa avaidh bhaag se pruthak kiya ja saktaa he; atev yah pratigyaptr 1500 rupye ke liye maanya hoga kintu 500) ke liye ni:satv hoga.
 bhartiya sanvida adhinium ke antargat ni:satv ghoshit qaraar kanoon dwaara pravartaneey nahin ho sakate, yadhyapi usamen sanvida ke anya tatv purnat: vidyaman bhi hon. is koti main nimnaankit qaraar aate hai :
 1) truti yaa bhranti dwaara prabhavit qaraar; 
 2. avyask ke saath kiya gaya qaraar; 
 3. pratifalviheen qaraar; 
 4. vyask kaa vivaah rokanevaala sanvida qaraar; 
 5. vyaparnirodhak qaraar; 
 6. vaid karrwai ko rokanevaala qaraar; 
 7. anishchit qaraar; 
 8. asambhav kaaryo ko karne ke liye kiya gaya qaraar; 
 9. pan vishyak qaraar; 
 10. asambhav ghatnaon ke ghatit hone par sambhavit qaraar; 
 11. avaidh pratifal yaa uddeshyvaale qaraar.
 sabhi qaraar or sanvidaaon ke liye likhit, panjikrut or gavaahon kii gavaahi se yukt hona aavashyak nahin he parantu aisi sanvida anya sab gunon ke rahete hue bhi in aupchaariktaaon ke abhaav ke kaaran maanya nahin hoti.
 uparyukt varnan se sanvida-nirmaan ke aavashyak tatwon kaa saar nimnlikhit prathit hota he :
 1. kam se kam do pakshon kaa hona;
 2. prastaav or uski sweekruti;
 3. ubhay pakshon kii maansik ekaatmakataa;
 4. ubhay paksh ke bich vaid sanvida nirmaan kaa matanvy;
 5. ubhay pakshon kii arhata;
 6. unki swatantra sahmati;
 7. vaid pratifal;
 8. vaid uddeshy;
 9. qaraar kaa bhartiya sanvida adhinium dwaara ni:satv na ghoshit hona;
 10. aavashyaktaanusaar uskaa likhit, panjikrut evam sakshiyukt hona.
