 nil chandra yaa blue moon poornima ke din ghatit hone vaali ek ghatana he. yaa to ek ritu kii chaar poornimaon main se teesri yaa phir kalendar ke anusaar ek maheene kii duusari poornima kii raat ko prakat hone vaala chandramaa blue moon hota he arthath yadi kalendar main ek maheene main do poornimaayen hon to duusari poornima ke chandramaa ko blue moon kehete hai. shabd nil chandra kaa sambandh chandramaa ke vaastavik rang se nahin he. blue moon laal, naarangi yaa pile yaa safed rang kaa ho saktaa he.
 blue moon kii poornima ko paramparaagat rup se "atirikt poornima" kaha jaataa he, jab ek varsh main aamtaur par 12 kii bajaay 13 poornimaayen hoti hai. blue moon kii ghatana prayek 2 yaa 3 saal main hoti he.
 ek chandramaada kii avadhi 29.53 din hoti he. ek varsh main lagbhag 365.24 din hote hai. isliye, ek varsh main lagbhag 12.37 chandramaada hote hai. vyapak rup se istemaal kiye jane vaale gregorian calendar main, ek varsh main 12 maheene or aam taur par har maheene ek poornima hoti he.atah prayek calendar varsh main 12 purna chandramaason ke atirikt bhi lagbhag 11 din adhik hote hai. har varsh in atirikt 11 dinon ko jamaa karne par, har do yaa teen varshon main ek atirikt poornima hoti he.atirikt poornima, anivaary rup se chaar mausamon main se ek main hoti he, us mausam main saamaanya rup se 3 ke bajaay 4 poornimaayen hoti hai, or isliye, ek nil chandra bhi hota he.
 1 or 30 march
 1 or 30 sitambar
 2 or 31 march
