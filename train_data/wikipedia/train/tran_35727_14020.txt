 'tu stats : da story of maay marij' chetan bhagat dwaara 2009 main likhaa gaya ek upanyaas he. yah bharat ke do alag alag rajyon se jude ek yugal kii prem kahani he, jinke mata pita is prem vivaah ke viruddh hai. yah ek kaalpanik katha he, joki mukhya rup se lekhak or uski patni anushaa kii vaastavik kahani se prerit maani jaati he.
 tu stats - da story of maay merij ek upanyaas he jo iske lekhak chetan bhagat kii shaadi kii vaastavik kahani se prerit he. kahani kii shuruyaat krish naam ke ek punjabi ladke se hoti he jo ahmedabad ke im college kaa chaatr he, vahi uski mulaakaat ananyaa swaminathan naam kii ek ladki se hoti he. donon college kii canteen main milte hai or vahi unki dosti ho jaati he. krish or ananyaa har din ek saath padhai karnaa shuru kar dete hai. krish dhire dhire ananyaa ko pasand karne lagata he lekin ananyaa ko pehle bhi kai baar ladakon ke prem prastaav mil chuke hote hai lekin ananyaa sabhi prastaavon ko asweekaar kar detii he isliye krish ananyaa ko apane pyaar ke bare main kuch nahin bataata he. krish kuch dinon baad ananyaa ke saath padhai karnaa band kar detaa he or uski upeksha karne lagata he jiske kaaran ek raat ananyaa krish ke kamare main jaakar iskaa kaaran puuchhati he tab krish use apane pyaar ke bare main bataata he. ananyaa is baat ko sunakar hasane lagati he or wo bhi krish ke prati apane pyaar ke bare main use bataa detii he or iske baad hi donon kii prem kahani kii shuruyaat hoti he. ve donon ek dusre ke saath shaadi karne kaa faisla kar lete hai or har raat ek saath padhai karne lagate hai, kaksha main bhi ek dusre kii taraf hi dekhte rahete hai, is bich ananyaa or krish ke bich kai baar shaareerik sambandh bhi ban chuke hote hai. apni padhai ke baad donon ko unki ichhaao ke anusaar naukari bhi mil jaati he. naukari milane ke baad ve donon shaadi karne ke liye apane apane mata pita ko samajhane kii koshish karte hai lekin donon alag alag samudaay evam pradesh ke rahvaasee hone ke kaaran donon ke mata pita shaadi ke liye inkaar kar dete hai or phir yahan se hoti he donon kii shaadi ke liye sangharsh kii shuruyaat. is upanyaas main krish or ananyaa kii shaadi ke liye kiye gaye sangharsh ko darshaya gaya he.
 ek pratishthit bhartiya film nirmaataa vishwaas anand dwaara upanyaas "tu stats" par aadhaarit film ke nirmaan kii ghoshnaa kii gayi thi jisame saf ali khan dwaara mukhya kirdaar nibhaayaa janaa tha evam iskaa sangeet vishaal shekhar dwaara banaaya jane vaala tha kintu kuch agyaat kaarnon se is film kaa nirmaan roak diya gaya.baad main iskaa anukulan sajid nadiyadwala dwaara kar liya gaya. jisame mukh kirdaar kii bhoomika nibhaane ke liye shahrukh khan ko chunaa gaya evam mukh nayika ke liye dakshin film abhinetri asin kaa chayan kiya gaya. kintu baad main mukh kirdaar kii bhoomika nibhaane ke liye shahrukh khan ke sthaan par ranvir kapur ko chun liya . vartmaan main is film kaa anukulan bollywood ke pratishthit film nirmaataa karan johar dwaara kar liya gaya tathaa mukhya kirdaar ke liye film ishakajade se kariyar kii shuruyaat karne vaale nayak arjuna kapur or mukhya nayika ke liye film "student of da year" se apane kariyar kii shuruyaat karne vaali bollywood adaakara aalia bhatta ko chunaa gaya. is film ko san 2014 main release kiya gaya.
