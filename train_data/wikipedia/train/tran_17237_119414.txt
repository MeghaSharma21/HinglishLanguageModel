 natasha stankovik bhartiya film udyog, bollywood main ek model, nartki va abhinetri hai. inkaa janm 4 march, 1977 ko novi sad, srbija main hua tha. yahan inhone 17 varsh tak nrity vidhyalay main baile nrity siikhaa or phir srbija main modelling shuru kii. romania main 2001 main inhone kala va chhayankan main snaatak tak kii shiksha puri kii. kala main hi parasnatak kii shiksha kala vishvavidhyalay, beograd, srbija se puri kii. 2012 main mumbai aane ke pashchaat inhone vigyapanon ke liye kaam karnaa shuru kiya. johnson & johnson, durex jaise vibhinn utpaadon ke vigyapanon main najar aane ke baad inhone filmon kaa ruukh kiya. 21 sitambar, 2014 ko big bos main pratibhaagi bani. 2014 kii film holiday main akshay kumaar ke saath ek chote role, satyagrah main ek nrity or bigabos ke aathven shrinkhalaa main abhinay kar ke inhone bollywood main apni pahchaan banaai. hindi filmon main tike rahane or bigabos ke niyamon ke liye inhone hindi bhashaa seekhni shuru kar di.
