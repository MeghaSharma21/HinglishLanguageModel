 "tungska ghatana" ek bahut bade visphot kii ghatana he jise kisi dhoomaketu yaa ulka kii vajah se hona mana jaataa he. yah ghatana poddkamenna ke kinare jise aaj-kal Krasnoyarsk Krai se janaa jaataa he main 7:14 KRAT par 30 june 1908 ko hui. yah visphot jameen se 5-10 qi.me. kii uchai pe hua tha jise kisi ulkapind ke jameen pe takaraane ke bajaay hawa main hi fat jane ke kaaran hua mana jaataa he. alag-alag vaigyanik shodh bataate he kii is pind kaa aakar 60 meter se 190 meter ke bich he. yah prithvi ke gyaat itihaas main ab tak kii sab se badi ulkappindi ghatana he.
 is dhamaake kii takat anumaanath: 3 se lekar 30 megaton TNT ke bich bataai jaati he. lekin mukhyat: yah visphot 10 se 15 megaton TNT ke baraabar rahaa hoga jo japan ke hiroshima or nagasaki main daale gaye parmaanu bamo se 1000 guna 
 yah bhi anumaan lagaaya gaya he kii tungska visphot se 2.150 varg kilometre main stith 8 karod pedo kaa safaya ho gaya tha or jatke kii lahar taqariban 5. riyector tivrata ke bhucamp ke baraabar thi. is tarah kaa visphot kisi mahanagar kaa aasaani se vinaash kar saktaa he leki tunguska maamle main is jagah ke sudur siberia main hone ke kaaran kisi ke bhi marane kii khabar lekho main nahin he.is ghatana ke baad se ulkapindon ko maanav samudaay ne gambhirtha se lenaa suru kar diya tathaa inke dwaara hone vaale vyapak vinaash se vaigyanik log avgat hue.
