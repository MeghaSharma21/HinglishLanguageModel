 ketahari jantuon kii bhanti kuch paudhe bhi ketahari hote hai. unhen maansaahaari padap kehete hai. ketahari paudhon kii kul 400 jatiyaan pai jaati hai, jinamein se praaia: 30 jatiyaan bharat main pai jaati hai. ye paudhe aise sthanon par panpate hai jahaan nitrate kaa abhaav rahata hai, athwa ve jameen ke nitrogen ko upyog main laane main asamarth hote hai. jivan ke liye protein, atyant aavashyak he or ise praapt karne ke liye paudhon ko nitrogen milanaa chahie. nitrogen ke liye ye paudhe nikat aanevaale keedon kaa bhakshan karte hai. aise kuch paudhe nimnlikhit he :
 yah paudha talabon ke kinare paaya jaataa he. is paudhe main golai main lagi kareeb 25 pattiyaan hoti he. prayek pattey par kareeb 200 chote chote samvedak bal hote hai, jinaki chotii par ek chamkila padaarth straavit hota he or keedon ko aakarshith karata hai. keedaa ise madhu samajhakar jaise hi pattey par baithta he, samvedak bal chaukanne ho jate hai or mudakar keede ko pakadana shuru karte tathaa pattey ke nichle bhaag main use khinchakar le jate hai. ab pattey se ek pachak ras nikalataa he jo keede ke maance ko ghulaa detaa hai. ise phir paudhe chus lete hai.
 swaadisht keede milane par yah paudha aavashyaktaa se adhik kha letaa he or tab biimaar pad ja saktaa he. aisi haalat main kuch samay ke liye yah khaanaa band kar detaa he.
 yah baarik pattonvala jadtarahit paudha he, jo talabon main tairta hua paaya jaataa he. isaki kuch pattiyaan phulakar thili yaa blader ke aakaar kii ho jaati hai. prayek thili ke munh ke paas ek dwaar rahata he jo keval andar kii ore khulata he. blader ke munh par teen samvedak bal rahete hai. pani main tairta hua keedaa in baalo ke sparsh main aate hi blader ke andar dhakel diya jaataa he. dwaar band ho jaataa he or blader ke andar kaid kiya gaya keedaa mar jaataa hai. pachak drav dwaara ab is keede ke maance kaa shoshan hota he. blader kii deevaaro par lage hue kai chote chote bal rahete hai, jo blader ke pani ko baahar nikaal dete hai or dwaar phir se khul jaataa he.
 yah paudha america main paaya jaataa he. is paudhe ke pattey kaa upree bhaag do pallvon ke aakaar kaa hota he or bich main angiswaale bhaag par chah samvedak bal rahete hai. madhu kii talash main bhatakta hua keedaa jaise hi in baalo ko sparsh karata he, donon pallav kasakar band ho jate hai or keedaa is sundar pinjade main band ho jaataa he. grathiyon se niklaa pachak ras is keede ko sokh letaa hai. keedaa khatm hone par pinjadaa aap hi aap khul jaataa he.
 darwin ke matanusaar yah sansar kaa sabase adhik ascharyajanak paudha he. pencil kii nok athwa ungali dwaara sparsh karne par yah pinjadaa band nahin hota, kintu keedaa baithte hi vah kasakar band ho jaataa he.
 in paudhon ke pattey purna rup se yaa unka kuch bhaag suraahi ke aakaar kaa hota he, jisaki lambaai ek inch se ek foot tak dekhi gai he. bharat main do prakaar ke suraahivaale paudhe paae jate hai :
 isamen purna patta suraahi main parinat ho jaataa he or usamen pani bharaa rahata he. suraahi ke upree bhaag par neeche kii ore mude hue kai bal rahete hai. madhu ke laalach main keedaa suraahi par aakar baith jaataa he or suraahi main phisal jaataa he. baahar nikalne kaa praytn karne par suraahi ke munh par lage hue bal use phir se andar dhakel dete hai. suraahi ke pani main duubakar keedaa mar jaataa he or pachak ras dwaara uskaa shoshan hota hai. dur se dikhanewaali madhu kii suraahi vastav main keede ke liye maut kii suraahi rahati he.
 is paudhe main pattey kaa upree hissaa suraahi ke aakaar kaa hota he or iske munh par dhakkan rahata he. suraahi kii paridhi se ek taral padaarth nikalataa rahata he jo keedon ko aakarshith karata he. baithte hi keedaa andar phisal jaataa he or vahaan mar jaataa he. suraahi ke andar ke bacteria use sadaate hai or tab vah paudhon dwaara shoshit ho jaataa he.
