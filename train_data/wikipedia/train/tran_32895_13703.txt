 ted bandi ek america serial killer, aparankarta, balaatkaari or chor tha. 1970 ke dashak main is kamine ne kai yuva auraton or ladakiyon kii izzat luti or unka katl kar diya.
 ted kaa asli naam theodor robert cowell he. vah 1946 main louis naamak bin byaahi maan ko paidaa hua tha. uske baap kaa kuch ata-pataa nahin tha, or usne bachapan ke teen saal apane naanaa-nani ke ghar bitaye. nanaaji bade hi duraachaari aadmi the, jo naniji kii jamkar pitayee kiya karte the or kute-billiyon par atyaachaar karte the. ek baar nanaaji ne ted kii mausi julia ko zyaada sone ke liye sidhiyon se neeche phek diya. ve aksar managasaint logon se baatcheet bhi karte the. aise saraphire ke saath rahakar bal ted kaa dimag bhi satak gaya. bachapan se hi vah ulti-sidhi harakatein karne laga. ek baar vah rasoi se chakku lekar apni mausi julia ke bistar ke paas pahunch gaya. jab julia kii neend khuli, to usne dekha ki teen-varshiya ted haath main chaaku lekar uske saamne muskura rahaa tha.
 1950 main louis ted ko lekar apane chachere bhai-bahan alan or jine ke ghar rahane washington chali ai. agle saal usne johny kulpeppar naam ke bawarchi or gavaiye se shaadi kar lee. is tarah ted kaa sarnem bandi pad gaya. louis or johny ne chaar bachche paidaa kiye, par ted apane sautale bhai-bahanon ke zyaada ghul-mil naa paaya. kishoravastha se hi se hi balaatkaar darshane vaali patrikaayen, upanyaas or filmein pasand thim. sharaab pikar vah mohalle kii khidakiyon main jhaank kar kapade utaarti hui auraton ko dekhtaa rahata tha. kachare ke dabbon main vah nangi tasveeron ko bhi khojataa rahata tha. skool ke dauraan use chori karne ke liye do baar giraftaar kiya gaya. par 18 saal kaa hone par niyamanusaar uskaa aapraadhik record mitaa diya gaya.
 college main ted ko uski garlfriend ne thukraa diya, jiskaa uske dimag par gaharaa asar padaa. kuch samay baad usne washington ke governor danniel ivance ke chunaav abhiyaan main acha kaam kar ke rajya kii repablakin party main sahaayak kaa kaam le liya. use lau skool main bi admician mil gaya, or apni college vaali garlfriend bhi waapas mil gayi. saath hi saath usne elizabeth cloepapher naam kii ek talakshuda stri se bhi prem sambandh bana liye. par janvari 1974 main ted ne apni premicaon se bina kuch bataae sampark tod diya, or lau skool janaa bhi band kar diya. kuch samay baad aas-paas ke ilaakon main ladkiyaan gaayab hone lageen.
 haalanki ted ke aparaadhon ke saboot 1974 se milaane shuru hote hai, kuch logon kaa maananaa he kii usne 1961 main 14 saal kii umr main aath-varshiya ain meri barr kaa katl kiya tha. giraftaar hone ke baad ted ne is gunaah ko kabool nahin kiya. ted ne manovigyaani art narman ko bataaya ki usne pehali baar 1969 main atlantic city main do auraton ko maar tha. duusari ore apane vakil poli nelson ko usne bataaya ki 1971 main pehali baar usne kisi kaa katl kiya tha.
 4 janvari 1974 kii raat ted 18-varshiya kairen sparks naamak student or dancer ke ghar main ghus gaya. soti hui kairen ko usne ek dhaatu kii chad se maaraa or phir usee chad se uskaa balaatkaar kar diya. bechaari kairen 10 din tak behosh rahi or phir puure jivan ke liye viklang ho gayi. 1 farvari ko yah darinda linda ain hili naamak student ke ghar khus gaya. usne linda ko markar behosh kar diya, or phir uske sharir par kuch kapade daalkar use kisi suuni jagah par le gaya.
 agle kuch maheenon main aas-paas ke ilaake main kai ladkiyaan gaayab hone lageen, or media main arfatarfi much gayi. vidmbana yah thi ki ted sarkari apatkaaleen seva vibhaag main kaam karne laga tha - gumshuda ladakiyon ke maamle yahi vibhaag nipataata tha. kuch maheenon baad jangalon main gumshuda ladakiyon kii laash pai gayi. sthaneey logon se poochtacha karne ke baad police ne sandigdh apradhi kaa ek sketch or vistrut varnan taiyaar kiya. sketch or vivaran dekhne ke baad chaar auraton ne ted par ungali sadhi. yah chaar auraten thim :- mahila police adhikari ain rule, apatkaaleen seva vibhaag kii ek karmchaaree, washington uniwarsity main manovigyaan kii ek professor or ted kii chhamiya elizabeth cloepapher. par pulisavaalon ne in chaar mahilaon ke ilzaamon ko nazarandaaz kar diya. aisa nahin tha ki pulisavaale puure bhondu the, baat yah thi ki unke paas har din lagbhag 200 sandigdh logon ke naam aate the. aise main unhen laga ki ted jaisaa sidhaa-saadhaa lau skool main padhane vaala or sarkari vibhaag main kaam karne vaala koi serial killer nahin ho saktaa.
 agast 1974 main ted ko uta uniwarsity ke lau skool main admician mil gaya. uske uta jate hi uta rajya main bhi jawan ladakiyon ke balatkaar or katl ke maamle saamne aane lage. kai saal baad giraftaar hone ke baad saraphire ted ne police ko bataaya ki vah jangal main jaakar melisa smith or laura aimi kii laashon par mechap karata tha or unke baalo ko shampoo se dhota tha. navambar 1974 main jab ted kii chhamiya elizabeth ne uta kii ghatnaon ke bare main suna, to usne ek baar phir washington police se kaha ki use ted par shaq he. police ne ted ko kuch gavaahon ke saamne pesh kiya, par ye murkh gavaah use pahchaanane main naakaamayaab rahe. disambar main elizabeth uta police ke paas chugali karne ja pahaunchi, par uta police bhi ted ke khilaaf saboot jutaney main vifal rahi.
 1975 main ted colorado rajya main ghinoni harakatein karne laga. vah saarvajanik sthanon par viklaangata ko dhong rachaakar yaa phir apane aap ko sarkari afasar bataakar ladakiyon ko phusalaata tha. phir unhen kisi suuni jagah par le jaakar sataata tha, or unhen maar daalata tha. aksar vah in suuni jagahon par lautakar laash ke saath sex karata tha. aisa vah tab tak karata rahata tha, jab tak laash ko jaanavar na kha jaaen yaa laash puri tarah se sad na jaae. kabhi-kabhi vah apane shikaar ke ghar main ghuskar hi unka katl kar detaa tha. usne kam se kam 12 peeditaaon ke sar kaate the, or iname se kuch sar apane ghar par smriti chinh ke rup main rakhe the. ted dekhne main bada handsam tha, jisaki vajah se bevakoof ladkiyaan uske jaal main fas jaati thim. udhaaharan ke taur par 26 varshiya juli kanningham ko le lijie. 15 march 1975 ko ted baisakhi lekar uske paas pahunchaa, or apane aap ko viklang bataakar kuch saamaan car tak le jane ke liye uski madad maangane laga. bholi-bhali juli jaise hi car tak pahaunchi, ted ne uske haathon main hathkadi laga di, or ek suuni jagah par le jaakar uske saath duraachaar kar use maar diya. choti-choti bacchiyaan bhi is rakshas kii buree niyat se na batch paayin. ab lainet don kalver ko hi le lijie... 12 saal kii is naaballig ladki ko ted ne skool se agava kar liya. phir use ek hotel main le jaakar pani main dubaaya or uski izzat lut lee. baad main use markar uskaa shav ek nadi main daal diya. agast-sitambar ke dauraan ted ne ek carch main jaakar baptism le liya, haalanki vah kabhi carch main zyaada sakriy nahin rahaa.
 jab badhate aparaadhon se pratadit janata cheekhney-chillane lagi to police ne sandigth logon kii kai suchiyaan banaai. jaise ki kuch gavaahon ne bataaya tha ki apradhi foxwagon car chalaate dekha gaya tha, to police ne ilaake ke sabhi foxwagon maalikon kii list banaai. kuch gavaahon ne bataaya tha ki gaayab hui ladakiyon ko ted naamak ek ajanabi ke saath dekha gaya tha, to police ne ted naam vaale sabhi logon kii list banaai. aisi chaar liston main ted bandi kaa naam saamne aayaa.
 16 agast 1975 ko uta haive par apni foxwagon car main jate vakt ted ek routine trephic stop par nahin rukaa. isliye use ek haive patrol karne vaale police afasar ne giraftaar kar liya. car kii talaashi lete vakt pulisavaale ne dekha ki ted kii car main kai ndehjanak chize thim, jaise ki ladakiyon kaa undervier, hathkadiyaan, mask, rassi, hathiyaar-jaise auzaar aadi. paryaapt saboot na hone ke kii vajah se ted ko reeha kar diya gaya, par police ne us par kadi nigaah rakhni shuru kar di.
 sitambar main jab ted ne apni car ek kishor ko bechi to police ne car ko zabt kar liya, or epabiai dwaara uski jaanch karwaai. is jaanch-padtaal main kuch agava kii gayi ladakiyon ke bal mili. inamen se ek ladki thi carol daaronch, jo 1974 main ted se mili thi. ted ne apane aap ko roseland naam kaa ek police afasar bataakar carol ko hathkadi pahana di thi, par carol kisi tarah uske changul se batch nikali thi. gandhi jainti ke din 2 oktober ko police ne ted ko carol ke saamne pesh kiya, or carol ne use jhat se pahchaan liya. chunki ted ke khilaaf anya maamalon main koi thos saboot nahin the, uski maan or uske sautele baap ne use 15,000 dollar kii zamaanat dekar chhudvaa liya. 23 farvari 1976 ke din uskaa cese adaalat main aayaa, or carol kaa apharan karne ke liye use 15 saal kii sazaa mili.
 is haivaan ko uta kii jail main rakhaa gaya, par jailer itane deele the ki yah dusht do baar jail se faraar hone main safal ho gaya. duusari baar bhaagane ke baad yah florida ja pahunchaa. 15 janvari 1978 ko ek kharaab taale ke chalate florida uniwarsity ke girls hostel main ja ghusaa. pehle to isane raat ke 2:45 baje 21 varshiya margaret boman ko ek lakdi ke tukade se maaraa, or phir ek jurab se uskaa galaa ghont diya. yah dushkarm karne ke baad vah 20 varshiya lisa levi ke kamare main ghus gaya, or use maar-maar kar behosh kar diya. phir usne bechaari lisa kii ek chuchee tod kar sharir se alag kar di or ek bottle se uskaa balaatkaar kar diya. ab vah kathi clinar ke kamare main ja pahunchaa, jahaan usne ablaa nari kaa jabada tod diya, or phir uske kandhe ko cheer diya. iske baad usne kairen chandler ke daant or ungali tod di, or sar par chot maar kar use ghayal kar diya. 15 minute main yah chaar kand karke bhi is daanav ke man ko shaanti na mili. vah kuch dur ek ghar main ja pahunchaa, jahaan usne cheril thomas naamak ek student kii haddi-pasli ek kar di. cheril ek dancer bananaa chaahati thi, par uski ted ne uski khopadi, kandha or jabada todakar uskaa yah sapana hameshaa ke liye mitaa diya. is hamale ke kaaran bechaari cheril puri zindagi ke liye baheri ho gayi.
 8 farvari ko apni haivaaniyat kii pyaas bujhane yah havas kaa pujari ek 14 saal kii ladki ke paas ja pahunchaa. apane aap ko ek police afasar bataakar isane us bacchee ko phuslane kii koshish kii, par tabhi bacchee kaa bada bhai aa gaya. jab bhai ne puch-tachh kerani shuru kii, to ted dum dabaa kar bhaag gaya. par dopaher ko usne 12 varshiya kimberli dien leach ko ek skool se agava kar liya, or uske saath jor-jabardastee karke uskaa kaam tamaam kar diya.
 12 farvari 1978 ko ted florida main ek car chura kar bhaaga, par teen din baad hi use david lee naamak police afasar ne kar churaane ke jurm main pakad liya. baad main david ko pataa chalaa ki uskaa bandi kukhyat apradhi ted bandi he.
 1979 main tedasur ko adaalat main pesh kiya gaya, or usapar kai cese chale. 1989 main use bijli kii kursi se sazaa-e-maut mili. police ke anusaar use apane aparaadhon kii gambhirtha kaa zaraa bhi ahsaas nahin tha.
