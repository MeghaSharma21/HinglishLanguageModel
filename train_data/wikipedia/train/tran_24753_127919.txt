 america  rus 
 unnasavin sadi ke madhya main china or mukhyatah britain ke bich lade gayi do yudhon ko afim yuddh kehete hai. unnisvin shatabdi main lambe samay se china or britain ke bich chal rahe vyapaar vivaadon kii charmavastha main pahuchane ke kaaran hue. pratham yuddh 1839 se 1842 tak chalaa or doosraa 1856 se 1860 tak. duusari baar frans bhi britain ke saath-saath ladaa. dono hi yudhon main china kii paraajay hui or chini shashan ko opium kaa avaidh vyapaar sahanaa padaa. china ko nanjing kii sandhi tathaa tiyangin kii sandhi kerani padi.
 is dwandv kii shuruyaat britain kii china ke saath vyapaar main ai kami or britain dwaara bharat se china me afim kii taskari ko le kar hui. china ke kanoon ke anusaar afim kaa aayaat karnaa pratibandhit tha. par british east india company dwaara patna main nirmit tathaa kalakatta main nilaam kiye gaye afim kii taskari se china naaraaz tha. lekin british samrajya ke badhate kharch tathaa china se resham or chaay ke bhugtan ke liye afim ek aisa dravya tha jisaki chini janata main bahut maang thi. par iske nashile prabhaav ke kaaran ching shaasha iske viruddh the.
 yudhon ke parinamswaroop china ko apane paanch bandargah videshi vyapaar ke liye kholane pade. honkong dweep par britain kaa niyantran ho gaya or afim kaa vyapaar bhi hota rahaa. yuddh kii vajah se ching rajvansh ke khilaaf chini janata ne vidroh kiye - in vidrohon main ching vansh kaa paaramparik haan bahumat se alag samskruti or mul kaa hona bhi shaamil tha. manchuriya pichley rajwanshon ke samay china kaa hissaa nahin rahaa tha.
 16veen shatabdi main china or europe ke bich sidhaa samudri vyapaar shuru ho gaya tha. portugalio ke bharat main goa upnivesh banane ke baad, jald hi macau bhi anusaran karte hue dakshini-china me apana upnivesh banaaya. spain ne jab philipino par adhikaar kar liya tab tab china or pashchim desho ke bich len-dein badi tezi se or bade natkeey tareeke se badha. manila gallions itnaa chaandi kaa saamaan china laate the jitna kii wo pracheen dharti asia me laate the. ching rajvansh bahaari sansar se simit sampark hi rakhana chahta tha taaki koi unke bhitari maamlo me dakhal naa de. ching sirf canton ke bandargah se hi vyapaar ki aanumati dete the. bade kathin kanoon ke saath sirf anugna-praapt ekadhikario ko hi vyapaar karne kii anumati thi. iskaa parinaam yah hua ki aaayaatit khudara saamagree ke baari daam or kar joki aam aadmi nahi kharid saktaa tha. isaki vajah se aaayaatit saamaan kii simit maang thi. iske badale main china se resham or chaay kaa nirthyaat hota tha. lekin afim kii kami ke kaaran iskaa daam adhik tha or china ko vparik munaafaa kam. 
 china ne 1798 ke ek rajadesh main hi affin kaa seven pratibandhikt kar diya tha.
 chini parampara main sampurna sansar paanch sankendriya vritton main banta tha. adar ke teen vrutt chini or unke padosiyon se aabaad tha or bahari do vritton main baahar or "dur kii barbar jatiyaan" rahati thi. parampara ke anusaar andar ke teen vrutt ke logon ko hi swarg se shashan kaa adhikaar mila he. is prakaar british, chini shashan or janata kii nazar main, sainik drushti se hin samajhe jate the. lekin jab chini samraat ne unke vyapaar ko semik or pratibandhit karnaa chaha to angrezon ne uskaa pehle rajanyik or phir sainik virodh kiya. rajanyik virodh to kai baar ansuni kar di gai - kai baar ye sochakar ki british barbar hai. lekin san 1839 ke baad dhaare dhire sainik sangharsh aarambh ho gaya.
 
 
 chini samraat daaogong ne vidrohon ke daman ke liye jane jane vaale lin tseshu ko 1838 main canton ke maamalon kaa prabharee banaaya. canton dakshin-purvi china kaa pattan tha jahaan se macau or honkong nikat the - or videshiyon ko keval yaheen se vyapaar kii ijaajat thi. lin ne angrejon kii sthaneey logon ko rishwat dekar afim andar bhejne kii niti kaa virodh kiya. isse angrez naaraaz hue. lekin lin rukaa nahin - usne angrez captain charles aliot ko vyapaar band karne kii dhamkee di. iske baad aliot ne samjhaute ke mutabik opium kaa vyapaar roka - or 2000 ton afim samudr main bahaane ke liye raji hua. opium ke bakse lin ne liye or samudr main baha diya. iske baad jab british jahaaz nemesis aayaa to chiniyon kii sainik dhamkiyaan bekaar ho gayi kyonki ab angrejon ke paas behatar hathiyaar or jahaaz the. angrajon ne ladaai shuru kar di. hazaron chini mar gaye. 
 chini samraat ne lin ko pad se waapas bula liya. iske baad baat ko aage na badhata dekh kar angrejon ne bhi charles aliot ko bula liya or uski jagah henry pottinger ko niyukt kiya. pottinger ne yuddh kii disha badal di.
 centon par akraman 1841 main hua. iske baad yangtsi nadi se lage shanghai or nanjing par akraman hue. 20 hajaar chini sainik mare lekin british kshati saikadon main thi.
 1842 ke sharad kaal main nae ching ayuktaon ke pratinidhi or angrejon ke bich sandhi hui. sharton ke mutabik british paanch pattan par vyapaar karne ko sweekrut kiye gaye.
 nanjing kii sandhi ke baad canton main british vyapaar ko anumati tomil gai lekin 1841-42 ke british akraman ke baad sthaneey janata main angrejon ke khilaaf rosh fail gaya. shahar main gum rahe british or bhartiya sainikon ke saath bura bartaav kiya gaya. iske baad angrezi samachar patron, british sansad tathaa anya europea shaktiyon ke protsaahan ke baad british sena ne dubaara akraman 1856 main shuru kiya. isamen beijing ko nishaanaa banaaya gaya or chini samraat apane bhai ko uttardayatv saunp kar uttar kii disha main bhaag niklaa.
 afagaan yudhon main haar or bhaagane ke baad ek naitik bal mila. saath hi british or pashchim kii nazaron main china ko vyapaar ke liye khol diya gaya. is yuddh ke nayakon, ching senapati lin zisu ko aaj bhi china main ek mahaan deshbhakt ke rup main yaad kiya jaataa he or pashchim ke virodh main ek udhaaharan ke rup main prastut kiya jaataa he.
 is sandhi kii mukhya sharte :-british logo ko na keval canton me ,apitu phucho ,ningpo or shanghai me bhi basane or vyapaar karne kaa adhikaar praapt ho.
