 framji kovasji banaji parsi samudaay ke netaa tathaa mumbai ke pratham 'justise of da pis' the.
 ve samrudh vyapaaree or jahaajon ke apane samay ke sabase bade thekedaar the. janakalyanarth anek sansthaaon ke utthan ke liye aapane khule dil se sahaayta di. aap hi sarvapratham vyakti the jinhone ji.ai.pi. railway company kaa hissaa kharida. aap coton viving and spinning industries or beemaa companiyon aadi main hissaa lenevaalon main agrani the. aap bombai kii chember ov commers ke bhi sadsy the.
 in sab main mahatvapurn he framji kaa desh kii aarthik unnati main ruchi lenaa jiske falswaroop aapane krishi or bagwani ke sudhaar main tatparta dikhalaai. bombai kii pawai estate kaa adhikari hone kaa garv aapako hi praapt tha. yah kai graamon kaa sammilit rup tha jisaki unnati main aapaki vaiyaktik ruchi thi. bombai ke rajyapal jon malecom ne atyant prasannataa ke saath aapke un sudhaaron kii charchaa kii thi jo aapane us estate ke liye kiye the. is sthaan ko upyogi or vaibhinypurna banane ke liye aapane bahut adhik paisa lagaaya. anek kuen khudwaaye, anek makaan tathaa uttam sadakon kaa nirmaan karavaaya, shahatut or nil ke paudhe resham ke keedon ke liye lagavaaye. iske atirikt chini kii ek uttam mil banavaai or nil banane ke liye aavashyak bhawanon kaa bhi nirmaan karavaaya tha. aapke jatigat or vijaateey donon hi daan smaraneey hai jinamein pramukh hai- puja ke sthanon kaa nirmaan, kuen khudwana, garib or akalgraston kii raksha, shikshan sansthaaon ko anudaan aadi.
 jab 85 varsh kii aayu main aapkaa dehanth ho gaya, aapako shradhanjali arpit karne ke hetu sarsaadhaaran kii sabha kii gai. sarvasammati se yah nishchit kiya gaya ki aapke naam se 'framji kawasji sanstha' naamak sanstha sthapit kii jaae jo naagarikta ke kriyakalapon ke centre rup main kaary karegi.
