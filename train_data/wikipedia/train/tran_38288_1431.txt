 nadiyon kii ghaatio par bade-bade band banaakar urja, sinchai, paryaton sthalon kii suvidhaayen praapt kii jaatin hai. isiilie inhen bahuddeshiy pariyojna kehete hai. nadighati yojana kaa praathmik uddeshy hota he kisi nadighati ke antargat jal or thal kaa maanavhitarth purna upyog.
 nadighati yojanaon ke bare main sochate samay sabase pehle sanyukt rajya, america, kii tenacy ghati yojana kaa dhyaan aata he. yojit rup main nadighati kii ek ikai maanakar yah sansar main pehali badi yojana thi. vastav main koi bhi nadi, apane udgam se lekar jahaan vah samudr yaa kisi duusari nadi main milti he vahaan tak ek prakritik ikai hoti he. bahudhaa badi nadiyon ke sandarbh main yah prakritik ikai vibhinn raajnneetik ikaayiyon main bant jaati he or ikai rup se nadighati yojana bananaa ek jatil prashn ban jaataa he.
 tennesi ghati kii yojana kaa sutarapaat 1933 i. main 'tennesi ghati othurity act' dwaara hua. isko sankshipt rup se tii. ve. e. bhi kehete hai. tii.ve.e. kaa mukhya dhyey tennesi ghati main saare jal or thal kaa niyantrit rup se upyog sambhav karnaa or unhen samaaj ke liye laabhprad bananaa tha.
 tii.ve.e. ke kuch kuch anukool bhartiya sansad ne bhi damodar ghati karporation ke bare main vidhaan paas kiya or di. ve. si. ke antargat damodar nadi ke jal thal ke liye yojana bani, jo bihar or pashchimi bengal ke pradesh ko visheshkar labhanvit karti he.
 damodar ghati yojana ke antargat mithan, panchetil, tilaiya aadi baandhon kaa nirmaan bihar pradesh ke kshetra main ho chukaa he or badi maatra main panbizli kaa utpaadan in sthalon par hota he. durgapur main damodar nadi par ek baraj kaa nirmaan bhi hua he, jisamen damodar nadi se nahar nikaali gai he. saath hi nahar dwaara jalmargeey yatayaat kii vyavastha bhi kii gai he.
 nadighati yojana ke bahirmukhi aakalp main bahut si baaten aati hai. unamem mukhya ye hai : baadhon kii rokthaam, nadiyon dwaara jalmaarg kii suvidha paryaapt karana, bade baandhon kaa nirmaan tathaa unke dwaara panbizli kaa utpaadan, baandhon dwaara sinchit jal se bhusinchan ke saadhan uplabdh karnaa, pani ke niyantran se bhoomi ke kataav ko rokna tathaa bhoomi sangrakshan ke nimitt vividh prakaar ke sthaliy kaary karnaa, vansanksharan tathaa van or krishi kii bhoomi kaa yathanukool vibhaajan tathaa niyantran, matsay utpaadan tathaa uske vitaran kaa prabandh, pashu or pakshiyon kii dekharekh tathaa unki vruddhi kaa aayojan, ghati ke kshetra main malaria aadi anya bimariyon aadi anya bimariyon kii rokthaam, krishi utpaadan kii khapat tathaa vitaran kaa aayojan, yatayaat kaa prabandh, panbizli dwaara sanchalit udyogon kaa aayojan, udyogon dwaara badhati samasyaon kaa samayik samaadhaan; nadiyon kii swatchta par niyantran tathaa maanav jivan se sambandhit bahut si anya baton kaa aayojan, prabandh evam sampurna niyantran.
 nadighati yojana main kitna kaary ho saktaa he or uskaa vistaar kya hota he iskaa anumaan tii. ve. e. ke un aankadon se ho saktaa he jo tii. ve. e. ke 25 varsh purna karne par san 1958 main prakashit kiye gaye the. inamen se kuch aankade is prakaar hai :
 in baandhon main lagbhag paanch karod ghan kancreet aadi kaa prayog hua or dhai karod ghan foot kancreet power houseon main laga tathaa 1,30,000 ton steel prayog main aayaa. is nirmaan kaary se ghati kaa prakritik rup hi badal gaya. jahaan nadi kataav karti hui samudr kii ore veg se badhati thi vahaan ab lambii chaudee maanavkrut jhilein hai. iske dwaara bahut se kaam sadhate hai. bijli utpaadan to hota hi he, jiske dwaara udyog dhandhe chalaae jate hai or bade-bade kaarkaane or factoriyaan chalaai jaati hai.
 san 1958 tak, 25 saal ke samay main tii.ve.e. kii bijli utpaadan kii kshamta lagbhag 1,02,22,210 kilowat tak pahunch gai thi or powerhouson par kaam jari tha jinaki kshamta 15,35,000 kilowat thi.
 nadighati yojana ke antargat sari ghati ke nakshe purna rup se taiyaar kiye gaye. unke dwaara krishi utpaadan yojanaayen saath-saath banaai gayi or kaam chaalu kiya gaya. nadiyon ke jalmaarg dwaara yatayaat kii suvidhaayen badhin tathaa baadhon dwaara jo vaarshik nuksaan hota tha usamen bahut kami ai. iskaa parinaam yah bhi hua ki us bhoomi kii, jo har saal badhgrast hoti thi, keemat ek saath bad gai. tii.ve.e. kaa kahana he ki bahut si laagat kii rakam, is tarah vasuul kii ja saki.
 iske atirikt maanav jivan ko sukhad banane ke liye tarah-tarah ke aamod-pramod ke bahut se sthal banaae gaye, jaise saiyr-sapate ke liye bade-bade rashtriya park, tairne ke liye athwa nauka vihaar ke liye jhilein, skool, aadi. ye sari baaten nadighati yojana ke dwaara us ghati ke samast prakritik saadhan samaaj ke laabh ke liye upyog main aa jate hai, kyonki jal, thal or bijli paryaapt maatra main mil jaati he.
 kisi nadi ghati kii yojana ke safaleebhoot hone ke liye aavashyak yah hota he ki sampurna vikaskaarya prashasan kii drushti se ek hi sutara main bandhe hon. isi kaaran sansad dwaara vidhaan yaa bill ke rup main ek swasanchalit prashasan niyukt kiya jaataa he. vah apane adhiniyamon ke anukool kaarysampadan main lag jaataa he, apni vitt niti apane-aap nirdhaarit karata he or pradeshik shasno se paraamarsh karte hue yojana kii purti karne main lag jaataa he.
 vaise bahut-si or yojanaayen bhi aisi hoti hai jo bahumukhi hoti hai, kintu unka purna roopen upyog isliye nahin ho paata ki unhen ek ikai ke rup main nahin dekha jaataa or pradeshik prashasan ke bich kheenchaatani si bani rahati he tathaa kabhi-kabhi ashobhaneey sthiti paidaa ho jaati he. at: nadighati yojanaon kaa ban janaa ek pragatisheel yukti he, jiske dwaara vibhinn maton kaa samanvay ek prashasan ke antargat ho jaataa he. bharat main kai anya nadighati yojanaayen chal rahi hai.
 nadighati yojanaon main kaarysampadan tathaa sanchaalan main bahut kuch ejineering kshamta kii aavashyaktaa hoti he. saath hi vanvisheshgy, krishivisheshgy aadi kaa sahyog bhi anivaary he. pani kaa sanchaalan, niyantran tathaa uchit prayog vishesh rup se aavashyak he or isi ke upar adhiktar nadighati yojana kii safalataa nirbhar hoti he.
 nadighati yojana kshetron ke prakritik vibhaajan ke anukool prakritik sadhano kaa yojanabaddh vikaas tathaa upyog karne kaa sarvshereshth upaay he. samay ke saath-saath is disha main maanav samaaj bhinn-bhinn deshon main pragati kar rahaa he or karata rahegaa. kintu aavashyata ke anusaar nadighati yojanaon ke aakalpon main parivartan bhi hota rahegaa, kyonki anu shakt ke vikaas ke saath-saath vikaas kaa chithran bhi badalegaa or maanav kii bahumukhi maangon main bhi bahut kuch gata badi raheg. phir bhi nadighati yojanaon kii upadeyata main koi vishesh antar aane kii sambhaavna nahin he. mul rup se maanviya samskruti kaa vikaas yugon se adhiktar jalatat se sambandhit rahaa he.
