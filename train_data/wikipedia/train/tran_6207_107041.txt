  
 tulykaalik motor yaa sincronas motor prayavarti dhara se chalane vaali vidyut motor he. iskaa naam tulyakalika motor yaa sincronas motor is kaaran he kyonki iske roter kii ghurnan gati thik-thik utani hi hoti he jitani stater main nirmit ghurni chumbakeey kshetra kii gati hoti he. is motor kaa upyog praayah kisi lod ko ghumaane main nahin kiya jaataa balki shakti gunank ko sudhaarney main kiya jaataa he.vishesh sthitiyon main iskaa upyog lod chalaane main bhi kiya jaataa he.
 sincronas chaal, 
 jahaan:
 tulykaalik motor ke mukhya bhaag hai- stater or roter. isaki stater bhi preran motor ke samaan hi hoti he jis par teen-feji vinding kii gayi hoti he. roter par yaa to sthaayee chumbak se chumbakeey kshetra paidaa kiya jaataa he yaa roter par nirmit vidyutchumbakon main disi dekar paidaa kiya jaataa he. baahar se is disi ko roter par laane ke liye slip ring kaa prayog karnaa padataa he. badi-badi motaron main usee shift par ek di si janitr baitha diya jaataa he. isse praapt disi ko roter par bane vidyutchumbakon ko diya jaataa he.
 rachana ke aadhaar par roter do tarah ke hote hai-
 tulykaalik motor ko 'over-iksite' karke chalaane par iske dwaara lee gayi dhara iske voltage se agragami hoti he. isi aadhaar par yah shakti gunank ko badhaane ke liye upyog main laayaa ja saktaa he. isaki sabase acchhee baat yah he ki yadi lod kaa shakti-gunank parivartit ho rahaa ho to is motor kii field-viding kii dhara ko parivartit karke iske dwaara lee jane vaali dhara kaa shakti-gunank bhi is prakaar parivartit kiya ja saktaa he ki lod tathaa yah tulykaalik motor kaa sammilit shakti-gunank 1 ho jaay.
 tulykaalik motor kaa ve-vakr saamne ke chitra main dikhaaya gaya he. isse spasht hota he ki roter kaa field iksitesan badalane par iske stater se lee gayi dhara kaa phej badalata he.
