 malti joshi ek hindi lekhika hai, jinhen 2018 main sahitya tathaa shiksha ke kshetra main unke yogadanon ke liye padam shri se sammanit kiya gaya.
 malti joshi kaa janm 4 june 1934 ko aurangabad main hua tha. aapane agra vishvavidhyalay se varsh 1956 main hindi vishay se em.e. kii shiksha grahan kii. ab tak anginat kahaniyaan, bal kathayen va upanyaas prakashit kar chuki hai. inamen se anek rachanaaon kaa vibhinn bhartiya va videshi bhashaaon main anuwaad bhi kiya ja chukaa he. kai kahaniyon kaa rangamanchan radio va dur darshan par natya roopaantar bhi prastut kiya ja chukaa he.kuch par jaya bachchan dwaara doordarshan dharawahik saat phere kaa nirmaan kiya gaya he tathaa kuch kahaniyaan gulzaar ke doordarshan dharawahik kirdaar main tathaa bhaavana dharawahik main shaamil kii ja chuki hai. inhen hindi va marathi kii vibhinn va saahitiyik sansthaaon dwaara sammanit va puraskrit kiya ja chukaa he. madhya pradesh hindi sahitya sammelan dwaara varsh 1998 ke bhawabhooti alankaran sammaan se vibhooshit kiya ja chukaa he.malti joshi ji ki kahaniyaan man ko chune vaali hoti hai. apni kahaniyon ke bare main, ve kahati hai, 
 '
 jivan kii choti-choti anubhutiyon ko, smaraneey kshanon ko main apni kahaniyon main piroti rahi hum. ye anubhutiyaan kabhi meri apni hoti hai kabhi mere apano kii. or in mere apano kii sankhya or paridhi bahut vistrut he. vaise bhi lekhak ke liye aap par bhav to rahata hi nahin he. apane aasapaas bikhare jagat kaa sukh-du:kha usee kaa sukh-du:kha ho jaataa he. or shaayad isiliye meri adhikansh kahaniyaan "main‚Äù ke saath shuru hoti hai.'
 malti joshi kaa pataa he snehabandh, 50-deepak socity, chuunaa bhatti- kolar road, bhopal
 
