 
 39 upjatiyaan
 vruk yaa bhediya ek kute ke rup kaa junglee jaanavar he. vaigyanik nazariye se bhediya canidaye pashu parivaar kaa sabase bade sharir vaala sadsy he. kisi jamaane main bhediye puure uresia, uttar africa or uttar america main paae jate the lekin manushyon kii aabaadi main badhautari ke saath ab inkaa kshretra pehle se bahut kam ho gaya he. jab bhediyon or kutton par anuvaanshiki adhyayan kiya gaya to paaya gaya ke kutton kii nasl bhediyon se hi nikali hui hai, yani dasiyon hazaar varsh pehle pracheen manushyon ne kuch bhediyon ko paaltu bana liya tha jinase kutton ke vansh kii shuruyaat hui.
 bhediye ek nar or ek maadaa ke pariwaron main rahete hai jisamen unke bachche bhi palate hai. yah bhi dekha gaya he ke kabhi-kabhi bhediyon ke kisi parivaar ke nar-maadaa kisi anya bhediyon ke anaath bacchon ko bhi sharan dekar unhen paalane lagate hai. bhediyon kaa shikaar karne kaa tareeqa saamaajik hota he - yah akele shikaar nahin karte, balki giroh banaakar hiran-gaay jaise charne vaale jaanwaron kaa shikaar karte hai. bhediye apane kshetra main shikhar ke shikari hote hai jinhen manushyon or sharon ko chhodkar or kisi se chunauti nahin hoti.
