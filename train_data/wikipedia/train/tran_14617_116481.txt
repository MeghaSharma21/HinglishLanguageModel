 vyakti-kendrit kutark tarkshastra main aise mithyaa tark ko kehete hai jisamen kisi daawey kii nihit sachai ko jhuthalane kii koshish us daavedaar ke charitra, vichaardhaara yaa kisi anya gun kii ore dhyaan bantaakar kii jaae. udhaaharan ke liye yah kahana ki 'verma sahab ne jo bhrashtachar kaa aarope lagaaya he usapar dhyaan nahin dena chahie kyonki vah ko hameshaa apni patni se jhagadate rahete hai' ek vyakti-kendrit kutark he kyonki vermaji kii vyaktigat samasyaon kaa bhrashtachar kaa ilzaam sach yaa jhooth hone se koi sambandh nahin. aise kutark main kabhi-kabhi kisi daawey ko sachcha jatalane kaa praytn bhi uske kehane vaale ke gunon ke aadhaar par kiya jaataa he. masalan kisi sabun ke vigyaapan main agar koi mashhoor film abhinayta aaye to yah kutark prastut kiya ja rahaa hota he ki 'aapako agar yah abhinayta pasand he to aapako yah sabun bhi pasand aayega', haalanki sabun kaa abhinayta se koi vishesh sambandh nahin hota.
 vyakti-kendrit kutark kai prakaar ke hote hai jinamein se kuch kaa bakhaan neeche he.
 inamen apane vipakshi kaa apmaan karke, usamen buraayeeyaan nikaalkar, yaa uski khilli udaakaar use daavon ko kamazor karne kaa praytn kiya jaataa he. aksar vipakshi ke charitra main jo khot bataaya ja rahaa he, vah sach hota he, lekin uskaa vipakshi dwaara prastut tark se koi lenaa-dena nahin hota. dhyaan den ki bina kisi tark ke keval kisi ko gaali dena vyakti-kendrit kutark nahin hota. kuch udhaaharan:
 yah kisi kii paristhitiyon ke aadhaar par uske tark todane kii koshish hota he. isamen kaha jaataa he ki bolne vaala apane paristhitiyon kii vajah se koi tark de rahaa he. yah ek mithyaa tark he kyonki kisi kaa apni paristhitivash koi tark dena chaahana us tark ko galat nahin sabit karata:
 'tum bhi' prakaar ke kutark main vipakshi ke tark ko kamazor karne ke liye kaha jaataa he ki vah swayan apane tark kaa paalan nahin karata. is se yah to sabit ho saktaa he ki vipakshi paakhandee he lekin is se uskaa tark galat sabit nahin hota:
 isamen vipakshi ke tark ko is bahaane kamazor karne kii avaidh koshish kii jaati he ki bura samajhe jane vaala koi anya vyakti yaa samooh bhi vahi kahata he. udhaaharan:
