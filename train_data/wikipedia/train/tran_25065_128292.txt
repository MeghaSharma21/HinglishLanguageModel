 nirmala sitaraman
 
 nirmala sitaraman bharat kii rakshaamantri hai. sitambar 2017 main raksha mantri banane se pehle ve bharat kii vaanijya or udyog tathaa vitt va karporate maamalon kii rajya mantri rah chuki hai. ve bhartiya janata party se sambhddha hai tathaa party kii rashtriya pravaktaa bhi rah chuki hai. nirmala sitaraman bharat kii pehali purnakalik mahila raksha mantri hai; haalanki indira gandhi ne pradhanmantri pad par rahete hue atirikt kaarybhaar ke rup main yah mantralay sambhala tha.
 nirmala sitaraman ne 1980 main sitalakshmi ramaswami college, tiruchirapalli, tamilnadu se snaatak kii shiksha purna kii. nirmala sitaraman ne jawaharlal nehru vishvavidhyalay se antarrashtriya adhyayan vishay main emfil kii.
 nirmala sitaraman pricewaterhouse coopers ke saath varisht prabandhak ke taur par bhi kaary kar chuki hai. unhone kuch samay ke liye bibisi vishwa seva ke liye bhi kaary kiya.
 nirmala sitaraman hyderabad main sthit pranav skool ke sansthaapakon main se ek hai.
 nirmala sitaraman 2003 se 2005 tak rashtriya mahila ayog kii sadasya rah chuki hai. ve sitambar03-2017 tak bhartiya janata party kii pravaktaa ke saath-saath bharat kii bharat kii vaanijya or udyog tathaa vitt va karporate maamalon kii rajya mantri raheen hai or sitambar 03-2017 ko shri narendra modi kii sarkaar main unhen raksha mantri banaaya gaya. ve shrimati indira gandhi ke baad bharat ke raksha mantralay kii kaman samhaalane vaali swatantra bharat kii duusari mahila netri or swatantra rup se pehali purnakalik mahila rakshaamantri hai.
 nirmala seetaram kaa vivaah dow parakal prabhakar se hua jo janevi or landan skool of iconomics ke purv chaatr hai. wo ek raajnneetijna, raajnneetik tikaakar, lokapriy tivi ankar or ek buddhijivi hai. vartmaan main dow parakala prabhakar rhitfolio main emdi hai.
