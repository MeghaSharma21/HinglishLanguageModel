 bhartiya shiksha kaa itihaas bhartiya sabhyataa kaa bhi itihaas he. bhartiya samaaj ke vikaas or usamen hone vaale parivartanon kii ruparekha main shiksha kii jagah or uski bhoomika ko bhi nirantar vikasshil pate hai. sutrakaal tathaa lokayat ke bich shiksha kii saarvajanik pranali ke pashchaat ham baudhdhakalin shiksha ko nirantar bhautik tathaa saamaajik patibaddhta se paripurna hote dekhte hai. baudhdhakaal main striyon or shudron ko bhi shiksha kii mukhya dhara main sammilit kiya gaya.
 pracheen bharat main jis shiksha vyavastha kaa nirmaan kiya gaya tha vah samakaleen vishwa kii shiksha vyavastha se samunnat va utkrisht thi lekin kaalaantar main bhartiya shiksha kaa vyavastha hraas hua. videshiyon ne yahan kii shiksha vyavastha ko us anupaat main viksit nahin kiya, jis anupaat main hona chaiye tha. apane sankraman kaal main bhartiya shiksha ko kai chunautiyon va samasyaon kaa saamana karnaa padaa. aaj bhi ye chunautiyaan va samasyaayen hamaare saamne hai jinase do-do haath karnaa he.
 1850 tak bharat main gurukul kii pratha chalati aa rahi thi parantu makole dwaara angreji shiksha ke sankraman ke kaaran bharat kii pracheen shiksha vyavastha kaa
 ant hua or bharat main kai gurukul tode gaye or unke sthaan par kanvent or public skool khole gaye.
 bharat kii pracheen shiksha aadhyatmimakata par aadhaarit thi. shiksha, mukti evam aatmbodh ke saadhan ke rup main thi. yah vyakti ke liye nahin balki dharm ke liye thi. bharat kii shaikshik evam saanskrithik parampara vishwa itihaas main pracheenatam he. dow altekar ke anusaar,
 pracheen kaal main shiksha ko atyadhik mahatv diya gaya tha. bharat 'vishwaguru' kehalaata tha. vibhinn vidwaanon ne shiksha ko prakashasrot, antardrushti, antarjyoti, gyaanachakshu or teesraa netra aadi upamaaon se vibhooshit kiya he. us yug kii yah manyata thi ki jis prakaar andhkaar ko dur karne kaa saadhan prakaash he, usee parkaar vyakti ke sab sanshayon or bhramon ko dur karne kaa saadhan shiksha he. pracheen kaal main is baat par bal diya gaya ki shiksha vyakti ko jivan kaa yatharth darshan karaati he. tathaa is yogya banaati he ki vah bhavasaagar kii baadhaon ko paar karke ant main moksh ko praapt kar sake jo ki maanav jivan kaa charam lakshya he.
 pracheen bharat kii shiksha kaa praarambhik rup ham rugveda main dekhte hai. rugveda yug kii shiksha kaa uddeshy tha tatvasaakshaatkaar. brahmacharya, tap or yogabhyas se tatv kaa saakshaatkaar karanevaale rishi, wipro, vaighas, kavi, muni, manishi ke naamon se prasiddh the. saakshatkrit tatwon kaa mantron ke aakaar main sangrah hota gaya vaidic samhitaon main, jinka swadhyay, sangopang adhyayan, shravan, manan auranididhyasana vaidic shiksha rahi.
 vidhyalay 'gurukul', 'acharyakul', 'gurugrih' ityadi naamon se vidit the. acharya ke kul main nivas karata hua, guruseva or brahmacharya vratadhari vidhyaarthee shadang veda kaa adhyayan karata tha. shikshak ko 'acharya' or 'guru' kaha jaataa tha or vidhyaarthee ko brahmacharee, vratadhari, antevasi, acharyakulawaasi. mantron ke drashtaa arthath saakshaatkaar karanevaale rishi apni anubhuti or uski vyakhya or prayog ko brahmacharee, antevasi ko dete the. guru ke upadesh par chalate hue vedagrahan karanevaale vrathchari shrutarshi hote the. vedamantra kanthsth kiye jate the. acharya swar se mantron kaa parayan karte or brahmacharee unako usee prakaar doharaate chale jate the. iske pashchaat arthbodh karaayaa jaataa tha. brahmacharya chale jate the. iske pashchaat arthbodh karaayaa jaataa tha. brahmacharya kaa paalan sabhi vidhyaarthiyon ke liye anivaary tha. striyon ke liye bhi aavashyak samajha jaataa tha. aaajeevan brahmacharya paalan karanevaale vidhyaarthee ko naishthik brahmacharee kehete the. aisi vidhyaarthini brahmavadini kahi jaati thi.
 yagyon kaa anushthan vidhi se ho, isliye hota, udgaata, adhvaryu or brahma ko aavashyak shiksha di jaati thi. veda, shiksha, kalp, vyakaran, chand, jyotish or nirukt unke paathya hote the. paanch varsh ke balak kii praathmik shiksha aarambh kar di jaati thi. gurugrih main rahakar gurukul kii shiksha praapt karne kii yogyata upanayan sanskaar se praapt hoti thi. 8 wein varsh main brahman balak ke, 11 wein varsh main kshatriya ke or 12 wein varsh main vaisya ke upanayan kii vidhi thi. adhik se adhik yah 16, 22 or 24 varshon kii avasthaa main hota tha. brahmacharya kaa paalan karte hue vidhyaarthee gurugrih main 12 varsh vedadhyayan karte the. tab ve snaatak kehalaate the. samaavartan ke avasar par gurudakshina dein kii pratha thi. samaavartan ke pashchaat bhi snaatak swadhyay karte rahete the. naishthik brahmacharee aaajeevan adhyayan karte the. samaavartan ke sam brahmacharee dand, kamandalu, mekhala, aadi ko tyaag dete the. brahmacharya vrath main jin jin vastuon kaa nishedh tha ab se unka upyog ho saktaa tha. pracheen bharat main kisi prakaar kii pariksha nahin hoti thi or na koi oopaadhi hi di jaati thi. nity paath padhaane ke purv brahmacharee ne padhaaye hue shashth ko samajha he or uskaa abhyaas niyam se kiya he yaa nahin, iskaa pataa acharya laga lete the. brahmacharee adhyayan or anusandhan main sadaa lage rahete the tathaa baad vivaad or shastrarth main sanmmilit hokar apni yogyata kaa pramaan dete the.
 bhartiya shiksha main acharya kaa sthaan bada hi gaurav kaa tha. unka bada aadar or sammaan hota tha. acharya paarangat vidvan, sadaachari, kriyavan, ni:sprih, nirabhimaan hote the or vidhyaarthiyon ke kalyaan ke liye sadaa katibaddh rahete the. adhyaaapak, chaatro kaa charitranirmaan, unke liye bhojanavastr kaa prabandh, rugn chaatro kii chikitsa, shushrusha karte the. kul main sammilit brahmacharee maatr ko acharya apane parivaar kaa ang maanate the or unase vaisaa hi vyavhaar rakhte the. acharya dharmbuddhi se ni:shulk shiksha dete the.
 vidhyaarthee guru kaa sammaan or unki ajna kaa paalan karte the. acharya kaa charansparsh kar dincharya ke liye praat:kaal hi prastut ho jate the. guru ke asana ke neeche asana grahan kara, susanyat vesh main rahanaa, guru ke liye datun ityadi kii vyavastha karnaa, unke asana ko uthaanaa or bichaana, snaan ke liye jal laa dena, samay par vastra or bhojan ke paatr ko saaf karnaa, idhan sangrah karnaa, pashuon ko charaana ityadi chaatro ke kartavya maane jate the. vidhyaarthee brahmamuhoort main uthte the or praat: krityon se nivrutt hokar, snaan, sandhya, home aadi kar lete the. phir adhyayan main lag jate the. iske uparaant bhojan karte the or vishram ke pashchaat acharya ke paath grahan karte the. sanykaal samidha ekatra kar brahmacharee sandhya ore home kaa anushthan karte the. vidhyaarthee ke liye bhikshatan anivaary krity tha. bhiksha se praapt ann guru ko samarpit kar vidhyaarthee manan auranididhyasana main lag jate the.
 vedon kaa adhyayan shravan poornima ko upakarm se prarambh hokar pus poornima ko upsarjan se samaapt hota tha. shesh maheenon main adhit paathon kii aavriti, punrariti hoti rahati thi. vidhyaarthee pruthak pruthak paath grahan karte the, ek saath nahin. pratipada or ashtami ko anadhyaay hota tha. gaanv, nagar athwa pados main aakasmik vipatti se or shishtjanon ke aagaman se vishesh anadhyaay hote the. anadhyaay main adhit vedamantron kii punrariti or vishyantar kaa adhyayan nishiddh na the. vinay ke niyamon kaa ulanghan karanevaale vidhyaarthee ko dand dene kii paripati thi. paathyakram ke vistaar ke saath vedon ore vedangon ke atirikt sahitya, darshan, jyotish, vyakaran or chikitsashastra ityadi vishyon kaa adhyaapan hone laga. toll paathshaala, math ore viharon main padhai hoti thi.
 kaashi, takshashila, nalanda, vikramshila, valbhi, odantapuri, jagaddal, nadiya, mithila, prayag, ayodhya aadi shiksha ke centre the. dakshin bharat ke ennarium, salotgi, thirumukkudal, malakpuram tiruvoriur main prasiddh vidhyalay the. agraharon ke dwaara shiksha kaa prachaar or prasar shatabdiyon hota rahaa. kadipur or sarvajoopur ke agrahar vishisht shikshacendre the. pracheen shiksha praaia: vaiyaktik hi thi. katha, abhinay ityadi shiksha ke saadhan the. adhyaapan vidhyaarthee ke yogyatanusaar hota tha arthath vishyon ko samaran rakhane ke liye sutara, karika or saranon se kaam liya jaataa tha. purvapaksh or uttarapaksh paddati kisi bhi vishay kii gaharaai tak pahunchne ke liye badi upyogi thi. bhinn bhinn avasthaa ke chaatro ko koi ek vishay padhaane ke liye samakendriya vidhi kaa vishesh rup se upyog hota tha sutara, vritti, bhashya, vaarthik is vidhi ke anukool the. koi ek granth ke brihat or laghu sanskaran is paripati ke liye upyogi samajhe jate the.
 baudhon or jainon kii shikshapaddati bhi isi prakaar kii thi.
 bharat main muslim rajya kii sthapana hote hi islamic shiksha kaa prasar hone laga. farsi jaananevaale hi sarkari kaary ke yogya samajhe jane lage. hindu arabi or farsi padhane lage. baadshahon or anya shaskaon kii vyaktigat ruchi ke anusaar islamic aadhaar par shiksha di jane lagi. islam ke sangrakshan or prachaar ke liye masjiden banati gai, saath hi makatabon, madrason or pustakaalayon kii sthapana hone lagi. makatab praarambhik shiksha ke centre hote the or madrase ucch shiksha ke. makatabon kii shiksha dharmik hoti thi. vidhyaarthee quran ke kuch anshon kaa kanthsth karte the. ve padhanaa, likhnaa, ganit, arjinavisi or chittheepatri bhi sikhte the. inamen hindu balak bhi padhate the.
 makatabon main shiksha praapt kar vidhyaarthee madrason main pravisht hote the. yahan pradhanta dharmik shiksha di jaati thi. saath saath itihaas, sahitya, vyakaran, tarkshastra, ganit, kanoon ityadi kii padhai hoti thi. sarkaar shikshakon ko niyukt karti thi. kahin kahin prabhaavshaalee vyaktiyon ke dwaara bhi unki niyukti hoti thi. adhyaapan farsi ke madhyam se hota tha. arabi musalamaanon ke liye anivaary paathya vishay tha. chatravaas kaa prabandh kisi kisi madrase main hota tha. daridr vidhyaarthiyon ko chaatravrutti milti thi. anathalayon kaa sanchaalan hota tha. shiksha ni:shulk thi. hastlikhit pustaken padhi or padhai jaati thim.
 rajkumaron ke liye mehalon ke bheetar shiksha kaa prabandh tha. rajyavyavastha, sainik sanghathan, yusanchalan, sahitya, itihaas, vyakaran, kanoon aadi kaa gyaan gruhashikshak se praapt hota tha. rajkumariyaan bhi shiksha paati thim. shikshakon kaa bada sammaan tha. ve vidvan or sachharitra hote the. chaatr or shikshakon ko aapasi sambandh prem or sammaan kaa tha. saadagi, sadachaar, vidyaprem or dharmacharan par jor diya jaataa tha. kanthsth karne kii parampara thi. prashnottar, vyakhya or udaahranon dwaara paath padhaaye jate the. koi pariksha nahin thi. adhyayan adhyaapan main praapt avasaron main shikshak chaatro kii yogyata or vidvatta ke vishay main tathy praapt karte the. dand prayog kiya jaataa tha. jeevika uparjan ke liye bhi shiksha di jaati thi. dilli, agra, bidar, jonpur, malwa muslim shiksha ke centre the. musalmaan shaskaon ke sangrakshan ke abhaav main bhi sanskrit kavy, naatak, vyakaran, darshan granthon kii rachana or unka pathan pathan baraabar hota rahaa.
 bharat main aadhunik shiksha kii neenv europea isai dharmprachaarak tathaa vyapaariyon ke haathon se daali gai. unhone kai vidhyalay sthapit kiye. prarambh main madras hi unka kaaryakshetra rahaa. dhire dhire kaaryakshetra kaa vistaar bengal main bhi hone laga. in vidyalayon main isai dharm kii shiksha ke saath saath itihaas, bhugol, vyakaran, ganit, sahitya aadi vishay bhi padhaaye jate the. ravivaar ko vidhyalay band rahata tha. anek shikshak chaatro kii padhai anek shreniyon main karaate the. adhyaapan kaa samay niyat tha. saal bhar main choti badi anek chhuttiyaan hua karti thim.
 praaia: 150 varshon ke bitate bitate vyapaaree east india company rajya karne lagi. vistaar main baadha padane ke dar se company shiksha ke vishay main udasin rahi. phir bhi vishesh kaaran or uddeshy se 1780 main kalkatte main 'kalakatta madrasa' or 1791 main banaras main 'sanskrit kalege' company dwaara sthapit kiye gaye. dharmprachaar ke vishay main bhi company kii purvaniti badalane lagi. company ab apane rajya ke bharatiyon ko shiksha dene kii aavashyaktaa ko samajhane lagi. 1813 ke aagyaptr ke anusaar shiksha main dhan vyay karne kaa nishchay kiya gaya. kis prakaar kii shiksha di jaae, isapar praachya or paashchaatya shiksha ke samarthakon main matbhed rahaa. vaad vivaad chalata chalaa. ant main lard mekale ke tark vitark or raja rammohan raay ke samarthan se prabhavit ho 1835 i. main lard bentic ne nishchay kiya ki angreji bhashaa or sahitya or europea itihaas, vigyaan, ityadi kii padhai ho or isi main 1813 ke aagyaptr main anumodith dhan kaa vyay ho. praachya shiksha chalati chale, parantu angreji or pashchimi vishyon ke adhyayan or adhyaapan par jor diya jaae.
 paashchaatya reeti se shikshit bharatiyon kii aarthik sthiti sudharte dekh janata idhar jhukne lagi. angreji vidyalayon main adhik sankhya main vidhyaarthee pravisht hone lage kyonki angreji padhe bharatiyon ko sarkari padon par niyukt karne kii niti kii sarkari ghoshnaa ho gai thi. sarkari protsaahan ke saath saath angreji shiksha ko paryaapt maatra main vyaktigat sahyog bhi miltaa gaya. angreji samrajya ke vistaar ke saath saath adhik karmchaariyon kii or chikitsakon, engeeron or kanoon jaananevaalon kii aavashyaktaa padane lagi. upyogi shiksha kii ore sarkaar kii drushti gai. medical, egenring or lau kalejon kii sthapana hone lagi. striyon kii dasha sudhaarney or unki shiksha ke liye jyotiba phule ne 1848 main ek skool kholaa. yah is kaam ke liye desh main pehla vidhyalay tha. ladakiyon ko padhaane ke liye adhyapika nahin mili to unhone kuch din swayan yah kaam karke apni patni savitri ko is yogya bana diya. ucch varg ke logon ne aarambh se hi unke kaam main baadha daalane kii cheshtaa kii, kintu jab phule aage badhate hi gaye to unke pita par dabaab daalkar pati-patni ko ghar se nikaalwa diya isse kuch samay ke liye unka kaam rukaa avashya, par sheeghra hi unhone ek ke baad ek balikaon ke teen skool khol die. stri shiksha par dhyaan diya jane laga.
 1853 main shiksha kii pragati kii jaanch ke liye ek samiti bani. 1854 main bud ke shikshasandesh patr main samiti ke nirnay company ke paas bhej die gaye. sanskrit, arabi or farsi kaa gyaan aavashyak samajha gaya. audyogic vidyalayon or vishvavidhyalayon kii sthapana kaa prastaav rakhaa gaya. praaton main shiksha vibhaag adhyaaapak prashikshan naarishiksha ityadi kii sifarish kii gai. 1857 main swatantraaa yuddh chhid gaya jisase shiksha kii pragati main baadha padi. praathmik shiksha upekshit hi rahi. ucch shiksha kii unnati hoti gai. 1857 main kalakatta, bombai or madras main vishvavidhyalay sthapit hue.
 mukhyat: praathmik shiksha kii dasha kii jaanch karte hue shiksha ke prashnon par vichaar karne ke liye 1882 main sar wiliam wilson hunter kii adhyakshata main bhartiya shiksha ayog kii niyukti hui. ayog ne praathmik shiksha ke liye uchit suzav die. sarkari praytn ko madhyamik shiksha se hataakar praathmik shiksha ke sanghathan main lagane kii sifarish kii. sarkari madhyamik skool prayek jile main ek se adhik na ho; shiksha kaa madhyam madhyamik str main angreji rahe. madhyamik skulon ke sudhaar or vyavsaayik shiksha ke prasar ke liye ayog ne siforishein kin. sahaayta anudaan pratha or sarkari shikshavibhaagon kaa sudhaar, dharmik shiksha, stri shiksha, musalamaanon kii shiksha ityadi par bhi ayog ne prakaash daalaa.
 ayog kii siforeeshon se bhartiya shiksha main unnati hui. vidyalayon kii sankhya badi. nagaron main nagarpalika or gaanvon main jila parishad kaa nirmaan hua or shiksha ayog ne praathmik shiksha ko inpar chhod diya parantu isse vishesh laabh na ho paaya. praathmik shiksha kii dasha sudhar na pai. sarkari shiksha vibhaag madhyamik shiksha kii sahaayta karata rahaa. shiksha kaa madhyam angreji hi rahi. maatrubhaasha kii upeksha hoti gai. shiksha sansthaaon or shikshiton kii sankhya badi, parantu shiksha kaa str girtaa gaya. desh kii unnati chaahanewaale bharatiyon main vyapak or swatantra rashtriya shiksha kii aavashyaktaa kaa bodh hone laga. swatantrapremi bharatiyon or bharatpremiyon ne sudhaar kaa kaam uthaa liya. 1870 main bal gangadhar tilak or unke sahyogiyon dwaara puna main ferguson kalege, 1886 main aryasamaj dwaara lahore main dayanand anglo vaidic kalege or 1898 main kaashi main shrimati ani besent dwaara central hindu kalege sthapit kiye gaye.
  1894 main kolhapur riyasat ke raja chhatrapati saahuji maharaj ne dalit or pichhadi jati ke logon ke liye vidhyalay khole or chatravaas banawaye. isse unamem shiksha kaa prachaar hua or saamaajik sthiti badalane lagi. 1894 se 1922 tak pichhadi jatiyon samet samaaj ke sabhi virgon ke liye alag-alag sarkari sansthaaen kholane kii pahal kii. yah anuthi pahal thi un jatiyon ko shikshit karne ke liye, jo sadiyon se upekshit thim, is pahal main dalit-pichhadi jatiyon ke bacchon kii shiksha ke liye khaas prayaas kiye gaye the. vanchit or garib gharon ke bacchon ko ucch shiksha ke liye unhone aarthik sahaayta uplabdh karai. 1920 ko nasik main chatravaas kii neenv rakhi. sahu maharaj ke prayaason kaa parinaam unke shashan main hi dikhne lag gaya tha. sahu ji maharaj ne jab dekha ki achhut-pichhadi jati ke chaatro kii rajya ke skool-collejon main paryaapt sankhya hai, tab unhone vanchiton ke liye khulawaaye gaye pruthak skool or chatravaason ko band karvaa diya or unhen saamaanya chaatro ke saath hi padhane kii suvidha pradaan kii. da0 bhimrao ambedkar baroda naresh kii chaatravruti par padhane ke liye videsh gaye lekin chaatravrutti bich main hi roak die jane ke kaaran unhe waapas bharat aana padaa. isaki jaankaree jab sahu ji maharaj ko hui to maharaj ne aage kii padhai jari rakhane ke liye unhen sahyog diya.
 1901 main lard karzan ne shimla main ek gupt shiksha sammelan kiya tha jisen 152 prastaav sweekrut hue the. isamen koi bhartiya nahin bulaayaa gaya tha or na sammelan ke nirnyon kaa prakaashan hi hua. isko bharatiyon ne apane viruddh rachaa hua shadyantr samajha. karzan ko bharatiyon kaa sahyog na mil sakaa. praathmik shiksha kii unnati ke liye karzan ne uchit rakam kii sweekruti di, shikshakon ke prashikshan kii vyavastha kii tathaa shiksha anudaan paddati or paathyakram main sudhaar kiya. karzan kaa mat tha ki praathmik shiksha maatrubhaasha ke madhyam se hi di jaani chahie. madhyamik skulon par sarkari shikshavibhag or vishvavidhyalay donon kaa niyantran aavashyak maan liya gaya. aarthik sahaayta badha di gai. paathyakram main sudhaar kiya gaya. karjan madhyamik shiksha ke kshetra main sarkaar kaa hatana uchit nahin samajhataa tha, pratyut sarkari prabhaav kaa badhanaa aavashyak maanata tha. isliye vah sarkari skulon kii sankhya badhanaa chahta tha. lard karjan ne vishvavidhyalay or ucch shiksha kii unnati ke liye 1902 main bhartiya vishvavidhyalay ayog niyukt kiya. paathyakram, pariksha, shikshan, kalejon kii shiksha, vishvavidhyalayon kaa punargathan ityadi vishyon par vichaar karte hue ayog ne suzav upasthit kiye. is ayog main bhi koi bhartiya na tha. isapar bharatiyon main kshobh badha. unhone virodh kiya. 1904 main bhartiya vishvavidhyalay kanoon bana. puraatatv vibhaag kii sthapana se pracheen bharat ke itihaas kii samagriyon kaa sangrakshan hone laga. 1905 ke swadeshi andolan ke samay kalkatte main jaateey shiksha parishad kii sthapana hui or naishanal kalege sthapit hua jiske pratham praachaarya arvind ghosh the. bengal technical institute kii sthapana bhi hui.
 1911 main gopal krishna gokhale ne praathmik shiksha ko ni:shulk or anivaary karne kaa prayaas kiya. angrez sarkaar or uske samarthakon ke virodh ke kaaran ve safal na ho sake. 1913 main bharat sarkaar ne shikshaniti main anek parivartanon kii kalpana kii. parantu pratham vishwayuddh ke kaaran kuch ho na paaya. pratham mahayuddh ke samaapt hone par kalakatta vishvavidhyalay ayog niyukt hua. ayog ne shikshakon kaa prashikshan, intermediat kalejon kii sthapana, hai skool or intermediat bordon kaa sanghathan, shiksha kaa madhyam, dhaka main vishvavidhyalay kii sthapana, kalkatte main kalejon kii vyavastha, vaitanaik upkulapati, pariksha, muslim shiksha, strishiksha, vyavsaayik or audyogic shiksha aadi vishyon par siforishein kii. bombai, bengal, bihar, assam aadi praanton main praathmik shiksha kanoon banaaye jane lage. madhyamik kshetra main bhi unnati hoti gai. chaatro kii sankhya badi. madhyamik paathya main vaanijya or vyavsaay rakhe die gaye. skool leaving certificate pariksha chali. angreji kaa mahatv badhata gaya. adhik sankhya main shikshakon kaa prashikshan hone laga.
 1916 tak bharat main paanch vishvavidhyalay the. ab saat nae vishvavidhyalay sthapit kiye gaye. banaras hindu vishvavidhyalay tathaa mysore vishvavidhyalay 1916 main, patna vishvavidhyalay 1917 main, osmania vishvavidhyalay 1918 main, aligarh muslim vishvavidhyalay 1920 main or lakhanu or dhaka vishvavidhyalay 1921 main sthapit hue. asahyog andolan se rashtriya shiksha kii pragati main bal or veg aae. bihar viapeeth, kaashi viapeeth, gaudeey sarvavidhyayatan, tilak viapeeth, gujarat viapeeth, jamiya millia islamia aadi rashtriya sansthaaon kii sthapana hui. shiksha main vyaavhaarikta laane kii cheshtaa kii gai. 1921 se nae shashansudhar kanoon ke anusaar sabhi praanton main shiksha bhartiya mantriyon ke adhikaar main aa gai. parantu sarkari sahyog ke abhaav ke kaaran upyogi yojanaon kaa karyanvit karnaa sambhav na hua. praaia: sabhi praanton main praathmik shiksha anivaary karne kii koshish vyarth hui. madhyamik shiksha main vistaar hota gaya parantu uchit sanghathan ke abhaav se uski samasyaayen hal na ho pain. shiksha samaapt kar vidhyaarthee kuch karne ke yogya na ban pate. dilli, nagpur agra, andhra or annamalai main vishvavidhyalay sthapit hue. bombai, patna, kalakatta, punjab, madras or ilahabaad vishvavidhyalayon kaa punargathan hua. kalejon kii sankhya main vruddhi hoti gai. vyavsaayik shiksha, strishiksha, musalamaanon kii shiksha, harijanon kii shiksha, tathaa apradhi jatiyon kii shiksha main unnati hoti gai.
 agle shashansudhar ke liye simon ayog kii niyukti hui. hertag samiti is ayog kaa ek aavashyak ang thi. iskaa kaam tha bhartiya shiksha kii samasyaon kii sagopang jaanch karnaa. samiti ne report main 1918 se 1927 k prachlit shiksha ke gun or dosha kaa vivechan kiya or sudhaar ke liye nirdesh diya.
 1930-1935 ke bich sanyukt pradesh main bekaari kii samasya ke samaadhaan ke liye samiti bani. vyaavhaarik shiksha par jor diya gaya. intermediat kii padhai ke do varshon main se ek varsh skool ke saath kar diya jaae, jisase padhai 11 varsh kii ho. baaki ek varsh bi.e. ke saath jodakar bi.e. paathyakram teen varsh kaa kar diya jaae. madhyamik chah varsh ke do bhaag hon - teen varsh kaa nimna madhyamik or teen varsh kaa ucch madhyamik. antim teen varshon main saadhaaran padhai ke saath saath krishi, shilp, vyavsaay sikhaye jaayan. samiti kii ye siforishein karyanvit nahin hui.
 1937 main shiksha kii ek yojana taiyaar kii gai jo 1938 main buniyadi shiksha ke naam se prasiddh hui. saat se 11 varsh ke balak balikaon kii shiksha anivaary ho. shiksha maatrubhaasha main ho. hindustani padhai jaae. charkha, kargha, krishi, lakdi kaa kaam shiksha kaa centre ho jisaki buniyaad par sahitya, bhugol, itihaas, ganit kii padhai ho. 1945 main isamen parivartan kiye gaye or parivartit yojana kaa naam rakhaa gaya 'nai talim'. iske chaar bhaag the - purv buniyadi, buniyadi, ucch buniyadi or vayask shiksha. hindustani talimi sangh par iskaa sanchalanbhaar chhod diya gaya.
 1945 main dwitiya vishwayuddh samaapt hote hote sarjet yojana kaa nirmaan hua. chah se 14 varsh kii avasthaa ke baalkon tathaa balikaon ke liye anivaary shiksha ho. junior basic skool, senior basic skool, saahitiyik hai skool ore vyavsaayik hai skool kii padhai 11 varsh kii avasthaa se 17 varsh kii avasthaa tak ho. iske baad vishvavidhyalay main pravesh ho. degree paathyakram teen varsh kaa ho. intermediat kaksha samaapt kar di jaae. paanch se kam avasthaavaalon ke liye nursery skool ho. madhyam maatrubhaasha ho.
 british kaal main shiksha main mishnariyon kaa pravesh hua, is kaal main mahatvapurn shiksha dastavej main maikale kaa ghoshnaa patr 1835, wood kaa ghoshnaa patr 1854, hanter ayog 1882 sammilit hai. is kaal main shiksha kaa uddeshy angrejon ke rajya ke shashan sambandhi hiton ko dhyaan main rakhkar banaaya gaya tha.
 praaia: log ise maikale kii shiksha pranali ke naam se pukaarte hai. lard maikale british parliament ke upree sadan kaa sadsy tha. 1857 kii kranti ke baad jab 1860 main bharat ke shashan ko east india company se chhinakar rani victoria ke adheen kiya gaya tab maikale ko bharat main angrejon ke shashan ko majboot banane ke liye aavashyak nitiyaan sujhane kaa mahatvapurn kaary saunpa gaya tha. usne saare desh kaa bhraman kiya. use yah dekhakar aashcharya hua ki yahaan jhaadoo dene vaala, chamada utaarne vaala, kargha chalaane vaala, krishak, vyapaaree, mantra padhane vaala aadi sabhi varna ke log apane-apane karm ko badi shraddha se hansate-gaate kar rahe the. sara samaaj sambandhon kii door se bandhaa hua tha. shudra bhi samaaj main kisi kaa bhai, chachaa yaa dada tha tathaa brahaman bhi aise hi rishton se bandhaa tha. beti gaanv kii hua karti thi tathaa damaad, mamaa aadi rishte gaanv ke hua karte the. is prakaar bhartiya samaaj bhinnata ke bich bhi ekta ke sutara main bandhaa hua tha. is samay dharmik sampradaayon ke bich bhi sauhardpurn sambandh tha. yah ek aitihaasik tathy he ki 1857 kii kranti main hindu-musalmaan donon ne milakar angrejon kaa virodh kiya tha. maikale ko laga ki jab tak hindu-musalamaanon ke bich vaimnasyta nahin hogi tathaa varna vyavastha ke antargat sanchalit samaaj kii ekta nahin tuutegi tab tak bharat par angrejon kaa shashan majboot nahin hoga.
 bhartiya samaaj kii ekta ko nasht karne tathaa varnashrith karm ke prati ghrinaa utpann karne ke liye maikale ne vartmaan shiksha pranali ko banaaya. angrejon kii is shiksha niti kaa lakshya tha - sanskrit, farsi tathaa lok bhashaaon ke varchasv ko todakar angreji kaa varchasv kaayam karnaa. saath hi sarkaar chalaane ke liye deshi angrejon ko taiyaar karnaa. is pranali ke jariye vanshanugat karm ke prati ghrinaa paidaa karne or paraspar vidwesh failaane kii bhi koshish kii gai thi. iske alaava pashchimi sabhyataa evam jivan paddati ke prati aakarshan paidaa karnaa bhi maikale kaa lakshya tha. in lakshyon ko praapt karne main isai mishnariyon ne bhi mahattavapurn bhoomika nibhaai. isai mishnariyon ne hi sarvapratham maikale kii shiksha-niti ko lagu kiya.
 march 1890 main gopal krishna gokhale dwaara pehali baar anivaary praathmik shiksha sambandhi prastaav kiya gaya tha. hartaang samiti 1929 ne praathmik vidyalayon kii sankhyatmak vruddhi par bal na dekar gunatmak unnati par jor diya tha. gandhi ji dwaara pratipaadit buniyadi shiksha kaa mahatvapurn lakshya, shilp aadhaarit shiksha dwaara balak kaa sarvangin vikaas kar use aatmanirbhar adarsh naagarik bananaa tha. maikale ne suzav diya ki angreji seekhney se hi vikaas sambhav he
 aazaadee ke baad radhakrishna ayog, madhyamik shiksha ayog 1953, vishvavidhyalay anudaan ayog, kothaari shiksha ayog, rashtriya shiksha niti evam naveen shiksha niti aadi ke dwaara bhartiya shiksha vyavastha ko samay-samay par sahi disha dene kii gambhir koshish kii gayi.
 1948-49 main vishvavidhyalayon ke sudhaar ke liye bhartiya vishvavidhyalay ayog kii niyukti hui. ayog kii siforeeshon ko badi tatparta ke saath karyanvit kiya gaya. ucch shiksha main paryaapt safalataa praapt hui. punjab, guahati, puna, rudki, kashmir, baroda, karnataka, gujarat, mahila vishvavidhyalay, vishwabharati, bihar, shriveconteshwar, yadavapur, vallabhbhai, kurukshetra, gorakhpur, vikram, sanskrit vi.vi. aadi anek nae vishvavidhyalayon kii sthapana hui. swatantraprapti ke pashchaat shiksha main pragati hone lagi. vishwabharati, gurukul, arvind ashram, jamiya millia islaamia, vidyabhavan, mahila vishvakshetra main prashansaneey vanasthali viapeeth aadhunik bhartiya shiksha ke vidhyalay or prayog hai.
 1952-53 main madhyamik shiksha ayog ne madhyamik shiksha kii unnati ke liye anek suzav die. madhyamik shiksha ke punargathan se shiksha main paryaapt safalataa praapt hui.
