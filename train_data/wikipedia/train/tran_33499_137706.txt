 maan durgaji kii aathvin shakti kaa naam mahagauri he. durgapuja ke aathven din mahagauri kii upasna kaa vidhaan he. inaki shakti amogh or sadyah faldaayini he. inaki upasna se bhakton ko sabhi kalmsh dhul jate hai, purvasanchit paap bhi vinasht ho jate hai. bhavishya main paap-santaap, dainya-dukh uske paas kabhi nahin jate. vah sabhi prakaar se pavitra or akshay punyon kaa adhikari ho jaataa he.
 shwete vrishe samarudha shwetambaradhara shuchih |mahagauri shubhan dadyanmahadevapramodada ||
 inkaa varna purnatah gaur he. is gaurata kii upama shankh, chandra or kund ke phool se di gai he. inaki aayu aath varsh kii maani gai he- 'ashtavarsha bhaveda gauri.' inke samast vastra evam aabhushan aadi bhi shwet hai.
 mahagauri kii chaar bhujaayen hai. inkaa vaahan vrishabh he. inke upar ke daahine haath main abhaya mudra or neeche vaale daahine haath main trishul he. uuparavaale baayein haath main damru or neeche ke baayein haath main var-mudra hai. inaki mudra atyant shant he.
 maan mahagauri ne devi parvati rup main bhagwaan shiv ko pati-rup main praapt karne ke liye kathor tapasya kii thi, ek baar bhagwaan bholenath ne parvati ji ko dekhakar kuch kah dete hai. jisase devi ke man kaa aahat hota he or parvati ji tapasya main leen ho jaati hai. is prakaar vashon tak kathor tapasya karne par jab parvati nahin aati to parvati ko khojate hue bhagwaan shiv unke paas pahonchte hai vahaan pahunche to vahaan parvati ko dekhakar aashcharya chakit rah jate hai. parvati ji kaa rang atyant ospurn hota he, unki chata chandani ke saaman shwet or kund ke phool ke samaan dhaval dikhaai padati he, unke vastra or aabhushan se prasann hokar devi uma ko gaur varna kaa vardaan dete hai.
 ek katha anusaar bhagwaan shiv ko pati rup main paane ke liye devi ne kathor tapasya kii thi jisase inkaa sharir kaala pad jaataa he. devi kii tapasya se prasann hokar bhagwaan inhen sweekaar karte hai or shiv ji inke sharir ko ganga-jal se dhote hai tab devi vidyut ke samaan atyant kantimaan gaur varna kii ho jaati hai tathaa tabhi se inkaa naam gauri padaa. mahagauri rup main devi karunamayi, snehamayi, shant or mridul dikhti hai. devi ke is rup kii prarthana karte hue dev or rishigan kehete hai “sarvamangala manglye, shive sarvaarth saadhike. sharanye tryambake gauri narayani namostute..”. mahagauri ji se sambandhit ek anya katha bhi prachlit he iske jiske anusaar, ek singh kaaphi bhookha tha, vah bhojan kii talash main vahaan pahunchaa jahaan devi uma tapasya kar rahi hoti hai. devi ko dekhakar singh kii bhukh bad gayi parantu vah devi ke tapasya se uthne kaa intjaar karte hue vahiin baith gaya. is intjaar main vah kaaphi kamazor ho gaya. devi jab tap se uthi to singh kii dasha dekhakar unhen us par bahut dayaa aati he or maan use apana sawari bana leti hai kyonki ek prakaar se usne bhi tapasya kii thi. isliye devi gauri kaa vaahan bail or singh donon hi hai.
 ashtami ke din mahilaayein apane suhaag ke liye devi maa ko chunari bhent karti hai. devi gauri kii puja kaa vidhaan bhi purvavat he arthath jis prakaar saptami tithi tak aapane maa kii puja kii he usee prakaar ashtami ke din bhi prayek din kii tarah devi kii panchopchaar sahit puja karte hai.
 maan mahagauri kaa dhyaan, samaran, pujan-aradhana bhakton ke liye sarvavidh kalyankari he. hamen sadaiv inkaa dhyaan karnaa chahie. inaki krupa se alokik siddhiyon kii prapti hoti he. man ko anany bhav se ekanishtha kar manushya ko sadaiv inke hi padaravindon kaa dhyaan karnaa chahie.
 mahagauri bhakton kaa ksht avashya hi dur karti hai. inaki upasna se aartjanon ke asambhav kaary bhi sambhav ho jate hai. atah inke charnon kii sharan paane ke liye hamen sarvavidh praytn karnaa chahie.
 puraanon main maan mahagauri kii mahima kaa prachur aakhyaan kiya gaya he. ye manushya kii vrittiyon ko sat kii ore prerit karke asat kaa vinaash karti hai. hamen prapattibhav se sadaiv inkaa sharnaagat bananaa chahie.yaa devi sarvbhooteshu maan gauri roopen sansthita.namastasyai namastasyai namastasyai namo nam:..
 arth : he maan! sarvatra virajman or maan gauri ke rup main prasiddh ambe, aapako meraa baar-baar pranaam he. he maan, mujhe sukh-samruddhi pradaan karo.
