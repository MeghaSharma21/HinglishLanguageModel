 emanuele kaant german vaigyanik, nitishastri evam darshanik the. uskaa vaigyanik mat "kaant-laplas pariklpana" ke naam se vikhyath he. ukt pariklpana ke anusaar santapt vaashparashi nebula se soramandal utpann hua. kaant kaa naitik mat "naitik shuddhta" kaa siddhant, "kartavya ke liye kartavya" kaa siddhant athwa "kathoratavaad" kaha jaataa he. uskaa darshanik mat "aalochanatmak darshan" ke naam se prasiddh he.
 emanuele kaant apane is prachaar se prasiddh huye ki manushya ko aise karm or kathan karne chahiyein jo agar sabhi karen to ve manushyata ke liye achche hon.
 emanuele kaant germany ke purvi prasha pradesh ke antargat, koniguzaberg nagar main ghode kaa saadhaaran saaj banaanevaale ke ghar 22 april san 1724 i. ko paidaa hue the. koniguzaberg shahar aaj rus main he or ab iskaa naam kalininograd Kaliningrad he. uski praarambhik shiksha apni mata kii dekharekh main hui thi, jo apane samay ke "pavitra maarg" naamak dharmik andolan se bahut prabhavit thi. atev, alpaayu main hi vah dharmanumodith aacharan, saral, suvyavasthit evam adhyavsypurna jivan main ruchi rakhane laga tha. 16 varsh kii aayu main, "collegium fidericaanum" kii shiksha samaapt kar, vah konigsburg ke vishvavidhyalay main pravisht hua, jahaan chah varsh usne bhautikashastra, ganit, darshan evam dharamshastra kaa adhyayan kiya.
 vishvavidhyalay chhodane ke baad kaant nau varshon ke liye, konigsburg se 60 mile dur, judsken naamak gaanv main chalaa gaya. vahaan vah do teen pariwaron main adhyaapan kaary kar apni jeevika chalaata or bhautikashastra tathaa darshan main swadhyay karata rahaa. is bich uske bahut se lekh tathaa laghugranth prakashit hue, jinamein se do–"jivit shaktiyon ke uchit anumaan par vichaar" tathaa "saamaanya prakritik itihaas evam akashasambandhi siddhant" vishesh ullekh hai. inamen se pratham prakaashan main usne rine dakarth tathaa gotfreed wilhelm libenits ke satta sambandhi vichaaron kaa tathaa duusare main newton tathaa libenits ke yantric evam prayojanatavaadi vichaaron kaa tathaa duusare main newton tathaa libenits ke yantric evam prayojanatavaadi vichaaron main samanvay karne kaa praytn kiya tha. usne "doctor legence" kii oopaadhi ke nimitt aavashyak prabandh bhi 1755 i. main prastut kar diya tha or konigsburg vishvavidhyalay ne use ukt oopaadhi pradaan kar uski yogyata pramanit kii thi. kintu uski vyaktigat samasyaon main koi parivartan na hua. vishvavidhyalay ne uske nau varsh ke parishram se prasann hokar use vishisht vyaakhyaata niyukt kar liya tha, kintu is kaary ke liye use vetan kuch bhi nahin miltaa tha.
 kaant ne, visham paristhitiyon ke baavjood, 1766 i. tak vishvavidhyalay kii avaitnaik rup se seva kii. 1758 i. main usne tark or darshan ke mukhya adhyaaapak pad ke liye prarthana kii thi, kintu vah asafal rahaa. 1766 i. main use adhyaapan ke saath-saath sahaayak pustkaalay prabandhak bhi niyukt kiya gaya or ab use das pound vaarshik vetan milane laga. chaar varshon tak kaant ne is rup main bhi kaary kiya, kintu usne adhyayan chintan or lekhan kaary jari rakhaa. "privet dogent" niyukt hone ke baad se 1770i tak uske paanch prakaran granth prakashit hue–
 uparyukt granthon ke sheershakon se pataa chalata he ki 1755 or 1770 i. ke bich kaa samay kaant ke vichaaron ke nirmaan kaa tha. san 1770 i. main prakashit laathini sthapanaalekh –"sansar kii samaj or buddhi ke aakaar evam siddhant" se uskaa chintan vyavasthit rup main viksit hota dikhaai detaa he. isi varsh, vah konigsburg vishvavidhyalay main tark or darshan ke usee adhyaaapak pad par niyukt hua, jiske liai use 12 varsh purv niraash hona padaa tha. pehle se ab vah chintamukt bhi ho gaya tha kyonki use 60 pound vaarshik vetan milane laga tha. un dinon itnaa vetan sammanit adhyapakon ko hi diya jaataa tha. granthon ke prakaashan se bhi koi badi dhanrashi nahin praapt hoti thi. apane "critic ov pyor rizan" se kaant ko keval 30 pound aay hui thi. kintu, bhautik sukhon kii aakanksha na kar, 1796 i. tak vah sakriy rup se sansar ke gyaanakosh kii abhivruddhi ke nimitt praytn karata rahaa.
 in 26 varshon main se aadi ke 12 varsh usne keval ek pustak ""shuddh buddhi kii samiksha" ke likhane main vyateet kiye. ukt granth 1781 i. main prakashit hua tha. kaant ke praudh granthon main yah sarvshereshth darshanik granth mana jaataa he. is kaal ke anya granth "prayek bhavi darshan kii bhoomika", "nitidarshan kii prishthbhumi", "prakritik vigyaan ke darshanik aadhaar", "vyaavhaarik buddhi kii samiksha", "nirnay kii samiksha", "keval buddhi dwaara simit dharm", tathaa "shaashvat shanti par" .
 1796 i. ke baad bhi vah adhyayan, chintan evam lekhan main vyast rahaa kintu uske jivan ke ye aath varsh badi dayaneey dasha main vyateet hue. uski smriti itani ksheen ho gai thi ki use choti-moti baaten bhi likhakar yaad rakhni padati thim. swayan apane ghar kii dekhbhaal karne kii shakti usamen nahin thi; vivaah usne kiya nahin tha, kintu 42 varsh ke adhyaapan kaal main usne apane sahyogiyon evam vidhyaarthiyon par acha prabhaav daalaa tha. atev mitron evam shishyon se use apane jivan ke antim bhaag main kaaphi sahaayta evam sahanubhuti praapt hui. san 1801 i. ke baad to vah bahut hi ashakt ho gaya tha, kintu antim teen varshon main vesiyaanski naamak uske shishy ne saath rahakar ahernish uski dekhbhaal kii.
 aashcharya kii baat he ki is kaal ke likhe hue kaant ke saat granth uplabdh hai–
 "nitidarshan", 
 "naitik gun ke siddhant ke darshanik aadhaar", 
 "maanas shaktiyon kaa antvirodh,, 
 "vyaavhaarik drushti se nrishastra", 
 "tarkshastra, "bhautik bhugol" tathaa "shikshashastra" .
 itnaa kaary karne ke baad 12 farvari 1804 i. ko konigsburg main uski mrityu hui. kaant kaa vyaktigat jivan atal niyamon se jakadaaa hua tha. praat:kaal se sandhya tak uske sabhi kaam nishchit samay par hote the. bhojan ke samay ke sanlap ke bhi niyam the. paashchaatya darshanikon main se adhikansh bhramanshil rahe hai, kintu kaant apane nagar se jivan bhar main adhik se adhik saath mile gaya tha. phir bhi uskaa drushtikon sankuchit na tha. vah keval bauddhik chintak na tha, usne sucraat or pithagoras kii bhanti jivan main apane darshanik vichaaron ko sthaan diya tha. hine naamak german kavi ne kaant ke darshanik jivan kii prashansa main aisi baaten kahi hai jo use sanakee siddh karti hai, kintu, uske vichaaron ne uttarvarti darshan ko itnaa prabhavit kiya ki kaant ke adhyeta use darshan main ek naveen yug kaa pravartak maanate hai.
