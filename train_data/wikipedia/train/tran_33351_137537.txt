 maarcha evam tolcha
 upree chamoli ke thande evam sookhe bhaagon main mana evam niti ghaatiyon main maarcha vaas karte hai. yadhyapi ve tibeti bhashaa bolte hai, unke mukhaakriti kii visheshta aaryo se milti-julati dikhti he. chunki mul rup se ve tibet se aaye hai isliye maarcha hindu dharm maanate hai. anya bhotiya samoohon ke viparit, ve hindu mandiron main puja karte hai tathaa dharmik samarohon kaa aayojan karne main hindu bramhanon par vishwaas karte hai.
 paramparaagat rup se maarcha yayavari gaderiye evam charvaahe hote hai. lakshnik rup se purush gaderiyon kaa kaary karte hue bhedon evam bakriyon ko paalate hai jabaki mahilaayein gaanv main rahakar kheti karti hai. in ucch parvatiy kshetron kii pramukh fasalein raajma, aalu, matar tathaa anya prakaar ke ann hai. garmiyon main jaanavar oonche ghaney charaagahon main charate hai tathaa jaadon main neeche chale aate hai. charvaahe jeevika ke liye pashuon ke oon, maance evam doodh bechate hai.
 maarcha kaa tibetiyon se sambandh bana hua he jo 5,800 meter oonchai par sthit mana evam niti darro dwaara unke saath vinimay-vyapaar karte hai. varsh 1962 main bharat-tibet seemaa band ho gayi. iske band hone se pehle badi sankhya main khachcharon, yaakon ke saath kathortam parishramee log bhartiya saamaanon ko ladakar tibet le jate, jab barf pigal jaataa. vyapaar kendro main ve apane saamaanon kaa vinimay tibeti oon evam namak se karte, jise ve bharat main sthaneey bazaaron main phir bech dete. vyapaaree log oktober main jaada shuru hone se pehle bharat laut aate. varsh 1962 main bharat-tibet seemaa band ho jane ke baad maarcha logon ne arddh-krishi evam arddh banjaari-jivan style ko apana liya. varsh 1992 main simit vyapaarik sambandh kaayam kiya gaya.
 maarcha janajati ke bich niti ghati main basane vaale chote bhotiya samooh tolcha hai jo maarcha kii tarah hi hindu hai. unke tibeti mul hone ke baavjood sadiyon se aaryo ke saath paraspar vivaah hote rahane se tolcha janajati tibetiyon kii apeksha aaryo ke jonsari se adhik nikatataa rakhte hai.
