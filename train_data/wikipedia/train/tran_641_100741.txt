 bharat ke bahut saare logon ko shaayad is baat kaa gyaan bhi na ho ki vigat kuch varshon main unke apane desh main jyotish kii ek nai shakha kaa vikaas hua he, jiske dwaara vaigyanik dhang se kii janevaali sateek tithiyukt bhavishyavaanee jigyaasu buddhijiviyon ke madhya charchaa kaa vishay bani hui he. sabase pehle dilli se prakashit honevaali patrika ‘babaaji’ ke 1994-1995-1996 ke vibhinn ankon main tathaa jyotish dham ke kai ankon main gatyaatmak jyotish ke jyotish ke buddhijivi pathakvarg ke sammukh mere dwaara hi rakhaa gaya tha.
 jansamanya kii jigyaasa ko dekhte hue 1997 main dilli ke ek prakaashak ‘ajay book sarvice’ ke dwaara meri pustak ‘gatyaatmak dasha paddati: grahon kaa prabhaav’ pehle parichay ke rup main pathakon ko pesh kii gayi. is pustak kaa prakkathan likhte hue rochi college ke bhootpurv praachaarya dow vishwambhar nath pandeyyaji ne ‘gatyaatmak dasha paddati’ kii prashansa kii or asake sheeghra hi desh-videsh main charchit hone kaamana karte hue hamen jo aashirvachan diya tha, vah is pustak ke pratham or dwitiya sanskaran ke prakashit hote hi purna hota dikhaai padaa. is pustak kii lokapriyata kaa anumaan isi baat se lagaaya ja saktaa he ki sheeghra hi 1999 main is pustak kaa dwitiya sanskaran prakashit karwaanaa padaa. pustak ke prakaashan ke pashchaat har jagah ‘gatyaatmak jyotish charchaa kaa vishay bana rahaa. kadambini patrika ke navambar 1999 ke ank main shri mahendra maharshiji ke dwaara is siddhant ko prastut kiya gaya. jain tii ve ke priya gold future program main bhi is paddati kii charchaa-paricharchaa hui. dilli ke bahut se samachar-patron main is paddati par aadhaarit lekh prakashit hote rahen.
 gatyaatmak jyotish ke vikaas kii charchaa ke aarambh main hi iskaa pratipaadan karanevaale vaigyanik jyotishi shri vidyasagar mahatha kaa parichay aavashyak hoga, jinka vaigyanik drushtikon hi gatyaatmak jyotish ke janm kaa kaaran bana. mahathaaji kaa janm 15 july 1939 ko jharkhand ke bokaro jile main sthit petarwar gram main hua. ek pratibhavan vidhyaarthee ken rup main mashhoor mahathaaji rochi college, rochi main bi essi karte hue apane estronami paper ke grah nakshatron main itane ram gaye ki grah-nakshatron kii chaal or unka prithvi ke jad-chetan par padanevaale prabhaav ko jaanane kii utsukata hi unke jivan kaa antim lakshya ban gayi. unke man ko na koi naukari hi bhai or na hi koi vyavsaay. inhone prakruti kii god main based apane paitruk gov main rahakar hi prakruti ke rahasyon ko dhundne kaa faisla kiya.
 grah nakshatron kii ore gai unki utsukata ne unhen jyotish shaastra ke adhyayan ko prerit kiya. ganit vishay kii kushaagratha or sahitya par majboot pakad ke kaaran taatkaaleen jyotishiya patrikaon main inke lekhon ne dhooma machaayi. 1975 main unheen lekhon ke aadhaar par ‘jyotish-maartand’ dwaara akhil bhartiya jyotish lekh pratiyogita main inhen pratham puraskaar pradaan kiya gaya. uske baad to jyotish-vachaspati, jyotish-ratan, jyotish-manishi jaisi oopaadhiyon se alankrita kiye jane kaa silsilaa hi chal padaa. 1997 main bhi nabha main yojit sammelan main desh-videsh ke jyotishiyon ke madhya inhen swarna-padak se alankrita kiya gaya.
 vibhinn jyotishiyon kii bhavishyavaanee main ekarupatha ke abhaav ke kaarnon ko dhundhane ke kram main inke vaigyanik mastishk ko jyotish kii kuch kamajorio drushtigat huin. falit jyotish kii pehali kamajori grahon ke shakti-akalan kii thi. grahon ke shakti nirdhaaran se sambandhit sutron kii adhikta bhramotpadak thi, jiske kaaran jyotishiyon ko ek nishkarsh main pahunchane main baadha upasthit hoti thi. hajaaro kundaliyon kaa adhyayan karne ke baad inhone grahon kii gatyaatmak shakti ko dhund nikaala. grah-gati chah prakaar kii hoti he-
 apane adhyayan main inhonen paaya ki kisi vyakti ke janm ke samay atishighri yaa shighri grah apane apane bhaavon se sambandhit anayas safalataa jataka ko jivan main pradaan karte hai. janm ke samay ke saamaanya or mand grah apane-apane bhaavon se sambandhit str jataka ko dete hai. iske vipareet vakri yaa ativakri grah apane apane bhaavon se sambandhit niraashajanak vaataavaran jataka ko pradaan karte hai. 1981 main surya or prithvi se kisi grah kii konik duuri se us grah kii gatyaatmak shakti ko pratishat main nikaal paane ke sutara mil jane ke baad unhone paramparaagat jyotish ko ek kamajori se chhutkaaraa dilaayaa.
 falit jyotish kii duusari kamajori dashakaal-nirdhaaran se sambandhit thi. dashakaal-nirdhaaran kii paaramparik paddatiyaa trutipurna thi. apane adhyayankram main unhone paaya ki jyotish ke pracheen granthon main varnit grahon kii avasthaa ke anusaar hi maanav-jivan par uskaa prabhaav 12-12 varshon tak padataa he. janm se 12 varsh kii umr tak chandramaa, 12 se 24 varsh kii umr tak budh, 24 se 36 varsh k umr tak mangal, 36 se 48 varsh kii umr tak shukr, 48 se 60 varsh kii umr tak surya, 60 se 72 varsh kii umr tak brihaspati, 72 se 84 varsh kii umr tak shani,84 se 96 varsh kii umr k uranus, 96 se 108 varsh k umr tak neptune tathaa 108 se 120 varsh kii umr tak pluto kaa prabhaav manushya padataa he. vibhinn grahon kii ek khaas avadhi main nishchit bhoomika ko dekhte hue hi ‘gatyaatmak dasha paddati kii neenv rakhi gayi. apane dashakaal main sabhi grah apane gatyaatmak or sthitik shakti ke anusaar hi fal diya karte hai.
 uparokt dono vaigyanik aadhaar praapt ho jane ke baad bhavishyavaanee karnaa kaaphi saral hota chalaa gaya. ‘ gatyaatmak dasha paddati ’ main nae-nae anubhav judye chale gaye or sheeghra hi aisa samay aayaa, jab kisi vyakti kii maatr janmatithi or janmasamay kii jaankaree se uske puure jivan ke sukh-dukh or str ke utaar-chadhaav kaa lekhachitr khinch paanaa sambhav ho gaya. dhanatmak or rinatmak samay kii jaankaree ke liye grahon kii saapekshik shakti kaa aakalan sahyogi siddh hua. bhavishyavaanea sateek hoti chali gayi or jataka main samahit vibhinn sandarbhon kii urja or uske pratifalan kaal kaa andaja lagaana sambhav dikhaai padane laga.
 gatyaatmak dasha paddati ke anusaar janmkundali main kisi bhav main kisi grah kii upasthiti mahatvapurn nahin hoti, mahatvapurn hoti he uski gatyaatmak shakti, jisaki jaankaree ke bina bhavishyavaanee karne main andeh bana rahata he. gochar fal kii gananaa main bhi graho kii gatyaatmak or sthitik shakti kii jaankaree aavashyak he. is jaankaree pashchaat tithiyukt bhavishyavaanea kaaphi aatmavishvaas ke saath kar paane ke liye ‘gatyaatmak gochar pranali’ kaa vikaas kiya gaya.
 gatyaatmak dasha paddati evam gatyaatmak gochar pranali ke vikaas ke saath hi jyotish ek vastuparak vigyaan ban gaya he, jiske aadhaar par saare prashnon ke uttar ho yaa nahin main die ja sakate hai. gatyaatmak jyotish kii jaankaree ke pashchaat samaaj main faili dharmik evam jyotishiya bhrantiyo dur kii ja sakati hai, saath hi logon ko apane grahon or samay se taal-mail bithaate hue uchit nirnay lene main sahaayta mil sakati he. aanevaale gatyaatmak yug main nishchay hi gatyaatmak jyotish jyotish ke mahatv ko siddh karne main kargar hoga, aisa meraa vishwaas he or kaamana bhi. lekin sarkari, ardhsarkari or gaiyrsarkari sanghathanon ke jyotish ke prati upekshit ravaiye tathaa unase praapt ho sakanevaali sahyog kii kami ke kaaran is lakshya ko praapt karne main kuch samay lagegaa, isamen andeh nahin he.
