 seedhi yaa sopan ek yantric aujaar he jo dharaatal se upar chadhane yaa neeche utarane ke kaam aati he. isamen urdhvadhar yaa jhuke hue bahut se 'charan' hote hai. seedhi mukhyat: do prakaar kii hoti he - 
 seedhi yaa sopan kisi bhawan ke bhinn-bhinn upree talon par pahunchne ke liye shreneebaddh padiyaan hoti hai. lakdi, baans aadi kii suvahya seedhiyaan aavashyaktaanusaar kahin bhi lagaai ja sakati hai. inamen praaia: dhaal main rakhi hui do balliyaan yaa baans hote hai, jo suvidhajanak antar par dandon dwaara jude rahete hai. dandon par hi pair rakhkar upar chadhate hai. sahare ke liye haath se bhi danda hi pakadaa jaataa he kintu yadi ye sthaayee hoti he to kabhi-kabhi inamen ek ore yaa donon ore haath pattee bhi laga di jaati he.
 awaas grih main yadi upree tal main kuch kamare nitant ekantik hon to sopan kaksh pravesh ke nikat, kintu gopneeyata ke liye kuch aad main, hona chahie. saarvajanik bhawan main inaki sthiti pravesh dwaar se dikhaai dena chahie. sopan kaksh yathasambhav bhawan ke bich main rakhane se prayek tal par mukhya kakshon ke dwaar iske sameep rahete hai. sthaan kii bachat ke liye, sanvathan or nirmaan kii saralata ke liye sopan praaia: kisi diwaar ke saath laga die jate hai. sopan kaksh bhalee bhanti prakashit or susanvaatit hona chahie.
 sopan lakdi, pathar, concrit, saamaanya ispaat, athwa dhale lohe ke ghumaavdaar yaa sidhe bane hote hai. sthaneey aavashyaktaa, nirmaan saamagree tathaa kaarigari kii kushalta ke anusaar ye bhinn hote hai. sabase saras sidhi seedhi main sabhi padiyaan ek hi disha main jaati hai. isamen keval ek hi pankti yaa vishesh sthitiyon main do panktiyaan hoti hai. yah lambey sankare sopan kaksh ke liye upyukt hoti he. yadi agali pankti pichhali pankti kii ulti disha main uthati ho or upree pankti kii padiyon ke bahari sire nichali pankti kii padiyon ke bahari silon ke thik upar hon to vah lahariya sopan hoga. coopak seedhi vah he jisamen peeche vaali tathaa aage vaali sopan panktiyon ke bich ek chaukor coop yaa khulaa sthaan hota he. is sopan kaksh kii chaudaai sopan kii chaudaai ke duune tathaa coop kii chaudaai ke yoga ke baraabar hogi. yah sopan kaa atyant suvidhajanak rup he. nirantar sopan vah he jisamen pichhali or agali panktiyon ke bich coop main mode de diya jaataa he or mode main ghumaavdaar padiyaan hoti hai jo vakrata ke centre se apsruth hoti hai. gol sopan praaia: pathar, prabalit cement kancreet, athwa lohe ke hote hai or vrittakar sopanakksh main banaae jate hai. sabhi padiyaan ghumaavdaar hoti hai, jo centre main sthit kisi khambhe par alambit ho sakati hai, yaa bich main ek gol coop ho saktaa he. yadi sabhi padiyaan kendriya khambhe se apsruth hoti hai to vah kundal sopan yaa cirkil sopan kehalaata he. lohe ke or kabhi-kabhi pra. si. kan. ke bhi kundal sopan aavashyaktaanusaar kaksh ke bheetar nahin bhi ghire ho sakate. ye bahut kam sthaan gherte hai, at: pichley pravesh dwaar ke liye bahut upyukt hote hai.
 uplabdh sthaan or talon ke bich kii oonchaai maaloom karne ke baad yah nishchit karnaa chahie ki sopan kaa prakaar kya hoga or dwaaron, mokhon, galiyaaron tathaa khidakiyon kii sthiti kaa dhyaan rakhte hue pratham tathaa antim adde kin sthanon ke aas paas rakhe ja sakate hai. adde kii suvidhajanak oonchaai 5 inch se 8 inch tak samajhi jaati he. talon ke bich kii oonchaai main adde kii oonchaai kaa bhaag dene se addon kii sankhya niklegi. padatal ginati main addon se ek kam honge. ye chaudaai main 9 inch se 13 inch tak hone chahie. 
 sopan kii chaudaai 2 foot 9 inch se kam na honi chahie or upar kam-se-kam 7 foot kaa sir bachaav dena chahie. ek pankti main 12 padiyon se adhik na honi chahie. 15 se adhik hone par chadhane main thakaan aati he or utarane main kuch kathinaayee hoti he. kisi pankti main teen se kam padiyaan bhi nahin hona chahie. ghumaavdaar padiyaan na hon to acha kintu yadi anivaary hi ho to pankti main neeche kii ore rakhni chahie. chaukiyon kii chaudaai sonaan kii chaudaai se kam nahin hona chahie.
 "padatal" padi kaa kshaitij bhaag he or "adda" uskaa udagr bhaag. "uthaan" do kramik padiyon ke upree prishthon ke bich kaa udagr antar he or chaal do kramik addon ke mukhon ke bich kaa kshaitij antar. "sada padi" tailchitr main ytaakar hoti he or "ghumaavdaar padi" sopan kii disha badalane ke liye banaai jaati he, tathaa tailchitr main praaia: tikoni hoti he. kai ghumaavdaar padiyon ke bich vaali padi jisaki akruti patang jaisi hoti he, "patangi padi" kehalaati he. kisi pankti kii nimnatam padi kabhi-kabhi bahari sire par kundal kar di jaati he, yah "kundal padi" kehalaati he. "chaowkee" padiyon kii kisi shrenee ke upar kaa chapata manch he. yadi yah sopan kaksh ke aar-paar ho to "puri chaowkee" or yadi aadhe main hi ho to "aadhi chaowkee" kehalaati he. do chaukiyon ke madhya padiyon kii ek shrenee sopan pankti kahi jaati he. padatal kii baahar nikali hui kor, jo praaia: gol hoti he, "nok" kehalaati he or nokon ko milaane vaali sopan kii dhaal ke samaantar kalpit rekha "dhaal rekha" hoti he. sopan pankti or chaowkee ke athwa ek sopan pankti or duusari ke sangam par bana hua khambha "thamba" kehalaata he. padiyon ke bahari sire par girane se bachane ke liye dhai teen foot unchi thos yaa jhizardaar roak "railing" kehalaati he or uske upar haath rakhane ke liye lakdi, lohe, pathar yaa railing ke padaarth kii hi bani hui chikani pattee "hathpattee" kehalaati he. aaj kal unche gaganchumbi bhawanon main seedhi ke sthaan par lift laga rahata he. 
