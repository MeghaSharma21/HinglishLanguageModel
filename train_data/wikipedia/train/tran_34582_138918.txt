 lead-acid bydaree bahutayat main prayog aane vaali bydaree he jiskaa avishkaar san 1859 main francisi bhautikashastri gaston planti ne kiya tha. pun: aaweshit karne yogya badariyon main yah sabase puraani bydaree he. 
 sabase kam urja-se-bhaar ke anupaat kii drushti se nickel-cadmium bydaree ke baad yah duusare sthaan par aati he. isamen thode samay ke liye ucch dhara pradaan karne kii kshamta hoti he. uparokt gunon ke atirikt yah bahut hi sasti bhi hoti he jiske kaaran kaaron, trakon, anya gadiyon tathaa vyavdhanrahit shakti sroton main bahutayat main prayog kii jaati he.
 lead-acid bydaree main ek yaa adhik cell shreneekram main jude hote hai. udhaaharan ke liye 12 volt kii bydaree main 6 cell shreneekram main hote hai. prayek cell do platon se milakar bana hota he. in donon platon ke bich koi vidyut kuchaalak rakhaa jaataa he taaki donon plate aapas main satane na paayen. platen or unako vilag rakhane vaala kuchaalak aadi sab kuch jal or tanu gandhakaml main duba rahata he . dhanatmak plate lead peroysaide kii bani hoti he ji rinatmak plate lead hoti he.
 dicharge ho jane par lead-acid cell ke dhanatmak rinatmak dono plate lead-sulphate ban jate hai tathaa vidyut apghaty main gandhak amla kii maatra bahut kam ho jaati he . discharge prakriya main bydaree ke andar electron dhanatmak plate se rinatmak plate kii taraf gati karte hai. 
 jab bydaree kisi lod ko dhara pradaan karti he tab nimnlikhit kriyaayein hotin hai-
 runagra par:
 dhanagar par:
 jab bydaree ko charge kiya jaataa he to uparokt kriyaayein hi hotin hai, kintu ulti disha main.
 sampoorn abhikriya ko nimnlikhit sameekaran se pradarshit kar sakate hai-
 vidyutrasinic shrenee dwaara vibhavaantar kii gananaa kar sakate hai-
 swayan discharge kii kriya:
 gandhakaml ke vilyan main lead-oxide asthai hota he.
 saransh rup main discharge or charge kii abhikriyaayein nimnlikhit sarini main di gayi hai-
 neeche diye gayi voltage, 6-cell vaali lead acid bydaree ke liye hai-
