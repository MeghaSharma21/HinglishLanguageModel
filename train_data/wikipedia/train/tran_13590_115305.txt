 vishuv kaa samay bhi badal rahe he. isko vishuv ayan kaha jaataa he. prithvi apni dhuree par 24 ghante main ek baar gumti he. is kaaran din or raat hote hai. prithvi kii dhuree bhi gum rahi he or yah dhuree 25,700 saal main ek baar gumti he. yadi aap kisi lattu ko naachte huye us samay dekhen jab vah dhimaa ho rahaa ho, to aap dekh sakate hai ki vah apni dhuree par bhi gum rahaa he or uski dhuree bhi gum rahi he. vishuv kaa samay dhuree ke ghoomane ke kaaran badal rahaa he. isi liye pole star bhi badal rahaa he. aajkal dhruv tara prithvi kii dhuree par he or duusare taron kii tarah nahin ghumta. isi liye pole star kehalaata he. samay ke saath yah badal jaayga or tab koi or tara pole star ban jaayga.
 prithvi apni dhuree par lagbhag 25,700 saal main ek baar gumti he. vah 1/12wein hisse ko 2141 yaa lagbhag 2150 saal main tay karti he. vasant vishuv ke samay suraj mesh raashi main isa se 1650 saal pehle se, isa ke 500 saal baad tak lagbhag 2150 saal rahaa. alag alag sabhyataaon main, isi samay khagolashastra yaa jyotish kaa janm hua. isi liye rashifal mesh se shuru hua par ab aisa nahin he. is samay vasant vishuv ke samay suraj, prithvi ke saapeksh, min raashi main he. yah lagbhag isa ke 500 saal baad se shuru hua. 
 isa ke 500 saal ke 2150 saal baad tak yani ki 27veen shatabdi tak, vasant vishuv ke samay suraj, prithvi ke saapeksh, min raashi main rahegaa. uske baad vasant vishuv ke samay suraj, prithvi ke saapeksh, kumbh raashi main chalaa jaayga.
