 jansanchaar ke sabhi madhyamon main hindi ne majboot pakad bana lee he. chaahe vah hindi ke samachar patr ho, radio ho, doordarshan ho, hindi cinema ho, yaa vigyaapan ho - sarvatra hindi chhaayi hui he. vartmaan samay main hindi ko vaishvik sandarbh pradaan karne main uske bolne waalon kii sankhya, hidi filmein, patr patrikas, vibhinn hindi channel, vigyaapan agenciyaan, hindi kaa vishwastareey sahitya tathaa sahityakar aadi kaa vishesh yogadan he. iske atirikt hindi ko vishwabhasha banane main internet kii bhoomika bhi atyant mahatvapurn he. 
 aaj hindi abhivyakti kaa sab se shashakt madhyam ban gai he. hindi channelon kii sankhya lagaataar bad rahi he. bazaar kii spardhaa ke kaaran hi sahi, angreji channelon kaa hindi main roopantaran ho rahaa he. is samay hindi main bhi ek lakh se zyada blog sakriy hai. ab saikadon patr-patrikaayen internet par uplabdh hai.
 hindi ke vaishvik swaroop ko sanchaar madhyamon main bhi dekha ja saktaa he. sanchaar madhyamon ne hindi ke vaishvik rup ko gadhane main paryaapt yogadan diya he. bhashaaen samskruti kii vaahak hoti hai or sanchaar madhyamon par prasaarit kaaryakramon se samaaj ke badalte sach ko hindi ke bahaane hi ujagar kiya gaya. digital duniya main hindi kii maang angreji kii tulana main paanch guna zyada tej he. angreji kii tulana main hindi 5 guna teji se bad rahi he. bharat main har paanchavaa internet prayogkarta hindi kaa upyog karata he. desh main jahaan hindi saamagree kii digital media main khapat 94 fisad kii dar se badi he, vahin angreji saamagree kii khapat keval 19 fisad kii dar se hi badi he.
 aaj smartphone ke rup main har haath main ek takneekee divaais maujuud he or usamen hindi. sabhi aaparating systamon main hindi main sandesh bhejnaa, hindi kii saamagree ko padhanaa, sunanaa yaa dekhnaa lagbhag utana hi aasaan he jitna angreji kii saamagree ko. haalanki computaron par bhi hindi kaa vyapak prayog ho rahaa he or internet par bhi, lekin mobile ne hindi ke prayog ko achaanak jo gati de di he uski kalpana abhi paanch saal pehle tak kisi ne nahin kii thi. internet par bhartiya bhashaaon kii saamagree kii vruddhi dar prabhaavshaalee he. angreji ke 19 fisad salanaa ke mukaable bhartiya bhashaaon kii saamagree 90fisad kii raftaar se bad rahi he.
 duusari ore bharatiyon main hindi ke prati rujhaan badha he. bharat main 50 karod se zyada log hindi bolte hai. jabaki kareeb 21 pratishat bhartiya hindi main internet kaa prayog karnaa chaahate hai. bhartiya yuvaaon ke smartphone main ausatan 32 ap hote hai, jisamen 8-9 hindi ke hote hai. bhartiya yuva utyub par 93 fisad hindi video dekhte hai.
 hindi media ke nimna ghatak hai -
 1. hindi filmein
 2. hindi radio
 3. hindi patr-patrikas
 4. hindi television
 5. hindi cybar media
