 net bankig jise online banking yaa internet banking bhi kehete hai, ke madhyam se bank-graahak apane computer dwaara apane bank network or website kaa prachaalan kar sakate he. is pranali kaa sabase bada laabh he ki koi bhi vyakti ghar yaa karyaalay yaa kahin se bhi se bank suvidha kaa laabh uthaa saktaa he. online banking internet par banking sambandhi milanevaali ek suvidha he, jiske madhyam se computer kaa istemaal kar upabhokta bainkon ke networks or uski website par apni pahunch bana saktaa he or ghar baithe hi khariddaari, paise kaa sthanantaran ke alaava anya tamaam kaaryon or jaankaree ke liye bainkon se milane vaali suvidha kaa laabh uthaa saktaa he. bharat main bhartiya reserve bank dwaara jari kiye gaye shuruaati aankadon ke anusaar april 2008 se janvari 2009 tak electronic madhyam se 55.8585 karod rupye kaa lenden kiya gaya. kintu is laabh par prashwanihn bhi lag jaataa he, jab aajkal fishing dwaara takanic ke durupyog se internet ke jaalsaaj logon ke khaaton ko hack kar unhen haani pahunchaa rahe hai. aise main aavashyak he ki net banking ke prayog main atyant saavdhaaniyaan barti jaaen. net banking kaa prayog karte hue upayokta ko yuarel kii jaanch kar leni chaiye. kai report dwaara ye pushti hoti he, ki prayog kii jane vaali 50 pratishat website asurakshit hoti hai. aise main net surfing karne vaale vyakti ke liye se yah atyant aavashyak he ki vah puri jaanch ke uparaant hi website khole. kisi bhi site ke yuarel pate or domen jaanch karen or dekhen ki yah usee bank ke yuarel or domen kii tarah ho, aise main yah sambhaavna kaaphi had tak prabal ho jaati he ki upayokta surakshit website kaa prayog kar rahe hai. net banking seva kaa prayog karne waalon ko ise prayek teen dinon main jaanchate rahanaa chaiye.
 iske saath hi upayokta ko chaiye ki ve is seva kaa baahar prayog na karen. net banking ke liye internet cafe or saanjhe computer kaa prayog is suvidha hetu kam karen or yadi cafe yaa saanjhe computer se prayog karte bhi hai, to apana password niyamit rup se badalte rahen. yah surakshit tarika rahegaa. upayokta apane computer system ko sidhe band na karen. praayah log broujar band kar computer sidhe band kar dete hai jo asurakshit ho saktaa he. hameshaa computer system thik se log of karen. iske alaava apane password kaa puraa evam uchit va surakshit upyog karen. apane password ko kisi kaagaj par na likhen. ise saralata se hack kiya ja saktaa he. apni mashin main power on password daal den taaki unke alaava koi or unki mashin na khol sake. system par screensevar password daal den taaki koi or system kaa prayog na kar sake. in kuch baton kaa dhyaan rakhkar net banking suvidha kaa puraa evam surakshit laabh uthaaya ja saktaa he.
