 oziyas mark madhyakaalin vailencian kavi or nit the. gandiya ke nivasee mark vailencian sahitya kii swarna shatabdi ke sabase mahatvapurn kavi maane jate hai. inke dwaara rachit kavitaaon ne spain ke sahitya par bhi gaharaa prabhaav choda.
 ek chote vailencian kuleen parivaar main janme mark kii rachanaaon ne pandrahavin shatabdi ke ant se punarjagran main ek vishisht yogadan diya. inaki kavitaayen mukhya rup se maanav jivan ke do mahatvapurn vishyon par aadhaarit hai: prem or mrityu.
 oziyas mark ke jivan ke bare main vyapak va sateek jaankaree adhik maatra main uplabdh nahin he. inkaa janm pere mark ke ek chote kuleen ghar main 1400 ke aasapaas hua tha, jo swayan bhi ek kavi the. inaki mata lyonnor di repole inke pita kii duusari patni thim. inke pashchaat inaki mata ne parona naam kii ladkee ko bhi janm diya tha. inke parivaar ke sadsy aragon ke samrajya main vakil or adhikari jaise padon par kabiz rah chuke the. inaki paariwarik sampatti inke taaoo yaome mark ke adhikaar main chali gai thi.
 1413 main kishor avasthaa main hi inke pita kii mrityu ke pashchaat ye parivaar ke mukhya ban gaye. inkaa zyaadaatar yauvan gandiya kii dachi main beetaa jo inkaa grihnagar tha. apni saamaajik pratishtha ke kaaran inhone nit kaa prashikshan praapt kiya, parantu bachapan se hi ye kitaabi bhi the. apane taaoo or pita kii tarah kavita nirmaan main inaki ruchi bachapan se hi viksit hoti chali gai. 1419 main apni mata ko saarvbhaumik vaaris ghoshit karne ke pashchaat 1420 main ye sena main bhartee ho gaye. maharaj alphonso kii sena main inhone kai yudhon main hissaa liya. 1424 main ye nausena main shaamil ho gaye. samrajya kii sena main apni sevaaon ke liye 1425 main maharaj alphonso ne inhen gandiya ke najadik kshetreey visheshadhikaar inaam ke taur par pradaan kiya. choti umr se hi ye maharaj ke bumadhya sagar main hone vaale abhiyaanon main hissaa liya karte the. 1427 main aise hi ek abhiyaan se apane desh waapas aane ke pashchaat ye gandiya main bas gaye. is abhiyaan ke pashchaat inhone jivan bhar apana janm kshetra nahin choda. 1429 main inaki mata kii mrityu ho gai or inke upar inaki baheri bahan kii dekhbhaal kii jimmedaari ai.
 mark ne apane jivan main do baar vivaah kiya: sarvapratham isabel mratorel se or fir yoana iscorana ke saath. 1450 main mark gandiya se vailencia rahane chale gaye. 3 march 1459 ko vailencia main hi inaki mrityu hui. haalanki inako to inke paariwarik vailencia chapel main hi dafanaaya gaya tha parantu inaki donon patniyaan or parivaar ke duusare sadsy saint yeroni di kotalba math main dafnaae gaye. inke paanch najayas bachche the parantu koi bhi vaid uttaradhikari nahin tha.
 apane pita se viraasat main aasaan sampatti praapt karne ke saath-saath aragon ke rajkumaar viana ke charles ke sangrakshak kii shaktishaalee bhoomika nibhaane ke kaaran march kaavyatmak rachana ke liye swayan ko samarpit karne main sakasham the. inaki kavitaayen mukhya rup se maanav jivan ke do mahatvapurn vishyon par aadhaarit hai: prem or mrityu. march ek bahut mul or vishesh swabhaav ke kavi the.
 march un kuch pratham kaviyon main se ek the jinhone apni rachanaaon main tribado bhashaa oxitan ke bajaay sthaneey maatrubhaasha vailencian kaa istemaal kiya. inaki kavitaayen aspashtataa or kabhi-kabhi neeras rugnataa dwaara chihnit kii jaati hai, jinamein ichha or naitikta ke bich kii paraspar virdohi ladaai dikhti he. ye apane samakalinon ke bich varchasv ke puri tarah se hakdaar the or isamen koi shaq nahin ki inaki naveenta kii safalata ne huaan buskan ko kistillian main italvi chand-vidya samavisht karne ke liye prerit kiya. inaki rachanaayen shuruyaat main pandulipiyon main preshit huin va 1543 main pehali baar unhen vailencian main mudrit sanskaran praapt hua parantu unka spani bhashaa main pehle hi 1539 main anudit kiya ja chukaa tha.
 inaki kuch utkrisht rachanaaon main shaamil hai: plana di saini, lee antre cards, amor, amor, mon darerr be or o, fol amor.
 vailencia chapel main mark kaa kathith makbara
 vailencia ke kendriya nagarpalika pustkaalay main mark kii pratimaa
 gandiya main mark kaa smarak
 barsilona ke ek vidhyalay ke baahar mark kaa smarak
 
 
