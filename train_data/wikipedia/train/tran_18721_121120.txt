 kahiraa ek shahar kaa naam he. nil nadi ke kiraane basaa kahiraa africa mahadweep kaa sabase bada nagar he. apane 3000 saalon ke itihaas main yah vibhinn misr shaskaon ke rajya kii rajdhani rahaa. british kaal main bhi iskaa mahatv barkaraar rahaa. misr kii rajdhani kahiraa aaj audyogikeekaran kaa prathit he. yah misr kii raajnneeti, arthvyavastha or saanskutik gatividhiyon kaa centre va pramukh paryaton centre he.
 yahaan ke pyramid to vishwa prasiddh hai hi, yahaan ke sangrahalayon or masjidon main misr kii samskruti ke darshan hote hai. yahaan ke kuch pramukh jagahon kaa zikr kiya jaae to ye naam saamne aate hai:
 misr ke sabhi smarakon main sphinks sabase adbhut or sabase daraavna he. greek dantakthaon main ek aise jeev kaa ullekh miltaa he jiskaa sir aurat kaa or sharir singh kaa tha. usee jeev se samanta ke kaaran is sthaan kaa naam sphinks padaa. arab ke log is sthaan ko abu al-hole yani dar kaa pita ke naam se pukaarte hai. gija ke pyramidon ke saamne bana sphinks 22 meter ooncha or 50 meter lanbaa he. isaki naak or dadhi memiluk samooh dwaara kshatigrast kar di gai thi. ve log sphinks kaa prayog nishanebaaji ke prashikshan ke liye karte the. paryatak is smarak ke upar nahin chadh sakate lekin yahaan ek sthaan banaaya gaya he jahaan se chaaron ore dekha ja saktaa he.samay: subah 8.30 baje se shaam 4.30 baje tak 
 yah gijaa pathaar par sthit pyramidon main se sabase bada or sabase purana he. iskaa nirmaan chauthe firo vansh khufu, jinhen chiops ke naam se janaa jaataa he, ne isa purv 2570 shatabdi main karaayaa tha. 140 meter oonchen is smarak ko kis uddeshy se banaaya gaya tha, is baar main matbhed he. kuch kaa maananaa he ki yahaan firo or unki begum ko dafnaaya gaya tha jabaki kuch kaa maananaa he ki iskaa prayog jyotish yantra ke rup main hota tha. aaj is par chadhana manaa he lekin iske andar ja sakate hai. gijaa pathaar main pravesh ke liye pravesh shulk dena padataa he. alag-alag pyramidon ke andar jane ke liye atirikt tikat leni hoti he.samay: subah 8.30 baje se shaam 4.30 baje tak
 jamaal abdel nassar ke raashtrapati kaal main soviet sahaayta se bani yah imaarat kahiraa kii shaan he. 187 meter oonchi is imaarat se kahiraa shahar kaa khubasurat najaara dekha ja saktaa he. yahaan par telescope kii suvidha bhi uplabdh he.samay: sardiyon main subah 9 baje se aadhi raat tak, garmiyon main subah 9 baje se raat 1 baje tak
 yah kahiraa kii sabase pramukh masjid he. iskaa nirmaan 1356 main sultan hasan bin mohammad bin kualon ne karavaaya tha. yah sirf masjid hi nahin he balki sunni musalamaanon ke liye yahaan madrasa bhi shuru kiya gaya tha. is masjid ke nirmaan ke dauraan kii ek haadasa hua tha jisamen masjid kii ek minar girane se 300 logon kii jaan chali gai thi. yahaan aane ke liye pravesh shulk dena padataa he.samay: subah 9 baje se shaam 6 baje tak
 is pyramid kaa dizin tritiy vansh ke faraao josar ke mukhya vaastukar imhotep ne banaaya tha. is chha: manjila imaarat ke andar misr ke shaskaon ko dafnaaya jaataa tha. baad main is jagah kaa prayog shaasha gija or aasapaas kii jagahon ko dekhne ke liye karne lage. ise pehla pyramid bhi mana jaataa he. yahaan par ek haul or great south court he. pyramid main pravesh ke liye vishesh anumati kii aavashyaktaa hoti he.samay: subah 8 baje se shaam 5 baje tak
 is sangrahalay ke do bhaag hai jinka nirmaan kramash: 1540 or 1632 main hua tha. 1930 main ek sevanivrutt british sena ke major ne in donon bhaagon ko kharid liya or yahaan purv ke furniture or kalakritiyon kaa sangrah pradarshit kiya. is sangrahalay main aap sangemarmar ke khubasurat fawwar, dark wood furniture or turki ke aaramdaayak takiyon ko dekh sakate hai.
 citadel misr ke pramukh aakarshanon main se ek he. iskaa nirmaan salaa al-din ne 12veen shatabdi main karavaaya tha. iskaa sambandh 19veen shatabdi ke netaa mohammad ali se bhi joda jaataa he jinhone misr ko mamiluk se mukt karaayaa tha. inke bare main prachlit kahaniyon ke anusaar mohammad ali ne 740 memiluk ko bhoj par aamantrit kiya or ek sankari surang main unhen kaid kar liya. sirf ek memiluk unki kaid se bhaagane main safal rahaa. citadel parisar ke mukhya aakarshan hai: al-gohara mahal, mohammad ali masjid, police sangrahalay, sultal al-naseer masjid, sena sangrahalay, karij museum, sulemon pasha masjid or bab al-ajaab.samay: subah 8 baje se shaam 5 baje tak 
 684 isvi main bane is carch kaa nirmaan ek amir lekhak athnasius ne karavaaya tha. mul rup se yah carch abu kir or yohanna ko samarpit he. jab sant barbara ke avasheshon ko yahaan laayaa gaya tab unke liye alag se sthaan banaaya gaya. ab yahaan do carch hai. yahaan par sant catherine ke avshesh bhi surakshit rakhe gaye hai. yahaan aane ke liye shaleen vastra pahanen.samay: subah 9 baje se shaam 4.30 tak
