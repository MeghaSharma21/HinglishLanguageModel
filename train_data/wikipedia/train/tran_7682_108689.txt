 kisi badi sanstha yaa sarkaar ke parichaalan ke liye nirdhaarit kii gayi sanrachanaon evam niyamon ko samgr rup se afasarshahi yaa beuroperaisi kehete hai. tadarthshaahi ke vipareet is tantra main sabhi prakriyaaon ke liye maanak vidhiyaan nirdhaarit kii gayi hoti hai or usee ke anusaar kaaryon kaa nishpaadan apekshit hota he. shakti kaa aupchaarik rup se vibhaajan evam padanukram iske anya lakshan he. yah samajashaastra kaa pramukh pariklpana he.
 afarshahi kii pramukh visheshtaayen ye hai-
 sarkaar, sashastr sena, nigam, gaiyr-sarkari sansthaayen, chikitsaalay, nyaayalay, mantrimandal, vidhyalay aadi
 ==parich' carmikon kaa vah samooh he jis par prashasan kaa centre aadhaarit he. prayek raashtra kaa shashan va prashasan inhen naukarshahon ke ird–gird ghurnan karata dikhaai detaa he. 'naukarshahi' shabd jahaan ek ore apane nakaaratmak arthon main lalaphitaashahee, bhrashtachar, pakshpaat, ahankaar, abhijatyake liye kukhyat he to duusari ore pragati, kalyaan, saamaajik parivartan evam kanoon vyavastha va suraksha ke san vaahak ke rup main bhi janaa jaataa he.
 shashan kii dhuri is naukarshahi par vyapak rup se shodh–anusandhan va vimarsh hue hai. vaibar, marks, big, gladan, pifanar aadi vidwaanon ne isko paribhaashit karte hue isaki avadharana arth ko samajhaate hue vishleshan adhyayetaon ke samaksh prastut kiya he.
 vishwa main naukarshahi alag–alag shasno main alag–alag roopon main vyaapt he. jaise sangrakshak naukarshahi, abhibhavak naukarshahi, jati naukarshahi, gunon par aadhaarit aadi.
 paribhaashit drushti se naukarshahi shabd francisi bhashaa ke shabd 'beuro' se bana he jiskaa abhipraay 'mej prashasan' arthath beuro athwa karyaalayon dwaara prabandh. naukarshahi apni bhoomika ke kaaran itani badnaam ho gai he ki aaj iskaa abhipraay nakaaratmak sandarbhon main prayukt kiya jane laga he. encychlopedia britanika ke anusaar yah shabd, beuro athwa vibhaagon main prashaskeey shakti ke kendrit hone tathaa rajya ke kshetradhikaar se baahar ke vishyon main bhi adhikariyon ke anuchit hastkshep ko vyakt karata he. maiks webar ne naukarshahi ko prashasan kii ek aisi vyavastha mana he jisaki visheshta he, visheshgyata, nishpakshta or maanavtaa kaa abhaav.
 uparokt paribhaashaon main naukarshahi shabd apane arthon main anekarth kata evam vivaadaaspadata liye hue he. micel crojiyar ne thik hi likhaa he ki, 'naukarshahi shabd aspasht, anekarthak or bhramotpadak he. maiks webar ne naukarshahi ke 'adarsh rup' kii avadharana pesh kii he jo ki prayek naukarshahi main paayi jaani chahie. haalanki yah adarsh rup apni yatharthata main kabhi bhi uplabdh nahin hota. maiks webar ke naukarshahi ke adarsh rup main hamen nimnlikhit visheshtaayen dekhne ko milti hai, jaise – sanghathan ke sabhi karmchaariyon ke bich kaary kaa sunishchit evam suspasht vibhaajan kar diya jaataa he. karttavyon ko puraa karne he tu satta hastaantarit kii jaati he tathaa unako dridhtaa ke saath aise niyamon kii simaaon main baan dha diya jaataa he jo ki balpurvak lagu kiye jane vaale un bhautik evam abhautik sadhano se sambandhit hote hai jo ki adhikariyon ko saunpe ja sakate hai. karttavyon kii niyamit evam nirantar purti ke liye adhikaron ke upyog kii vidhipurvak vyavastha kii jaati he tathaa yogyata ke aadhaar par vyaktiyon kaa chayan kiya jaataa he.
 naukarshahi vyavasthaaon main padsopan kaa siddhanth lagu hota he tathaa likhit dastavejon, filon, abhilekhon tathaa aadhunik daftar prabandh ke upkarnon par nirbhar rahaa jaataa he. adhikariyon ko prabandhkeey niyamon main prashikshan ke baad kaary karne kii vyavastha hoti he.
 em.em. marks ne padsopan, kshetradhikaar, vishesheekaran, vyavsaayik prashikshan, nishchit vetan evam sthayitv ko naukarshahi sanghathan kii visheshtaayen sweekaar kiya he. professor herald laski ne naukarshahi ek aisi prashasnic vyavastha ko mana he jisamen mejavat kaary ke liye utkantha, niyamon ke liye lochashiltaa kaa balidaan, nirnay lene main deree or naveen prayogon kaa avrodh, ruudhivaadi drushtikon aadi baaten prabhaavshaalee rahati he.
 uparokt vivechan se naukarshahi kaa ek aisa swaroop hamaare saamne spasht hota he jisamen lokshahi ke prati ek galat tasviir samaaj ke samaksh aati he jo ki vastutah satya bhi he. aaj lokshahi kaa uttaradayipurn evam pratinidhipurna swaroop shankaaon se grasit he jise praapt karne ke liye pun: prayaas karnaa chahie varanaa samaaj kaa vikaas avaruddha ho jaayegaa.
 germany ke prasiddh samajashastri maiks webar ne naukarshahi kaa vistrut vishleshan kiya he. unhone naukarshahi sanghathan kii kuch pramukh visheshtaayen maani hai –
 american encychlopedia ke anusaar 'naukarshahi' sanghathan kaa vah rup he jiske dwaara sarkaar beuro ke madhyam se sanchalit hoti he. prayek beuro kaary kii ek vishesh shakha kaa prabandh karata he. prayek beauron kaa sanghathan, pad–sopan se yukt hota he. iske sheersh par adhyaksh hota he jiske haath main sari shaktiyaan rahati he. naukarshahi praaia: prashikshit va anbhavi prashaasak hote he. ve baahar waalon se bahut kam prabhavit hote he. unamem ek jatigat bhaavana hoti he tathaa ve lalaphitaashahee evam aupchaariktaaon par adhik jor dete hai.
 dubin ke anusaar 
 naukarshahi kaa swaroop prayek raashtra main bhinn hota he kyonki yah vahaan ke samaaj kii sansthaaon tathaa mulyon kii abhivyakti karti he. naukarshahi kii ek saamaanya visheshta yah he ki yah parivartan kaa virodh or shakti kii kaamana karti he. maiks webar ne bade aakaar ke sanghathan kaa ek adarsh rup prastut kiya he. yah adarsh anusandhan kaa ek prabhaavshaalee saadhan he.
 marks ke anusaar yah shabd mukhya rup se chaar arthon main prayukt hota he, ye nimnavat he –
 marks ne naukarshahi ko chaar bhaagon main vibhajit kiya he –
 naukarshahi kii nimnlikhit visheshtaayen hai –
 pro. fredrick ne naukarshahi ke 6 lakshan batalaaye hai, jo is prakaar he – 
