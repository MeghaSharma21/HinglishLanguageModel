 jeevankaal ko aayu kehete hai, yadhyapi vay, avasthaa yaa umr ko bhi bahudhaa aayu hi kah diya jaataa he. jivit maanav, pashu, pakshiyon, keet, patangon, suchcham jiviyon, vanaspatiyon or rnijeev padaarthon ke janm athwa paidaa hone ke samay se lekar us padaarth kii mrityu athwa samaapt hone tak ke samay ko aayu se sambodhit karte hai. 
 vibhinn praaniyon kii aayuon main badi bhinnata he. ek prakaar kii makkhi kii aayu kuch ghanton kii hi hoti he. udhar kachhue kii aayu do sau varshon tak kii hoti he. aayu kii seemaa mote hisaab se sharir kii taul ke anupaat main hoti he, yadhyapi kai apwaad bhi hai. kuch pakshi kai stanadhariyon se adhik jivit rahete hai. kuch machhliyaan 150 se 200 varshon tak jivit rahati hai, kintu ghoda 30 varsh main mar jaataa he. vrikshon kii rachana bhinn hone se unki aayu kii koi maryaada nahin he. america main kuch vrikshon ko giraane ke baad unke vaarshik valyon se pataa laga ki ve 2000 varshon se bhi kuch adhik vay ke the.
 mrityu par, arthath jivan ke ant par, amoeba tathaa anya protozoa ne vijay praapt kar lee. ek se do main vibhakt hokar prajnit hone se inhone aayu kii seemaa ko laangh liya he. inaki abaadh jeevanadhaara ke kaaran inhen amar bhi kaha jaataa he. parantu unnat varg ke praaniyon main jivan kaa ant taalna asambhav he; isliye un sabhi kii aayu seemaabaddh he. yah dekhakar ki kisi praani ko praudh hone main kitne varsh lagate hai, uski puri aayu kaa anumaan lagaaya ja saktaa he. manushya kaa jeevankaal 100 varsh aankaa gaya he.
 pichley kai varshon main kai kaarnon se manushya kaa mahattam kaal to adhik nahin bad paaya he, kintu ausat aayu bad gai he. yah vruddhi isliye hui ki bacchon ko mrityu se bachaane main ayurvigyaan ne badi unnati kii he. budhaape ke rogon main, visheshkar dhamniyon ke kadi ho jane kii chikitsa main, vishesh safalataa nahin mili he. anuvanshikta or paryaavaran kaa aayu par bahut prabhaav padataa he. khojon se pataa chalaa he ki yadi prasav ke samay kii mrityuon kii gananaa na kii jaay to purushon kii apeksha striyaan adhik samay tak jivit rahati hai. yah bhi nirvvaad he ki dirghajivi mata pita kii santan saadhaarant: dirghajivi hoti hai. swasth vaataavaran main praani dirghajivi hota he. jeev kii janmajaat balashaali jeevanshkti baahar ke dooshit vaataavaran ke prabhaav se praani kii bahut kuch raksha karti he, parantu adhik dooshit vaataavaran rogon ke madhyam se aayu par prabhaav daalata he. iske atirikt dekha gaya he ki chintaa, anuchit aahaar tathaa aswasthyakaari paryaavaran aayu ghataate hai. duusari ore, pratidin kii maansik yaa shaareerik kaaryashiltaa budhaape ke vikrut rup ko dur rakhti he. angon ke jeern sheern ho jane kii ashanka kii apeksha acaryata se bekaar hone kii sambhaavna adhik rahati he. vishwa ke anek lekhak or chitrakaar dirghajivi hue hai or ant tak ve nae granth or nae chitra kii rachana karte rahe hai. aniyamit aahaar, ati surapan or ati bhojan aayu ko ghataate hai. sau varsh se adhik kaal tak jenevaale vyaktiyon main se adhikansh laghu aahaar karanevaale rahe hai. adhik bhojan karne se bahudhaa madhumeh yaa dhamni, hriday yaa vrikk kaa rog ho jaataa he. budhapa swasth or sukhad ho saktaa he athwa rogagrast, pidamay or du:khad. swasth budhaape main kriyasheeltaa kam ho jaati he or kuch durbalata aa jaati he, parantu man shant rahata he. maansik drushtikon saadhaarant: vyakti ke purvagami drushtikon par nirbhar rahata he, jisase kuch vyakti sukhi or dayaalu rahete hai, kuch nirashaavadi or chhidranveshi. shtinakh or voronoff ne bandar kii grathiyon ko manushya main aropit karke alpakaaleen yuvavastha kuch logon main laa di thi, parantu unki ritiyon ko ab koi poochta bhi nahin. unki shalyakriya main manushya kaa jivan bad nahin sakaa.
 kuch rogon se manushya samay ke bahut pehle buddha lagane lagata he. propeeria naamak rog main to bachche bhi buddhon kii akruti ke ho jate hai, parantu saubhagyavash yah rog bahut kam hota he. kuch rog visheshkar buddhon main hote hai. inamen se pradhan rog hai madhumeh, karkat or hriday, dhamni tathaa vrikk ke rog. bachapan or yuvavastha ke rogon main se neumonia bahudhaa buudhon ko bhi ho jaataa he or saadhaarant: unka praan hi le letaa he.
 bheshaj vaidhik kaaryon main yatharth vayamhttp://www.achhikhabar.com/2011/12/16/age-quotes-in-hindi/ or https://www.lovetipsinhindi.com/ kaa aganan bade mahatv kii baat he. vayanirdhaaran main daant, bal, mastishk tathaa asthi kii pariksha kii jaati he or eks-kirnon aadi kii sahaayta bhi lee jaati he. parantu 25 varsh ke upar vay kii nishchit gananaa thik se nahin ho sakati.
 yadhyapi aayu tathaa jeevankaal ek duusare ke paryaay ke rup main prayog kar sakate hai, kintu itihaas kii drushti se kisi vyakti ke jivit rahane kii avadhi ko bhi jeevankaal kaha jaataa he. udhaaharan ke liye - amuk vyakti kaa jeevankaal san ---- se san ---- kaa tha.
 aayu ke samay kii avadhi kii ore sanket miltaa he. sharir-vigyaan-vetta manushya ke vikaas kii avasthaa ke arth main 'aayu' shabd kaa prayog karte hai; jaise shishav paanch varsh kii aayu tak, bachapan 14 varsh tak, tarunavastha 21 varsh tak, vayask 50 varsh tak or iske baad vriddhavastha. vikaas kii avasthaa ke liye prayukt aayu kaa taatpary shaareerik aayu se hota he.
 kanoon sambandhi vividh kaaryon ke liye vibhinn aayu sarkaar kii ore se nishchit kii jaati hai, jaise matdaan ke liye kahin 18 varsh or kahin 21 varsh kii aayu nirdhaarit he. kuch padon ke liye bhi aayu kii ek seemaa bana di jaati he. kuch sansthaayen apni sadsyta ke liye aayu kii kisi nishchit seemaa par adhik bal detii he.
 20veen shatabdi ke prarambh main 'maansik aayu' kaa prayog kiya gaya he. yadhyapi is shabdaawalee kii ore san 1887 i. main bhi sanket kiya gaya tha, tathaapi iskaa shrey france ke manovaigyanik alfrade bine ko diya jaataa he. maansik aayu kaa taatpary kuch samaan ayuvale baalkon kii ausat maansik yogyata se he. isse balak kii saadhaaran maansik yogyata kaa anumaan miltaa he. maansik aayu badhati he or paripakv hoti he. saamanyat: isaki paripakvata kaa samay 14 se 22 varsh kii aayu ke bheetar kabhi bhi aa saktaa he. kuch logon main isaki paripakvata 22 varsh ke baad bhi aa sakati he.
 e.ji. bel : di duration ov life and da condishans aisashiated vid lanjavity; lui ai. dublin tathaa ech.ech. marks : inheritance ov lanjavity, e.ji. lotaka : length ov life and study ov life tebulls; i.si. kaudi : prablim ov aging; tailor tathaa modi : medical jurysprudence.
