 sina nehwal bhartiya badminton khilaadi hai. vartmaan main vah duniya kii sheersh variyata praapt mahila badminton khiladi hai tathaa is mukaam tak pahunchne vaali ve pratham bhartiya mahila hai. saath hi ek maheene main teesri baar pratham variyata paane vaali bhi wo akeli mahila khiladi hai. landan olympic 2012 me sina ne itihaas rachate hue badminton kii mahila ekal spardhaa main kaansya padak hasil kiya. badminton me aisa karne vaali ve bharat kii pehali khilaadi hai. 2008 main beijing main yojit hue olympic khelon me bhi ve quarter final tak pahaunchi thi. vah bidbaluef vishwa kanishtha pratiyogita jeetne vaali pehali bhartiya hai. vartmaan main vah sheersh mahila bhartiya badminton khilaadi hai or bhartiya badminton lig main avadh vairiers kii taraf se khelti hai.
 sina bharat sarkaar dwaara padam shri or sarvocch khel puraskaar rajeev gandhi khel ratna puraskaar se sammanit ho chukin hai.
 sina kaa janm 17 march 1990 ko hisar, haryana ke ek jat parivaar me hua tha. inke pita kaa naam dow harveer singh nehwal or mata kaa naam ushaa nehwal he. sina sai ke naam se bana he. cyna ne shuruaati prashikshan hyderabad ke laal bahadur stadium, hyderabad main coach nani prasad se praapt kiya. mata-pita dono ke badminton khilaadi hone ke kaaran cyna kaa badminton kii ore rujhaan shuru se hi tha. pita harveer singh ne beti kii ruchi ko dekhte hue use puraa sahyog or protsaahan diya.
 cyna ab tak kai badi uplabdhiyaan apane naam kar chuki hai. ve vishwa kanishtha badminton vijeta rah chuki hai. olympics khelon main mahila ekal badminton kaa kaansya padak jeetne vaali ve desh kii pehali mahila khilaadi hai. unhone 2006 main asian satlite pratiyogita bhi jiti he.
 unhone 2009 main indonesia open jitate hue super series badminton pratiyogita kaa khitaab apane naam kiya, yah uplabdhi unase pehle kisi anya bhartiya mahila ko hasil nahin hui thi. dilli main yojit rashtramandal khel main unhone swarna padak hasil kiya.
 varsh 2015 main nai dilli ko yonnex sunrise india open super siries badminton pratiyogita ke semifinal main vishwa champion japan kii yui hashimoto ko 44 minute main 21-15,21-11 se haraane ke saath hi duniya kii sheersh variya khilaadi bani or final match main thailand kii ratchanok intanon ko haraakar 29 march 2015 ko yonnex sunrise india open super siries badminton toornament kii mahila ekal kitaab kii vijeta baniin.
 april 2015 main aadhikarik rup se unki vishwa ranking 1 ghoshit kii gai. is mukaam tak pahunchne vaali ve pratham bhartiya mahila badminton khilaadi hai.
 2006 main, cyna under 19 rashtriya champion bani or do baar pratishthit asian satellite badminton toornament jitkar itihaas banaaya. vah aisa karne vaali pehali khilaadi bani. 2006 main vah ek 4 sitara toornament, philippines open jeetne vaali duusare bhartiya mahila baniin or tabhi se vah vaishvik paridrishy par chaa gayin. 86 wein variyata vaali cyna ne toornament main pravesh kar, khitaab ke liye malaysia kii julia vong pei jiyaan ko haraane se pehle duniya kii number chaar ju huaave or kai sheersh variyata praapt khilaadiyon ko achet karti chali gayi. usee varsh cyna sheersh variya chini khiladi wang yihaan ke khilaaf ek kathin ladaai ladi lekin haar gaye or 2006 beadbluef vishwa kanishtha badminton pratiyogita kii upavijeta baniin. vah nauveen variyata praapt japani sayaka saato ko 21-9 21-18 haraa kar 2008 vishwa kanishtha badminton pratiyogita jeetne vaali pehali bhartiya baniin.
 ek behad hi romaanchak teen game ke mukaable main chaturth variya vishwa kii paanchavin shreshth khiladi hong kong kii vaang chen ko haraakar olympic khel ke qwarter final main pahuchane vaali wo pratham bhartiya mahila badminton khiladi ban gayin. qwarter final main vah 16veen variyata praapt maaria christine yulianti se ek behad kade mukaable main haar gayin. sitambar 2008 main unhone malaysia kii lidia chia lee yaa ko 21–8 21–19 se haraakar yonnex chaayineez taipe open kaa khitaab jeeta.. sina ko 2008 main most promicing player kaa khitaab diya gaya. iske baad disambar 2008 main vah vishwa super series ke semifinal tak pahunch gayin.
 21 june 2009 ko indonesia open jitkar vah vishwa kii sabase pratishthit bi dablyu epa super siries jeetne vaali pehali mahila bhartiya khiladi ban gayin. unhone final main china kii vaang lin ko 12-21, 21-18, 21-9 se haraaya.
 sina ne safaltaapurvak 2010 ubar cap final ke quarter final charan ke liye bhartiya mahila team kaa netritv kiya. sina vijeta tine rasamusen se haarane se pehle 2010 aal england super siries ke semifinal main pahunchane vaali pehali bhartiya mahila baniin. sheersh variyata praapt sina yonnex sunrise badminton asia championships 2010 main china kii gairvariya khilaadi lee jhuirui se haarane se pehle semifinal tak pahunch gayi. sina ke coach gopichand ne unhen gharelu darshakon ke baari samarthan kaa khud par bahut adhik dabaav naa lene kii salaah di. sina ne malaysia kii vong miu chu ko 2010 india open graan pre gold main haraakar toornament main apni sheersh variyata ko nyyochit tehra diya. is beadbluef graan pre gold toornament ko jitkar unhone $ 8280 ke puraskaar raashi jeet lee. nehwal singapore open super siries 2010 main phir se number 1 variyata praapt kar china kii vishwa champion lu laan ko haraakar final main pravesh kiya. sina ne singapore open ke final main chini taipe kii kwalifire tai ju ying ko 21-18, 21-15 se haraakar apane karier kaa doosraa super siries khitaab jeeta. sina ne is beadbluef super siries toornament ko jitkar 15,000 dollar kii puraskaar raashi jeet lee or apane karier kii sheersh variyata 3 par pahunch gayi. sina ne japan kii sayaaka saato ko ek kathin khel main 21-19 / 13-21 / 21-11 se haraakar apane indonesia open super siries khitaab kaa bachaav kiya. yah unka teesraa super series khitaab or indian open, singapore super siries ke baad lagaataar teesraa khitaab tha. unhe phir se is beadbluef super siries toornament ko jeetne ke liye $ 18,750 kii sheersh puraskaar raashi mili. 15 july 2010 ko 64,791.26 ank ke saath sina nehwal keval china kii wang yihaan se peeche number 2 par apane karier ke ucchtam variyata par pahunch gayi. duusari variyata praapt sina toornament main pasandida khiladi thi lekin sidhe seton main 8-21, 14-21 se chauthi variyata praapt china kii wang shizaian se harkar paris main ho rahe 2010 beadbluef vishwa pratiyogita se baahar ho gayi. haalanki unhone is toornament main hyderabad main khele gayi apane pichley sarvshereshth pradarshan kii barabari kii lekin is haar ke baad vishwa variyata main number 3 par pahunch gayi.
 22 varsh kii umr main apane swiss open khitaab kii safalataa purvak raksha karte hue sina ne final main china kii vishwa main duusari variyata praapt khiladi wang shizaiyaan ko 21-19, 21-16 se haraaya. 10 june 2012 ko unhone thailand kii ratchanok inthenon ko 19-21, 21-15, 21-10 se haraakar thailand open grand pricks gold khitaab apane naam kiya. isi varsh vah malaysia open ke semifinal or korea open ke qwarter final main pahaunchi thi.apane tisare indonesia open super series khitaab ko jitate hue unhone june main vishwa kii number 3 khiladi lee jhuirui ko final main 13–21, 22–20 21–19 se haraaya. is varsh kii unki sabase bady safalataa 4 agast 2012 ko 2012 landan olympic ke mahila ekal ke kaansya padak ke rup main saamne ai jab china kii unki pratidwandi wang jhin ne chot lagane kii vajah se bich match main apana naam waapas le liya. iske baad oktober main germany kii juliyaan ko final main haraakar unhone denmark open khitaab bhi jeeta.
 26 janvari 2014 ko vishwa pratiyogita kii kaansya padak vijeta pi ve sindhu ko haraakar sina india open grand pricks gold kii vijeta bani. march 2014 main vishwa kii chauthi variyata praapt sina china kii wang shizaiyaan se qwarter final main harkar 2010 kii aal england super siries premier se baahar ho gai. 2014 kii australian open super series ke semifinal main shizaiyaan ko haraakar unhone aal england main hui haar kaa badla le liya. final main spain kii carolina marine ko 21-18, 21-11 se haraakar sina ne australian open super series kaa khitaab apane naam kar liya. is jeet se vah vishwa main saatven paaydaan par pahunch gayi. isi tarah se china open super series premier main japan kii akane yamaguchi ko 21-12, 22-20 se haraakar yah khitaab jeetne vaali vah pehali bhartiya mahila khilaadi baniin.
 spain kii carolina marine ko final main 19-21, 25-23, 21-16 se haraakar pichhali vijeta sina ne 2015 kaa india open grand pricks gold khitaab jeet liya. iske thik pehle aal england badminton pratiyogita ke final main pahunchne vaali pehali bhartiya mahila banate hue sina carolina se hi final main 21-16, 14-21, 7-21 se haar gayi thim. 29 march 2015 ko thailand kii ratchanok ko indian open super series ke final main haraakar vah vishwa kii sheersh variya mahila badminton khilaadi ban gayi.
 cyna nehwal ne 21wein rashtramandal khelon main antim din ravivaar ko mahila ekal varg kaa swarna padak apane naam kiya. cyna ne final main hamawatan pi.ve sindhu ko maat di. aise main is spardhaa kaa rajat padak bhi bharat ko hi mila he. cyna ne bharat kii jholii main 26waan swarna padak jeeta! cyna aise main rashtramandal khelon main do swarna padak jeetne vaali pehali bhartiya mahila badminton khilaadi ban gai hai.
 
 
 
 
 
 
 
 18 sitambar 2015 ke anusaar 
 super siries ke final main pahunchne vaale khiladi, vishwa stareey pratiyogita ke semifinal main pahunchne vaale khiladi or olympic ke quarter final main pahunchne vaale khiladiyon ke viruddh pradarshan
 
 
 
