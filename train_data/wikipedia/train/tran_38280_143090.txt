 haal-e-dil bhartiya hindi film he, jiskaa nirdesan anil devgan ne kiya he. is film main adhyayan suman, amita pathak or nakul mehta mukhya kirdaar nibhaa rahe hai. ye film 20 june 2008 ko cinemagharon main pradarshit hua. ise mili juli samiksha mili, par ise 2008 kii pehali badi flop film ke rup main ghoshit kar diya gaya.
 isaki kahani tab shuru hoti he, jab anjaane main shekhar galati se rohit ko takkar maar detaa he, jisase uske haath main rakhe saare kaagaj udne lagate hai. shekhar jaldi jaldi main vahaan se chale jaataa he, or un kaagajon main se se ek kaagaj sanjana ke chehre main aa kar ruk jaataa he. is tarah rohit or sanjana kii mulaaqaat hoti he or donon jald hi ek duusare se pyaar karne lagate hai.
 ek din train main shekhar or sanjana kii mulaaqaat hoti he. is baat se anjaan ki wo pehle se kisi or se pyaar karti he, wo use pataane kii koshish karte rahata he. baad use pataa chalata he ki wo rohit se pyaar karti he. uske baad use pataa chalata he ki rohit kii maut ho chuki he. sanjana apane ghar laut jaati he.
 shekhar uske ghar kaa pataa hasil kar raat ko jab uske ghar aata he to duhkhi sanjana ko ek pal ke liye andhere main lagata he ki rohit waapas aa gaya or wo daud kar uske gale lag jaati he, par jaise hi roshni waapas aa jaati he, to wo shekhar ko dekh kar gussa ho jaati he. shekhar uskaa dil jeetne ke liye saat dinon tak bhukhe pet uske ghar ke saamne rahane kaa faisla karata he.
 har din wo use ek ek khat main uske saat aashcharya ke bare main bataane lagata he. lekin 6 din puure hone ke baad jab sanjana 7wein din kii subah baahar dekhati he to wo vahaan nahin dikhataa he. wo bhaagate hue use dhundne lagati he or kuch duuri par wo jaataa hua dikhataa he. wo uske paas ja kar puchhati he to ki wo ek din or intjaar kyon bina kiye ja rahaa tha, to wo kahata he ki ab use sainik or rajkumaari vaali kahani main sainik ke 100wein din puure hone se ek din pehle hi jane kaa kaaran samaj aa gaya. wo is kaaran bas ek din puure hone se pehle hi chalaa gaya tha, kyonki agar sau din puure hone ke baad bhi rajkumaari use nahin milti to uskaa dil tut jaataa, or agar wo usase ek din pehle hi chale jaataa he to use aisa lagate rahegaa ki ek din or ruk jaataa to wo aa jaati. uske baad sanjana kahati he ki kya tumne us rajkumaari ke bare main sochaa he ki "uske ek din pehle bina bataae jane ke baad wo kya karti? wo sari jindagi us sainik ke bare main sochate rahati or uskaa intjaar karte rahati he. chaahe us kahani kaa ant kuch bhi ho, par main wo rajkumaari nahin bananaa chaahati." baad main donon gale milte hai or kahani samaapt ho jaati he.
