 vifaille sarp sarpon kii ek tarah kii prajati he, jo vish banane main sakasham hote hai. is jehar yaa vish kaa upyog sarp apane shikaar ko aasaani se pakadaney or bachaane ke liye karte hai. inke paas chabane laayak daant nahin hote hai. yah jeevon ko sidhe nigalane kaa kaary karte hai. is kaaran shikaar ko acchhee tarah se pachaane hetu yah vish kaa upyog karte hai. isse kuch hi palon main shikaar kii mrityu ho jaati he or sarp apane bhojan ko bina kisi virodh ke kha letaa he. kai baar sarp apane aap ko bachaane ke liye bhi vish kaa upyog karte hai. lekin kai tarah ke sarpon kii prajati vish nahin bana sakati he. lekin inamen se kai sarpon ke vish kaa manushya par utana hanikaarak prabhaav nahin padataa he.
 vifaille sarpon kaa itihaas lagbhag 2 karod 50 lakh varsh purana he. inkaa yah vish ek tarah kii laar he jo yah shikaar ko rokane or apni aatm raksha ke liye upyog karne lage hai. inaki ati vishisht daant, khokhale nukile dhire dhire viksit hone lage. in sarpon ko vishaiylla ke rup main vargeekrut kiya gaya he. lekin kai sarpon main jehar maujuud hota he, lekin bahut kam maatra main. kuch rakt ko lakshya main rakhte hai to kuch utak ko. is tarah kii 'vishakt laar' kaa vikaas chhipakali main bhi samaanaantar rup se hua he. ek pariklpana ke anusaar kuch sarp prajatiyon ne yaa to apana vish ke utpaadan kshamta ko kho diya he yaa vah chote shikaar ko pakadaney ke liye kam maatra main hi vish kaa utpaadan karte hai. jisase manushyon par iskaa hanikaarak prabhaav nahin padataa he.
