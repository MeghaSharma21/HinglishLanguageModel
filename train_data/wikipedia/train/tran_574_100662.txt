 electron nalika kaanch yaa anya padaarth kaa nalee se miltaa-julata sanrachana he. isamen ek electron kaa koi strot hota he jisase nikalakar electron duusare plate par jate hai. in electronon kii sankhya, inke veg, inaki urja aadi ko tarah-tarah se niyantrit kiya jaataa he. is prakaar bahut si yuktiyaan electron nalika kaa prayog karke banati hai. udhaaharan ke liye, televijan monitor, cathod-kiran nalika, nirvaat diod, tryod, thyretron, magnetron, clystron aadi.
 kuch prakaar kii naliyon kaa upyog radio-aavriti-shakti utapann karne main kiya jaataa he jiskaa upyog radio sangrahi tathaa radio preshi main kiya jaataa he. in naliyon kaa upyog ksheen sanketon ke pravardhan, rujukaran tathaa parichaypraptakaran main hota he. yah kaha ja saktaa he ki saadhaaran electron nalee kii khoj ne hi radio telephone, dhvanicitra, doorveekshan, radio aadi ko janm diya he.
 saadharantaya electron nalee dhaatu ke do athwa adhik vidyudagron kii bani hoti he jo kaanch athwa dhaatu ke bane nirvaat kaksh main band rahete hai. dhruv ek duusare se pruthakkrut hote hai. ek dhruv ko runagra kehete hai jiskaa kaary electranon kaa utpaadan he. duusare dhruv ko dhanagar athwa pattica kehete hai jo runagra kii apeksha dhan vibhav par rakhaa jaataa he. is prakaar electron nalee main sthapit vidyutkshetra main electron rinatmak dhruv se dhanatmak dhruv kii ore chalate hai or dhruvon ke antargat ek electron dhara bahane lagati he. ek saadhaaran paripath, jisamen aisi nalee kaa upyog kiya gaya he, akruti 1 main dikhaaya gaya he. bahya paripath main electron dhanagar se vibhavastrot se hokar runagra main jate hai.
 aisi samaan vishitatavaali nalee, jisamen do dhruv hote hai, dvadhrivi kehalaati he. kuch naliyon main ek or dhruv laga dete hai jise grid kehete hai gridvibhav kaa uchit niyantran karne par nalee main vidyuddhara kaa niyantran evam vishesh parivartan kiya ja saktaa he. pehle pahal prayog main laai janevaali naliyon main is dhruv kii apni ek vishesh banaavat thi or isi banaavat ke kaaran ise grid kehete hai. aajkal prayog main laai janevaali naliyon main is prakaar ke anek dhruv hote hai or in naliyon kaa naam in dhruvon kii sankhya par pad jaataa he, jaise tridhruvi jisamen teen dhruv hote hai, chaturdhruvi jisamen chaar dhruv hote hai, panchadhruvi jisamen paanch dhruv hote hai, ityadi.
 adhiktar electron praapt karne ke liye runagra ko tapt kiya jaataa he. is prakaar kii naliyon ko ooshmaaynic naliyaan  kehete hai. parantu kuch vishesh prakaar kii aisi naaliyaan hoti hai jinako tapt karne kii aavashyaktaa nahin hoti. unako sheet runagra naliyaan kehete hai, udhaaharan ke liye gas photo nalee, vibhav niyantrak nalee ityadi kaa ullekh kiya ja saktaa he.
 electron naliyaan kai prakaar kii hoti hai. saralatam nalee dwidhruvi he, phir tridhruvi, chaturdhruvi, punjashkti nalee, panchadhruvi, shaddhruvi ityadi hai. inke atirikt clistron, maganatron, pragami tarang nalee ityadi vishesh prakaar kii naliyaan bhi hai jinka prayog ucch aavriti par hota he. runagra kiran naliyon main electron punj kaa prayog prakaash utpann karne main hota he or is prakaar vaidyut shakti se drushti sambandhi parinaam praapt ho sakate hai. saadhaaran runagra kiran nalee kaa vishesh rup othikan nalee he jiskaa prayog doorveekshan main kiya jaataa he. prakashavidyut naliyon main prakaash kaa prayog vaidyut prabhaav utpann karne main kiya jaataa he. kabhi kabhi nirvaat naliyon main thodi si gas chhod di jaati he jisase unke lakshanik vakron main parivartan ho jaae or ve kuch vishisht kaaryo main laai ja saken.
 electron nalikaay do prakaar kii hoti hai :
