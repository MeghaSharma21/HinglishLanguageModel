 spectrumiki, bhautikee vigyaan kii ek shakha he jisamen padaarthon dwaara utsarjit yaa avashoshit vidyut chumbakeey vikiranon ke spectrumon kaa adhyayan kiya jaataa he or is adhyayan se padaarthon kii aantarik rachana kaa gyaan praapt kiya jaataa he. is shakha main mukhya rup se varnakram kaa hi adhyayan hota he at: ise spectrumiki yaa spectrumvigyaan kehete hai.
 mulat: vikiran evam padaarth ke bich antarkriya ke adhyayan ko spectrumiki yaa spectroscopy kaha jaataa tha. vastut: aitihaasik rup se drushya prakaash kaa kisi prism se guzarane par alag-alag aavritiyon kaa alag-alag raste par janaa hi spectroscopy kehalaata tha. 
 baad main 'spectroscopy' shabad ke arth kaa vistaar hua. ab tarangadairdhya ke falan ke rup main kisi bhi raashi kaa maapan spectroscopy kehalaati he. isaki paribhaasha kaa or vistaar tab mila jab urja ko char raashi ke rup main sammilit kar liya gaya 
 kisi raashi kaa aavriti ke falan ke rup main aalekh varnakram kehalaata he. kisi padaarth ke kisi dravyaman main yanon, parmaanuon yaa anuon kii upasthiti kii saghanta kaa maapan spectrometry kehalaata he. jo upkaran spectrometry main sahaayak hote hai ve spectrometer, spectrophotometer yaa spectrograph aadi naamon se jane jate hai. spectrscopy/spectrometry kaa upyog bhautik evam vaishleshik rasayan vigyaan main bahudhaa kiya jaataa he. iskaa upyog khagol vigyaan evam sudur samvedan main bhi hota he. 
 spectrumiki kii neenv ijec newton ne san 1666 i. main daali thi. unhone ek band kamare main khidki ke chhidr se aate hue saura kiranpunj ko ek prism se hokar parde par jane diya. parde par saat rangon par bangnee rang tha. pattee main saato rang - laal, naarangi, pilaa, haraa, aasamaani, nila or bangnee - isi kram main dikhaai padate the. newton ne is pattee ko "spectrum" kaha. is prayog se unhone yah siddh kiya ki surya kaa shwet prakaash vastav main saat rangon kaa mishran he. 
 bahut samay tak "spectrum" kaa arth isi satarangi pattee se hi lagaaya jaataa tha. baad main vaigyanikon ne yah dekha ki saura spectrum ke bangnee rang se neeche bhi kuch rashmiyaan pai jaati hai jo aankh se nahin dikhaai padati hai parantu photoplate par prabhaav daalati hai or unka photo liya ja saktaa he. in kirnon ko parabangnee kirane kaha jaataa he. isi prakaar laal rang se upar avarakt kirane pai jaati hai. vastav main sabhi varna kii rashmiyaan vidyut chumbakeey tarangen hoti hai. rangeen prakaash, avarakt, parabangnee prakaash, eks-kiran, gamma-kiran, micro tarangen tathaa radio tarangen - ye sabhi vidyucchumbakeey tarangen hai. in sabakaa spectrum hota he. paare ko uttejit karne se jo hare rang kii kirane nikalati hai unka tarangadairghy 5461 angsterom hota he. at: ab vibhinn varna kii rashmiyon kaa vibhaajan rang ke aadhaar par nahin varan tarangadairghy ke aadhaar par kiya jaataa he or spectrum kaa arth bahut vyapak ho gaya he - tarangadairghy ke anusaar rashmiyon kii suvyavastha ko spectrum kaha jaataa he. 
 spectrumvigyaan kaa sambandh praaia: sabhi prakaar kii vidyucchumbakeey tarangon se he. sookshm tarang spectrumiki, infrared-spectrumiki, drishy kshetra spectrumiki, eks kiranspectrumiki or newclear-spectrumiki aadi sabhi vibhaag spectrumiki ke hi ang hai kintu prachlit arth main spectrumiki ke antargat avarakt, drishy tathaa parabangnee kirnon ke spectrum kaa adhyayan hi aata he.
 newton ne surya kii kirnon se jo "spectrum" praapt kiya tha vah shuddh nahin tha arthath sabhi rang pasavaale rang se purnat: pruthak nahin the; ek rang duusare se mila tha. iskaa kaaran yah tha ki unhone kirnon ko ek gol chhed se lekar prism par daalaa tha. san 1802 i. main volaston ne gol chhidr ke sthaan par sankri jhirri kaa prayog karke shuddh spectrum praapt kiya. aage chalakar joseph frounhophar ne prism kii sahaayta se shuddh spectrum praapt kiya or samtal grating kaa avishkaar kiya. grating ek doosraa upkaran he jo vibhinn varna kii rashmiyon ko parikshepit kar detaa he. spectrumiki kii pragati main frounhophar kaa kaary vishisht mahatv rakhata he. san 1859 i. main kirkhaaf or bunshan ne bahut se shuddh tattvon kaa spectrum liya or yah bataaya ki ve ek duusare se sarvatha bhinn hote hai. kirkhof or bunshan ne yah bhi siddh kiya ki koi padaarth uttejit hone par jis varna kii rashmiyaan de saktaa he, kam taap par keval usee varna kii rashmiyaan de saktaa he, kam taap par keval usee varna kii rashmiyon ko avashoshit bhi kar saktaa he. in tatwon kii jaankaree ke baad spectrumiki kii pragati badi tivrata se hui. is vigyaan ne anu parmaanuon kii rachana kaa gyaan praapt karaane main mahattam yogadan kiya he.
 kisi padaarth ko vidyut yaa ooshmaa dekar uttejit kiya jaataa he tab usase prakaash nikalne lagata he. us padaarth se nikalanevaali rashmiyon kaa spectrum uski aantarik rachana par nirbhar karata he. kisi thos padaarth ko itnaa garam kiya jaae ki vah teevr chamak dene lage to usase jo spectrum praapt hota he use satat spectrum kehete hai kyonki isamen vibhinn varna kii pattiyaan ek duusari se mili juli rahati hai, unki koi seemaa nahin pai jaati he. bijli ke balb tathaa surya se aisa hi spectrum praapt hota he. iske vipareet yadi kisi padaarth ko itani adhik urja di jaae ki use parmaanu uttejit ho jaaen to usase rekhiy spectrum miltaa he. isamen vibhinn varna kii tikshn rekhaayen pai jaati hai. vidyut arq tathaa kuch taron se bhi rekhiy spectrum praapt hota he. spectrum kii ek teesri shrenee bhi hoti he. yadi kisi gas main kam dabaav par vidyut visarjan kiya jaae to ve gaisen uttejit hokar sapatt spectrum detii hai. is spectrum main ek duusare se pruthak bahut se patt paae jate hai jinka ek sira tikshn or doosraa kramash: dhoomil hota he. ye sabhi spectrum utsarjit spectrum kahe jate hai.
 yadi kisi padaarth ke bheetar se sabhi varna kii rashmiyaan bheji jaaen to vah un rashmiyon ko, jinhen swayan utsarjit kar saktaa he, avashoshit kar letaa he. bijli ke balve se drishyakshetra kii sabhi varna kii rashmiyaan nikalati hai. yadi kisi nalee main sodium kii bhaap bhari ho or uske bheetar se balb kaa prakaash bhejkar bahirgat prakaash kaa spectrum liya jaae to uske pile bhaag main do kaali rekhaayen pai jaati hai. iskaa kaaran yah he ki sodium swayan uttejit hone par rekhiy spectrum detaa he. is spectrum main do pilo rekhaayen bhi hoti hai jinhen sodium kii "di" rekhaayen kaha jaataa he. jab balb kaa prakaash sodium kii bhaap se hokar jaataa he to sodium di rekhaon ke anukool varna ko avashoshit kar letaa he or barhigat prakaash main isi sthaan par do kaali rekhaayen ban jaati hai. is spectrum kaa avasorana spectrum kehete hai. avasorana spectrum bhi teen prakaar ke hote hai. jis avasorana spectrum main kaali rekhaayen pai jaati hai unhen rekhiy avasorana spectrum, jinamein kaale band paae jate hai unhen band avasorana spectrum or jinamein spectrum kaa thodaa sa adhik satat kshetra hi avashoshit ho jaataa he unhen satat avasorana spectrum kehete hai.
 spectrum praapt karne ke liye jin upkarnon kaa prayog kiya jaataa he unhen spectrumdarshi, spectrummapi or spectrumlekhi kehete hai. prayek spectrolekhi spectrodarshi main teen mukhya avyav hote hai. pehla bhaag strot se aanevaali rashmiyon ko uchit disha main niyantrit karata he, doosraa bhaag vibhinn varnon ko pruthak karata arthath mishrit rashmiyon ko parikshepit karata he tathaa teesraa bhaag unhen alag alag ek nabhital par focus karata he. yadi upkaran main keval spectrum dekhne maatr kii hi vyavastha ho to use spectrodarshi kehete hai, yadi uske tisare bhaag ko ghumaakar spectrum ke vibhinn varnon kaa vichlan padhane kii vyavastha bhi ho to use spectromapi kehete hai isse spectrum kaa sthaayee chitra liya ja saktaa he. sabhi spectrolekhi banaavat main lagbhag samaan hote hai kintu parikshepan ke liye do saadhan kaam main laae jate hai - prism or grating. isiilie spectrolekhi bhi do prakaar ke hote hai - prism spectrolekhi or grating spectrolekhi.
 adhyayan kii suvidha ke liye spectrum ko vibhinn kshetron main baant liya gaya he. yah vibhaajan teen baton ke aadhaar par kiya gaya he - rashmistrot, parikshepan vidhi or abhilekhan . spectrumiki vibhaag main nimnaankit kshetron kaa adhyayan kiya jaataa he - sudur avaraktakiran drishyakshetra, parabangnee kshetra or nirvaat parabangnee kshetra. vibhinn bhaagon main vibhinn prakaar ke spectrolekhi kaam aate hai. sarini main vibhinn kshetron kii seemaa, parikshepan yantra or abhilekhan yantron kaa sankshipt vivaran diya gaya he-
 spectrum teen prakaar ke hote hai, - rekhiy, pattdaar tathaa satat. rekhiy spectrum main kel rekhaayen pai jaati hai. pattdaar spectrum main patt band paae jate hai jinka ek kinaaraa tikshn or doosraa kramash: dhoomil hota he. satat spectrum main sabhi varna kii rashmiyaan ek duusare se sanlagn rahati hai. vibhinn prakaar ke spectrum paane ke liye upyukt rashmistrot kaam main laae jate hai.
 rekhiy spectrum uttejit parmaanuon dwaara praapt hota he. inhen uttejit karne ke liye ooshmaa, vidyut yaa atyadhik urjayukta vidyucchumbakeey rashmiyon kii aavashyaktaa hoti he. saamanyat: vidyut arq or vidyut spark upyog main aate hai. jwaala, taap bhatthi tathaa vidyut visarjan dwaara bhi parmaanuon ko uttejit kiya jaataa he.
 vidyut arq - dhaatu ke do electrode ek vishesh prakaar ke stambh main kas die jate hai kintu stambh se pruthgnyast rahete hai. ek scruhed ko ghumaakar electrodon ke bich kaa rikt sthaan kam yaa adhik kiya ja saktaa he. donon electrode ek parivartaneey avrodh tathaa ek prerakatv shreneekram main jod die jate hai.
 arq chalaane ke liye aarambh main donon electrode sata die jate hai at: vidyut paripath puraa ho jaataa he or dhara pravaahit hone lagati he. jahaan electrode satate hai us bindu par bheeshan ooshmaa ootpann hoti he kyonki vahaan avrodh atyant kam hone se sahasaa hajaaron ampior kii dhara pravaahit hoti he. is ushma ke kaaran electrode ke agr bhaag vashpit ho jate hai or unhen thodaa vilag karne par bhi yah bhaap vidyut paripath ko puraa kiye rahati he. is bhaag main sthit anu-parmaanu uttejit hokar prakaash dene lagate hai. arq kaa tapakram lagbhag 3500 sein. se 8000 sein. tak hota he. mukhya taar arq chalaane ke purv electrodon ke bich kaa vibhavantar main ke vibhavantar ke baraabar hota he kintu arq chalate samay yah ghat jaataa he. prayavartidhara se bhi arq chalaae jate hai. aajkal kai prakaar ke sudhare hue arq uplabdh hai.
 electric sphuling - kii rachana lagbhag arq kii hi bhanti hoti he kintu sphuling ke electrodon kaa vibhavantar arq kii apeksha kai sau guna adhik hota he. yahi kaaran he ki sphuling kaa stambh adhik surakshit tathaa electrodon se bhalee bhanti pruthgnyast rakhaa jaataa he. electrodon ko ek stassop transafarmar ke secondary siron se jod diya jaataa he. sphuling rikt sthaan kaa vibhavantar 10,000 wo. se 50,000 volt tak hota he; at: is strot main anu-parmaanuon ko atyadhik uttejnaa milti he. sphuling rikt sthaan icchaanusaar ghataya badhaayaa ja saktaa he.
 is strot main uttejit honevaale anu parmaanuon ko bahut adhik urja praapt hoti he. at: ve ynit ho jate hai. parmaanu yaa anu ke cendrak ke chaaron or bahut se electron ghoomte rahete hai. ye electron nishchit niyam ke anusaar vibhinn kakshaon main bante rahete hai. sabase baharwali kaksha ke electranon ko "optical electron" kaha jaataa he. yadi kisi anu yaa parmaanu main se ek yaa adhik optical electron nikaal die jaaen to vah "ynit" kaha jaataa he. keval ek electron nikal jane par parmaanu pehali ynit sthiti main ho jaataa he. yadi duusare, tisare aadi electron bhi nikal jaaen to parmaanu kramash: duusari, teesri aadi ynit sthiti main chalaa jaataa he. in sthitiyon ke liye uttarottar adhik urja deni hoti he. atyant ucch vibhavantar par chalanevaale sphuling se tin kii 23veen ynit sthiti praapt kii ja chuki he.
 spectro rasinic vishleshan ke liye vidyut sphuling mukhya rup se upyogi hota he. sphuling ko sthir rup se der tak chalaane ke liye isamen vividh prakaar ke sudhaar kiye gaye hai.
 padaarthon ko prajvalit karne yaa bunsan jwalk kii jwaala main jalaane par pattdaar spectrum praapt hota he. kuch padaarthon ko vidyut arq main prajvalit karne se bhi pattdaar spectrum praapt kiya ja saktaa he. gaison main vidyut visarjan se pattdaar spectrum badi suvidha se praapt hote hai. vidyut visarjan ke liye gas ko bahut kam daab par ek nalee main bharkar uske siron ke bich kai hajaar volt kaa vibhavantar dena padataa he. nion gas main vidyut visarjan se rakt varna kii rashmiyaan nikalati hai. aajkal pradarshan or prachaar ke liye aksharon or chitron ke aakaar kii visarjan naliyaan banaai jaati hai jinamein nion gas bhari rahati he. inhen nion sin kehete hai.
 kisi thos padaarth ko itani ooshmaa di jaae ki vah laal hokar chamakane lage to usase satat rashmipunj nikalataa he. bijli ke balve se drishyakshetra main satat spectrum paane ke liye vishesh prakaar ke hydrogen lamp, zeenaan arq lamp tathaa paarad-vaashp visarjan kaam main laae jate hai.
 vibhinn prakaar ke rashmisroton se jo rashmiyaan nikalati hai unka sthaayee spectrum praapt karne ke liye spectrolekhi kaam main laae jate hai. prayek spectrolekhi main laayaa hua parikshepan sanyantr vibhinn varna kii mishrit rashmiyon ko pruthak kar detaa he. rashmiyon kaa parikshepan teen ritiyon se hota he: 
  jab rashmiyaan kisi prism se hokar jaati hai tab apvartan ke kaaran pruthak ho jaati hai. ise apvartaneey parikshepan kehete hai; 
  yadi bahut si sankri jhiriyon ko ek duusari ke samaantar paas paas rakhkar unamem se mishrit prakashpunj bheja jaae to vivartan ke kaaran rashmiyaan alag alag ho jaati hai or spectrum ban jaataa he. aise parikshepan ko vivartaneey parikshepan kehete hai; 
  rashmiyon ke vyatikaran dwaara bhi parikshepan utpann kiya jaataa he. pehali do reetiyaan adhik prachlit hai.
 iske teen mukhya bhaag hote hai - collemetter, prism or camera. collemetter ek khokhli nalee hoti he jiske ek sire par patali zairi or duusare sire par lens laga hota he. zairi or lens kii duuri parivartaneey hoti he tathaa zairi kii chaudaai bhi parivartaneey hoti he tathaa zairi kii chaudaai bhi parivartaneey hoti he. prism ek drudh aadhaar par is prakaar rakhaa jaataa he. ki lens se aanevaala samaantar rashmipunj isapar pade. prism se parikshepit rashmiyaan camere main jaati hai or camera lens dwaara photoplate par kendrit kii jaati hai. puri vyavastha ek saath is prakaar dhaki rahati he ki zairi ke atirikt or kahin se bhi prakaash bheetar na ja sake.
 saamanyat: drishy or parabangnee kshetra main kaam aanevaale spectrograph aise hi hote hai. drishyakshetra main kaam aanevaale spectrolekhi main kaanch ke lens or prism lage rahete hai. parabangnee kshetra ke liye quartz, fluoride tathaa fluoride ke prism or lens kaam aate hai. duurastha avarakt ke liye upyogi prism nahin milte hai. vikshepan badhaane ke liye do yaa teen prism vaale spectrolekhi banaae gaye hai. nirvaat parabangnee kshetra ke liye aise spectrograph kaam aate hai jinase vaayu nikaal di jaati he. inhen nirvaat spectrograph kehete hai. ye bade moolyawaan hote hai.
 avarakt ke liye vishesh prakaar ke spectromapi kaam main laae jate hai. infrared spectrometer se kisi padaarth kaa shoshan varnakram praapt hota he. satatvarni infrared rashmiyon ko padaarth se hokar jane diya jaataa he. padaarth se nikalne ke baad inhen prism yaa grating se vikshepit kiya jaataa he. vikshepit rashmiyon kaa abhilekh tapavidyut ricarderon dwaara kiya jaataa he. in spectrometeron main chloride tathaa fluoride ke prism lage rahete hai or lenson ke sthaan par dhaatu kii kalivaale darpan lagaae jate hai.
 kai sankri jhiriyon ko samanaantar rakhkar jo zairismooh banaaya jaataa he use grating kehete hai. yadi svachh paardarshak kaanch par samaantar rekhaayen khurch di jaaen to pratyak do rekhaon ke bich kaa paardarshak sthaan zairi kaa kaam detaa he. aise shishe ko samtal pargami grating kehete hai. inkaa upyog prism kii hi bhanti simit he. yadi kisi vakratal par aluminium yaa chaandi kii kalai kii jaae or isi par samaantar rekhaayen khurch di jaaen to yah upkaran avatal paravartak grating kaha jaataa he. prayek do rekhaon ke bich kaa tal rashmiyon ko paravartit kar detaa he, inhen paravartit rashmiyon ke vivartan se spectrum praapt hota he. is prakaar kii grating sarvapratham henry rolad ne san 1882 i. main banaai thi. rekhaayen khurachne ke liye rolland ne ruling mashin bhi banaai thi jo sudhaare hue rup main ab bhi prachlit he.
 vakr grating spectrolekhi main lens kii aavashyaktaa nahin hoti he. rashmipunj ek sankri zairi se hokar grating par padataa he. paravartit rashmiyaan swat: ek vrutt par kendrit ho jaati hai. is vrutt ko "rolland vrutt" kehete hai. jis vakratal par rekhaayen khurchi jaati hai use "grating blike" kehete hai. rolland vrutt kaa ardhavyas "blike" ke vakrathardhavyas kaa aadha hota he. yah vrutt grating ko us sthaan par sparsh karata he jahaan iskaa vyas-grating par abhilamb hota he. isi abhilamb ke duusare sire par zairi kaa pratyaksh bimb banataa he. ise shunya koti kaa spectrum kehete hai. iske donon ore rolland vrutt par jo sarvapratham spectrum paae jate hai unhen pratham koti kaa spectrum kaha jaataa he. isi vrutt par or aage kramash: kam tivrata ke kai spectrum milte hai. inhen kramash: dwitiya, tritiy aadi koti kaa spectrum kaha jaataa he.
 spectrolekhi kii upyogita do baton par nirbhar karti he. pehali uski parikshepan kshamta or duusari vibhedan kshamta he. kisi spectrolekhi main parikshepak sanyantr se nikalne par vibhinn tarangadairghy kii rashmiyaan ek duusari se jitna hi adhik pruthak ho jaati hai us spectrolekhi kii parikshepan kshamta utana hi adhik hoti he. isi prakaar do atyant sameepvarti tarangadairghy kii rekhaon ko ek duusari se thik thik alag dikhaane kii kshamta ko vibhedankshmata kehete hai. yadi kisi spectrum main do aisi rekhaayen lee jaaen jinamein ek kaa tarangadairghy   λ  {\displaystyle {\lambda }} or duusari kaa   λ  {\displaystyle {\lambda }} +   Δ λ  {\displaystyle {\Delta \lambda }} ho to adhik vibhedankshamtawale spectrolekhi main donon rekhaayen ek duusari se alag dikhaai detii hai kintu kam vibhedak spectrolekhi main donon milakar keval ek hi rekha dikhaai padati he. vibhedankshmata ko nimnlikhit anupaat dwaara vyakt kiya jaataa he.
   R =  λ Δ λ   {\displaystyle R={\lambda \over \Delta \lambda }} 
 spectrolekhi main parikshepit rashmiyon kaa photo utaar liya jaataa he. ise spectrolekhi kehete hai. jahaan photo nahin utaara ja saktaa he vahaan rashmiyon kaa abhilekhan kiya jaataa he. photo utaarne tathaa abhilekhan ke liye jo upkaran kaam aate hai unhen "dictator" kaha jaataa he. spectramiki ke vibhinn kshetron main vibhinn prakaar ke dictator kaam main laae jate hai.
 kisi ekvarn rashmi kaa tarangadairghy atyant shuddhtapurvak gyaat karne ke liye vyatikaranmaapi kaam main laae jate hai. faverypero interpherometer or micelson interpherometer is kaary ke liye atyadhik upyogi hote hai.
 sabhi rekhaon kaa tarangadairghy vyaktikaranmaapi se hi gyaat karnaa kathin or bahudhaa asambhv he at: kisi tatv kii tikshn or prakhar rekha ko praathmik maanak maan liya jaataa he or isaki sahaayta se anya rekhaon ke tarangadairghy gyaat kiye jate hai. kadgium tatv kii jaal rekha kaa tarangadairghy 6438.4696 A ko praathmik maanak mana gaya he. haal hi main bahut se vaigyanikon ne helium gas kii rekha 5015.6784 ko praathmik maanak maanane kaa nirnay kiya he. shuddh louh tathaa viral gaison ke tarangadairghy gaun maadak maane jate hai. kisi spectrum kaa photo lete samay photoplate ko yathasthaan rakhkar mukhya spectrum ke saath-saath lohe yaa taanbe ke vidyutark kaa spectrum bhi le liya jaataa he or isaki rekhaon se tulana karke, sutron kii sahaayta se, spectrum kii rekhaon yaa bandshirshon kaa tarangadairghy gyaat kar liya jaataa he. rekhaon kii parsparik dooriyaan camparator naamak upkaran kaa sahaayta se maapi jaati hai.
 prayek parmaanu main ek nabhik hota he. iske chaaron ore kai electron niyat kakshaon main ghoomte rahete hai. electronon kii kul sankhya nabhik ke potanon kii sankhya ke baraabar hoti he. bhinn-bhinn kakshaon main electranon kii sankhya bhi niyat hoti he. koi bhi electron kisi niyat kaksha main hi rah saktaa he. vastav main ye kakshaayen parmaanu kii urjasthiti kii dyotak hoti hai. yadi koi electron kisi anya rikt kaksha main chalaa jaae to parmaanu kii urjasthiti badal jaati hai. bhitari kakshaon ke electranon kaa hatana praaia: sambhav nahin hota he kintu antim kaksha kaa electron bahari ooshmaa yaa vidyut shakti se uttejit hone par agali kaksha main ja saktaa he. yadi pehali kaksha main usase sambhddha urja k1 or usase thik agali kaksha main k2 he to pehali se duusari ucchtar urjasthiti main jane ke liye electron keval k2 - k1 urja hi le saktaa he. uttejit str par jane ke baad hi vah pun: purvasthiti main waapas aata he or k2 - k1 urja utsarjit karata he. is utsarjit yaa avashoshit urja kaa maan hn hi hota he arthath electron ek urjaster se thik agle urjaster main jane yaa waapas aane main nishchit urja nd arg hi le saktaa he yaa de saktaa he. isse kam urja kaa aadan-pradaan nahin ho saktaa he. h ek sthir sankhya he or n utsarjit rashmi kii aavriti he. h n arg urja kaa ek packet yaa "kwantum" kaha jaataa he. isi prakaar jab electron anya urjastaron main sankraman karata he to bhinn-bhinn aavriti kii rashmiyaan praapt hoti hai or spectrum main tadnukool bahut si rekhaayen ban jaati hai. anu, parmaanuon main electranon kii vyavastha ke anusaar kai electranik urjaster paae jate hai or electranik sankraman ke kaaran vibhinn prakaar ke spectrum praapt hote hai. parmaanuon main keval electranik urjasthitiyaan hi pai jaati hai. at: electranon ke sankraman se nishchit tarangadairghy kii rashmiyaan nikalati hai or rekhiy spectrum praapt hota he. anuon main teen prakaar kii urja hoti he - electranik, kampanjnya or ghurnanjanya . electranik urja kaa maan or bhi kam hota he. jis prakaar electranik urjasthitiyaan niyat hai usee prakaar kampanjnya or ghurnanjanya urja kii sthitiyaan bhi niyat hai. at: kampanjnya sankraman se patt yaa band praapt hota he. prayek bed main ghurnanjanya sankraman se rekhaayen praapt hoti hai. ye bahut paas paas hoti hai at: chote spectrodarshi se alag-alag nahin dikhaai padati hai or spectrum main vibhinn varna ke band hi dikhaai padate hai. adhik parikshepan tathaa vibhedankshamtawale spectrodarshi se in rekhaon ko dekha ja saktaa he. do se adhik parmanuwale anuon kii ghunan rekhaayen or bhi paas-paas hoti hai at: unhen dekhnaa kathin hota he. bahuparmanuk anuon kii ghurnanarekhaon ko dekhnaa ab tak sambhav nahin hua he.
