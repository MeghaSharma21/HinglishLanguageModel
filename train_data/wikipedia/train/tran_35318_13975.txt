 raajnneeti baliwood main june, 2010 main pradarshit bhartiya raajnneeti par banaayi gayi film he. iske nirmaataa evam nirdeshak prakaash jha he jinhonen purv main gangaajal jaisi filmon kaa nirdesan evam nirmaan kiya he. is film main katrina caff, ajay devgan, ranbir kapur, arjuna rampal, manoj bajpeyi evam naanaa patekar mukhya bhoomika main he. preetam chakravarti, shantnu moitra, aadesh shrivastav tathaa wain sharp ne film main sangeet diya he.
 is film kaa pradarshan bharat main main 4 june, 2010 ko aarambh hua tha. film kaa adhiktar bhaag bhopal main filmaaya gaya he. kuch kshepak mumbai main jode gaye hai, jinamein kuch gaanon ke filmakan ke alaava parshv main unako drishy se sambhddha kiya gaya he. bharpoor drishyon ke saath iskaa sampadan mumbai ke editing studio main kiya gaya he. is chalchitr ke nirdeshak ne apane vyavsaay kaa aarambh hi is tarah ke kaam se kiya tha or bich main niyamit cinema kii tarah ek do filmein banaakar shant ho gaye. prakaash jha ne jab ajay devgan or kaajol ko lekar film:dil kya kare banaai, tabhi se unako apni film ke liye ek sthaayee nayak mila. gangaajal or apharan ke unke anubhav ajay devgan ke saath bade achche rahe or shaayad yahi kaaran he ki raajnneeti film kaa bhi ve ek mahatvapurn bhaag hai.
 film ke saath diggaj nirdeshak ke rup main prakaash jha kaa naam judaa hona hi badi baat nahin balki film kii puri charitra-suchi par drushtipaat karnaa film ke bare main anumaan lagane ke liye aavashyak he. apane jivan kaa sabase mahatvapurn role kar rahi abhinetri katrina caff kaa kayalp bhi darshneey he ab se pehle glamdol ke rup main jaani jaati raheen katrina is baar halke rangon vaali sooti sari main dikhaayi di.
 film-samikshakon ke anusaar, raajnneeti film kaa dhaancha prasiddh mahakavy mahabharat se prerit he. is film kii patakatha mukhyatah bhartiya raajnneeti evam mahabharat par aadhaarit he jisamen aaj kii raajnneeti main ajay devgan ko karn jaisi tathaa naanaa patekar ko shrikrishna kii bhumika nibhaate hue dikhaaya gaya he. is film main vibhinn raajnneetik pahaluon par charchaa kii gayi he. is film main ek rajanithik dal evam parivaar ke aapasi foot ke kaaran srujit hui mahabharat kaa chithran kiya gaya he. is film ke mukhya kirdaaron main ranbir kapur, katrina caff evam ajay devgan ne mukhya bhoomika nibhaai he. is film ke nirdeshak prakaash jha bataate hai ki aapako mahabharat ke paatr to har jagah mil sakate hai, yah ek aisa mahakavy he, jisamen sabhi tarah ke paatr hai, usamen sabhi tarah kii manshaaen or pravritiyaan hai, sabhi prakaar kii maansikta or ghatnaayen vahaan mil jaati hai or paraspar sambandhon kii jatiltaayen bhi mahabharat main hai. raajnneeti main mahabharat ke paatro ke shades mil sakate hai. kirdaaron ke bich ke sangharsh main bhi samanthaayen dikhaayi gayi hai. is tarah ke apik se darshak swaabhaavik rup se prabhavit hote hai. raajnneeti kii puri filmakan bhopal or uske aasapaas ke ilaakon main hui he.
 raajnneeti ke pradarshan ke is vaataavaran main ek baar phir raajnneetik cinema tathaa raajnneetik yatharth ko lekar vivaad shuru ho gayi. praaia: raajnneetik vishay par banane vaale cinema main vivaad kaa bhi apana sthaan hota he. vivaad kitne sarthak hote hai yah to vahi jane jo iske mul main hote hai, magar is tarah kii gatividhiyon ke saath kuch alag tarah kii kathanaiyaan hoti he jisase khyaati milti he or kai baar film ko lekar ekaek darshakon main jigyaasa or balwati ho uthati he. prakaash jha ko apni pichhali film ke samay bhi pradarshan ke pehle virdohi paristhitiyon kaa saamana karnaa padaa tha. ab ve swayan raajnneeti kaa hissaa hai, chunaav ladate hai or aage bhi ladenge. in sabake bich raajnneeti film kaa bananaa apane aap main mahatvapurn ghatana he. 
 taaja vivaad ye he ki bharat kii rashtriya partiyon main se ek bhartiya rashtriya congress yah chaahati thi ki film ke kuch drishy hataae jaaen. film ko jab sensor board ke paas le jane se purv congress ke teen pratinidhiyon ne puri film ko dekha. isamen congress ke tom vadakkan, pankaj sharma or sanjeev bhargav ne film ko e praaanpatr dene kii maang kii thi. congress ke pratinidhi film ke kuch drishyon par aapatti jataa rahe hai, vishesh rup se un drishyon par jisamen gaaliyon kaa prayog kiya gaya he. ise hataane karne kii maang kii gai he. aise hi katrina caff or arjuna rampal ke bich filmaaye gaye pranay prasang ke drishy bhi congress ko pasand nahin aa rahen he. ise bhi hataane kii maang uth rahi he. isse pehle jab film main katrina caff ko lene kii ghoshnaa kii gai thi to is par bhi kaaphi vivaad hua tha. us samay charchaa hui thi ki prakaash jha sonia gandhi par film bananaa chaah rahe hai or iske peeche tark diya gaya tha ki sonia gandhi kii tarah katrina caff kii bhi hindi kaaphi kamjor he. vaise bhi jab bhopal main film kaa filmakan shuru hua to katrina caff ne sonia kii tarah sari or shringaar apanaaya tha. haalanki is film ke nirmaataa prakaash jha shuru se in baton kaa khandan karte aa rahe hai. 
 raajnneeti, pehali aisi badi raajnneeti vishyak film he jisamen ek saath ajay devgan, nasiruddin shah, manoj bajpeyi, arjuna rampal, ranbir kapur, naanaa patekar aadi bade kalakaar kaam kar rahe hai.
 film kaa sangeet preetam chakravarti, shantnu moitra, aadesh shrivastav tathaa wain sharp dwaara rachit he, jabaki irshaad kamil, gulzaar, samir tathaa swanand kirakire dwaara iske geet likhe gaye hai. film kii sangeet album soni mujeec dwaara 14 may 2010 ko release kii gayi thi.
 is film nen baks aphis par acchhee shruwaat kii he. is film ke pehle din ke sabhi sho lagbhag house phul the.
