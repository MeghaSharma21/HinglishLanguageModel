 vitamin di vasa-ghulansheel pro-hormone kaa ek samooh hota he. iske do pramukh rup hai:vitamin di2 evam vitamin di3 . surya ke prakaash, khaadya evam anya purakon se praapt vitamin di nishkreey hota he. ise sharir main sakriy hone ke liye kam se kam do hidroxilation abhikriyaayein vaanchit hoti hai. sharir main milane vaala calsitriol vitamin di kaa sakriy rup hota he. twachaa jab dhoop ke sampark main aati he to sharir main vitamin di nirmaan kii prakriya aarambh hoti he. yah machhliyon main bhi paaya jaataa he. vitamin di kii madad se calcium ko sharir main banaae rakhane main madad milti he jo haddiyon kii majbootee ke liye atyaavashyak hota he. iske abhaav main haddi kamjor hoti hai va tut bhi sakati hai. chote bacchon main yah sthiti rickets kehalaati he or vyaskon main haddi ke mulaayam hone ko ostiyomalaysia kehete hai. iske alaava, haddi ke patala or kamjor hone ko osteoporosis kehete hai. iske alaava vitamin di cancer, kshay rog jaise rogon se bhi bachaav karata he.
 denmark ke shodhakartaaon ke anusaar vitamin di sharir kii tii-koshikaon kii kriyavidhi main vruddhi karata he, jo kisi bhi bahari sankraman se sharir kii raksha karti hai. isaki maanav pratiraksha pranali ko majboot karne main mukhya bhoomika hoti he or isaki paryaapt maatra ke bina pratiraksha pranaliki tii-koshikaayen bahari sankraman par pratikriya dene main asamarth rahati hai. tii-koshikaayen sakriy hone ke liye vitamin di par nirbhar rahati hai. jab bhi kisi tii-koshika kaa kisi bahari sankraman se saamana hota he, yah vitamin di kii uplabdhta ke liye ek sanket bhejti he. isaliye tii-koshikaon ko sakriy hone ke liye bhi vitamin di aavashyak hota he. yadi in koshikaon ko rakt main paryaapt vitamin di nahin miltaa, to ve chalanaa bhi shuru nahin karatin hai.
 adhikta: vitamin di kii adhikta se sharir ke vibhinn angon, jaise gurdon main, hriday main, rakt rakt vahikaaon main or anya sthanon par, ek prakaar kii pathari utpann ho sakati he. ye vitamin calcium kaa bana hota he, atah iske dwaara pathari bhi ban sakati he. isse raktchaap batch saktaa he, rakt main cholesterol bad saktaa he or hriday par prabhaav pad saktaa he. iske saath hi chakkar aana, kamajori laganaa or sirdard, aadi bhi ho saktaa he. pet kharaab hone se dast bhi ho saktaa he.
 iske mukhya sroton main andey kaa pilaa bhaag, machhlee ke tel, vitamin di yukt doodh or makkhan hote hai. inke alaava mukhya strot dhoop senkna hota he.
