 dayalbag kii sthapana radhaswami satsang ke paanchave sant satguru param guru hujur sahab ji maharaj ne kii thi. dayalbag kii sthapana bhi basant panchami ke din 20 janvari 1915 ko shahatut kaa paudha laga kar kii gai thi. dayalbag radhaswami satsang kaa headqwater he or radhaswami satsang ke aathve sant satguru param guru hujur satsangi sahab kaa nivas bhi he.
 swamibaag samadhi hujur swami ji maharaj kaa smarak/ samadhi he. yah agra ke bahari kshetra main he, jise swami baag kehete hai. ve radhaswami mat ke sansthaapak the. unki samadhi unke anuyaayiyon ke liye pavitra he. san 1908 isvi main iskaa nirmaan armbh hua tha or kehete hai, ki yah kabhi samaapt nahin hoga. isamen bhi shwet sangemarmar kaa prayog hua he. saath hi nakkashi va belbooton ke liye rangeen sangemarmar va kuch anya rangeen pattharon kaa prayog kiya gaya he. yah nakkashi va bel boote ekadam jeevant lagate hai. yah bharat bhar main kahin nahin dikhte hai. purna hone par is samadhi par ek nakkashikrut gumbad shikhar ke saath ek mahadwar hoga. ise kabhi-kabhaar doosraa taj bhi kaha jaataa he. 
