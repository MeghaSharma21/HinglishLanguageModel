 balvivaah? ek aisi pratha jisase koi aparichit nahin hai.
 balvivaah keval bharat main hi nahin apitu sampoorn vishwa main hote aaen hai or samooche vishwa main bharat kaa balvivaah main doosraa sthaan hai. sampoorn bharat main vishwa ke 40% balvivaah hote hai or samooche bharat main 49% ladakiyon kaa vivaah 18 varsh kii aayu se purv hi ho jaataa hai. bharat main, bal vivaah kerala rajya, jo sabase adhik sakshartaa vaala rajya he, main ab bhi prachlan main he. unicef kii report ke anusaar, bharat ke gramin kshetron main nagareey kshetron se adhik bal vivaah hote he. aankado ke anusaar, bihar main sabase adhik 68% bal vivaah kii ghatnaayen hoti he jabaki himachal pradesh main sabase kam 9% bal vivaah hote he.
 yah soch kar bada ajeeb lagata hai ki vah bharat jo apane aap main ek mahashakti ke rup main ubhar rahaa hai usamen aaj bhi ek aisi kuriti jinda hai. ek aisi kuriti jisamen do aparipakv logo ko jo aapas main bilkul anjaan hai unhen jabaran zindagi bhar saath rahane ke ek bandhan main baandh diya jaataa hai or ve do aparipakv balak shaayad puri zindagi bhar is kuriti se unke upar hue atyaachaar se ubhar nahin pate hai or baad main stithiyaan bilkul kharaab ho jaati hai or nattejey talaak or mrityu tak pahuch jate hai.
 to kya yah pratha bharat main adikaal se hi thi? yaa ise baad main prachlan main laayaa gaya? or yadi baad main laayaa gaya to iskaa kya kaaran tha?
 yah pratha bharat main shuru se nahin thi. ye dilli sultanate ke samay main astitv main aayaa jab rajshahi pratha prachlan main thi. bhartiya bal vivaah ko ladakiyon ko videshi shaskaon se balaatkaar or apharan se bachaane ke liye ek hathiyaar ke rup main prayog kiya jaataa tha. bal vivaah ko shuru karne kaa ek or kaaran tha ki bade bujurgon ko apane pauto ko dekhne kii chaah adhik hoti thi isaliye wo kam aayu main hi bacchon kii shaadi kar dete the jisase ki marane se pehle wo apane pautron ke saath kuch samay bitaa saken.
 balvivaah ke dusprinaam?
 balvivaah ke keval dusprinaam hi hote hai jinamen sabase ghaatak shishu va mata kii mrityu dar main vruddhi | shaareerik or maansik vikaas purna nahin ho pataa hai
 or ve apni jimmedaariyon kaa purna nirvehan nahin kar pate hai or inase ech.ai.vi. jese yon sankramit rog hone kaa khatra hameshaa bana rahata hai.
 balvivaah hone ke kaaran?
 bharat main balvivaah hone ke kai kaaran hai jaise-
 1.  ladki kii shaadi ko mata-pita dwaara apane upar ek boj samajhnaa |
 2. shiksha kaa abhaav |
 3. roodhiwaadita kaa hona |
 4. andhvishwaas |
 5. nimna aarthik sthiti |
 kya balvivaah ko rokane ke liye kuch nahin kiya gaya?
 balvivaah ko rokane ke liye itihaas main kai log aage aaye jinamein sabase pramukh rajaraam mohan raay, keshabchandra sen jinhone british sarkaar dwaara ek bill paas karavaaya jise Special Marriage Act kaha jaataa hai iske antargat shaadi ke liye ladko kii umr 18 varsh evam ladakiyon kii umr 14 varsh nirdhaarit kii gayi evam ise pratibandhit kar diya gaya. phir bhi sudhaar na aane par baad main Child Marriage Restraint naamak bill paas kiya gaya isamen ladko kii umr badhaakar 21 varsh or ladakiyon kii umr badhaakar 18 varsh kar di gayi. swatantra bharat main bhi sarkaar dwaara bhi ise rokane ke kahi praytn kiye gaye or kahi kaanoon banaaye gaye jis se kuch had tak iname sudhaar aayaa parantu ye purna rup se samaapt nahin hua. sarkaar dwaara kuch kaanoon banaaye gaye hai jaise bal-vivaah nishedh adhinium 2006 jo astitv main hai. ye adhinium bal vivaah ko aanshik rup se simit karne ke sthaan par ise sakhti se pratibandhit karata he. is kanoon ke antargat, bachche apni ichha se vayask hone ke do saal ke andar apane bal vivaah ko avaidh ghoshit kar sakate he. kintu ye kanoon muslimon par lagu nahin hota jo is kanoon kaa sabase badi kami he. 
 bal vivaah ko rokane hetu upaay?
 balvivaah rokane hetu kuch upaay ho sakate hai jaise-
 1.  samaaj main jaagrukta failaana |
 2.  media ise rokane main pramukh bhagidaari nibhaa sakati hai.
 3.  shiksha kaa prasar |
 4.  garibi kaa unmoolan |
 5.  jahaan media kaa prasar naa ho sake vah nukkad naatako kaa aayojan karnaa chahie.      
 Written By:
 Amit Sharma
