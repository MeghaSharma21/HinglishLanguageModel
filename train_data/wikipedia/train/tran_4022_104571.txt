 sarkari sevaayen pradaan karne ke liye soochna tathaa sanchaar praudyogiki kaa upyog karnaa electronic shashan kehalaata he.
 bharat main i-shashan sushasan kaa paryaay banataa ja rahaa he. centre sarkaar or rajya sarkaron ke vibhinn vibhaag nagarikon, vyapaariyon or sarkari sanghathanon ko hi nahin balki samaaj ke har varg ko soochna or praudyogiki kii sahaayta se vibhinn sevaayen pradaan kar rahe he. bharat main i-shashan kaa pradurbhaav sarkari vibhaagon ke teji se computarikaran se shuru hua. ab yah us bindu tak pahunch chukaa he jisase shashan ke sookshmatar binduon jaise naagarik centratha, seva abhimukhikaran or paardarshita ko badhaava mil rahaa he. dhyatavya he ki kisi bhi sarkaar athwa shaskeey vyavastha kii karypranali kaa moolyankan is aadhaar par kiya jaataa he ki vah apane kaaryon main paardarshita, aam jan ke lihaaj se sugamawa or janata se samvaad sthapit karne kii disha main kis dhang se prayaas kar rahi he.
 isi kram main 2006 main shuru kii rashtriya i-shashan yojana ke tahat puure desh main saajha seva centre sthapit kiye gayi hai. ye saajha seva centre aam aadmi ko sidhe taur par unke ghar ke dwaar tak sarkari sevaayen uplabdh karaane kaa prayaas kar rahe hai. deshbhar main 1 lakh se adhik saajha seva centre alag-alag brands naam apni sevaayen de rahe hai.
 i- gavarnence ek aisa system he jisase sarkari kaam-kaaj main paardarshita ke saath-saath sabhi sevaayen jansamanya tak tatkaal pahuchaya ja rahi hai. bahut se logon ko offisa ke chakkar lagane se dar lagata tha, ve bhi ab bade aaraam se is seva kaa laabh uthaa rahe hai. saath hi janhit guarantee adhinium ne i-shashan main teji laa di he. daftaron main karmchaariyon ko samay-seemaa main baandh diya gaya he, janhit ke kaamon ke liye samay seemaa nirdhaarit kar di gai he, jisase sarkari kaam-kaaj main letlatifi or rishwatakhori par lagaam bhi lagegi.
 aaj iskar bharna, bijli, pani, phone, beemaa aadi ke liye bhugtan karnaa, naukari ke liye form bharna, aanaline pariksha dena, rigelt dekhnaa, aay praaanpatr, jati praaanpatr, nivas praaanpatr banvaanaa jaise kaam internet ke dwaara bady hi saralata se kar sakate hai. yahan tak ki ab sabhi sarkari nyaayalayon ko bhi online kar diya gaya he, jisase mukademon kii taarikh ke liye bhi court nahin janaa hoga.jald hi sampatti kii registry or makaan ke nakshaa paas karaane ke kaam bhi ghar baithe hi hone lagenge.
 neeche kuch sevaaon kii suchi di gayi he jo ab online uplabdh hai, arthath jinke liye kisi karyaalay main nahin janaa padataa balki apane ghar yaa kahin se bhi internet se judakar kaam ko aage badhaayaa ja saktaa he-
