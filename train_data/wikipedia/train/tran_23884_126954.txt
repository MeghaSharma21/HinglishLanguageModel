 secramento, sanyukt rajya america ke california rajya kii rajdhani he. yah nagar california kii sarkaar or vidhanmandal kaa grih-nagar he. yahan kii anumaanit jansankhya 4,50,000 se adhik he. iske atirikt iske aasapaas ke kshetron main 17 lakh ke lagbhag log or rahete hai. 2004 main time patrika ne is nagar ko sanramerica ke sabase vividh nagar kaa darja diya tha.
 secramento shabd spani or portugali bhashaaon se aayaa he jiskaa arth hota he pavitra vidhiyaan. secrament ek prakaar kaa dharmik anushthan he jisase logon ko ishwariya prem praapt hota he.
 secramento kii sthapana 1848 main jon sutter dwaara kii gai thi. yah sthaan california kii swarna hode ke dauraan bahut mahatvapurn tha. swarna hode vah samay tha jab california main sone kii khoj hui. bahut se log sona paane kii laalasaa main california aae. us samay main, secramento vah sthaan tha jahaan par railmarg kaa ant hota tha. isi sthaan par poni expes kaa antim stesan tha.
 secramento us sthaan par hai jahaan par america nadi, secramento nadi se milti thi. secramento kii sthapana ke samay main yah baat bahut mahatvapurn thi kyonki isse jahaaz maal ko prashanth mahaasaagar se is sthaan tak laa sakate the. secramento ek prakaar kaa railmargon kaa kasbaa tha. is kaaran secramento ek potgah kasbaa bana or is kaaran secramento vyapaar karne kaa ek bahut mahatvapurn kendra bana. kevin johnson, secramento ke mahayor hai.
 
 los angelis
 huston
 
