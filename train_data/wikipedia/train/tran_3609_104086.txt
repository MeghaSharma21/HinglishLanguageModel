 
 vaidic dharmapar ek shrenee kaa bhaag
 moksh
 dhyaan yoga 
 
 brahma sanathan dharm ke anusaar srijan ke dev hai. hindu darshanashastron main 3 pramukh dev bataaye gayi he jisamen brahma sristi ke sarjak, vishnu paalak or mahesh vilay karne vaale devtaa hai. vyasalikhit puraanon main brahma kaa varnan kiya gaya he ki unke chaar mukh hai, jo chaar dishaao main dekhte hai. brahma ko swayambhu or chaar vedon kaa nirmaataa bhi kaha jaataa he. hindu vishwaas ke anusaar har veda brahma ke ek munh se niklaa tha. gyaan, vidya, kala or sangeet kii devi saraswati brahma kii patni hai. brahma ke chah putr the- sanakadik rishi,naarad va daksh. bahut se puraanon main brahma kii rachanaatmak gatividhi unase bade kisi dev kii maujuudagi or shakti par nirbhar karti he. 
 ye hindu darshanashastra kii param satya kii aadhyatmik sankalpana brahman se alag hai. brahman lingahin hai parantu brahma puling hai. pracheen granthon main inkaa sammaan kiya jaataa he par inaki puja bahut kam hoti he. bharat or thailand main in par samarpit mandir hai. rajasthan ke pushkar kaa brahma mandir or bangkok kaa iravan mandir iske udhaaharan hai.
 brahma kii utpatti ke vishay par varnan kiya gaya he. brahma kii utpatti vishnu kii naabhi se nikle camel main swayambhu hui thi. isane chaaron ore dekha jinaki vajah se unke chaar mukh ho gayi. bhartiya darshanashastron main nirgun, niraakaar or sarvyaapee maane jane vaali chetan shakti ke liye brahm shabd prayog kiya gaya he. inhen parabrahm yaa param tatv bhi kaha gaya he. puja-paath karne waalon ke liye brahman shabd prayog kiya gaya hai.
 brahama ke chah putr the- sanakadik rishi,naarad muni or daksh the.
 vishnu or shiv ke saath brahma ke sabase puraane ullekhon main se ek pehali sahasrabdi isa purv main likhit maitrayani upanishad ke paanchave paath main he. brahma kaa ullekh pehle kutchyna stotra kehalaae jane vaale chand 5.1 main he. phir chand 5.2 isaki vyakhya karata he.
 sarveshwaravaadi kutchyna stotra kahata he ki hamaari aatma brahman he or yah param satya yaa ishwar sabhi praaniyon ke bheetar maujuud he. yah aatma kaa brahma or unki anya abhivyaktiyon ke saath is prakaar sameekaran karata he: tum hi brahma ho, tum hi vishnu ho, tum hi rudra ho, tum hi agni, varun, vaayu, indra ho, tum sab ho.
 chand 5.2 main vishnu or shiv kii tulana gun kii sankalpana se kii gai he. yah kahata he ki granth main varnit gun, maanas or janmajaat pravritiyaan sabhi praaniyon main hoti hai. maitri upanishad kaa yah adhyay daawa karata he ki brahmand andhkaar se ubhara he. jo pehle aaveg ke rup main ubhara tha par baad main pavitrataa or achchhai main badal gaya. phir yah brahma kii tulana rajas se is prakaar karata he:
 phir uskaa wo bhaag jo tamas he, he pavitra gyaan ke vidhyaarthiyon, rudra he.uskaa wo bhaag jo rajas he, he pavitra gyaan ke vidhyaarthiyon, brahma he.uskaa wo bhaag jo satva he, he pavitra gyaan ke vidhyaarthiyon, vishnu he.vastav main wo ek tha, wo teen ban gaya, aath, gyaarah, baarah or asankhya ban gaya.yah sabake bheetar aa gaya, wo sabakaa adhipati ban gaya.yahi aatma he, bheetar or baahar, haan bheetar or baahar.
 haalaanki maitri upanishad brahma kii tulana hindu dharm ke gun siddhant ke ek tatv se karata he, par yah unhen trimurti kaa bhaag nahin bataata he. trimurti kaa ullekh baad ke puranic sahitya main miltaa he.
 bhagwat puraana main kai baar kaha gaya he ki brahma vah he jo "kaarnon ke sagar" se ubharta he.. yah puraana kahata he ki jis kshan samay or brahmand kaa janm hua tha, usee kshan brahma hari kii naabhi se nikle ek camel ke pushp se ubhare the. yah puraana kahata he ki brahma nidra main hai, galati karte hai or ve brahmand kii rachana ke samay asthaayee rup se aksham the. jab ve apni bhranti or nidra se avgat hue to unhone ek tapasvi kii tarah tapasya kii, hari ko apane hriday main apana liya, phir unhen brahmand ke aarambh or ant kaa gyaan ho gaya, or phir unki rachanaatmak shaktiyaan punerjeevit ho gayi. bhagwat puraana kahata he ki iske baad unhone prakruti or purush: ko jod kar chakachaundh kar dene vaali praaniyon kii vividhta banaai.
 bhagwat puraana maaya ke srijan ko bhi brahma kaa kaam bataata he. iskaa srijan unhone keval srijan karne kii khatir kiya. maaya se sab kuch achchhai or buraai, padaarth or aadhyatm, aarambh or ant se rang gaya.
 puraana samay banane vaale devtaa ke rup main brahma kaa varnan karte hai. ve maanav samay kii brahma ke samay ke saath tulana karte hai. ve kehete hai ki mahakalp brahma ke ek din or ek raat ke baraabar he.
 brahma ke bare main vibhinn puraanon kii kathaayen vividh or visangat hai. udhaaharan ke liye skanda puraana main parvati ko "brahmand kii janani" kaha gaya he. yah brahma, devataaon or teenon lokon ko banane kaa shrey bhi parvati ko detaa he. yah kahata he ki parvati ne teenon gunon ko padaarth main jod kar brahmand kii rachana kii.
 puranic or tantric sahitya brahma ke rajas gun vaale dev ke vaidic vichaar ko aage badhaata he. yah kahata he ki unki patni saraswati main satva he. is prakaar ve brahma ke rajas ko anupuran karti hai.
 
