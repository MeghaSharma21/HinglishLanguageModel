 madhwacharya, madhavacharya vidyaarany se bhinn hai.
 madhwacharya  bharat main bhakthi aandolan ke samay ke sabase mahatvapurn darshanikon main se ek the. ve purnaprajna va aanandathirth ke naam se bhi prasiddh hai. ve tatvvaad ke pravartak the jise dwaitvaad ke naam se janaa jaataa he. dwaitvaad, veydant kii teen pramukh darshanon main ek he. madhwacharya ko vaayu kaa tritiy avatar mana jaataa he .
 madhwacharya kai arthon main apane samay ke agradoot the, ve kai baar prachlit ritiyon ke viruddh chale gayi hai. unhone dwait darshan kaa pratipaadan kiya. inhone dwait darshan ke brahmasutra par bhashya likhaa or apane vedant ke vyaakhyaan kii taarkik pushti ke liye ek swatantra granth 'anuvyaakhyaan' bhi likhaa. shrimadbhagavadgita or upanishdon par tikaayen, mahabharat ke taatpary kii vyakhya karanevaala granth mahabharatatatparynirnay tathaa shrimadbhagwatpurana par tikaa ye inke anya granth he. rugveda ke pehle chalis sookhton par bhi ek tikaa likhi or anek swatantra prakarnon main apane mat kaa pratipaadan kiya. aisa lagata he ki ye apane mat ke samarthan ke liye prasthaantrayee kii apeksha puraanon par adhik nirbhar hai.
 vaidic dharmapar ek shrenee kaa bhaag
 moksh
 dhyaan yoga 
 
 inkaa janm dakshin kannada jile ke udupi shivalli naamak sthaan ke paas paajak naamak ek gaanv main san 1238 i main hua. alpavastha main hi ye veda or vedangon ke achche gyaata hue or sanyas liya. puja, dhyaan, adhyayan or shastracharcha main inhone sanyas le liya. shankar mat ke anuyaayi achyutapreksh naamak acharya se inhone vidya grahan kii or guru ke saath shastrarth kar inhone apana ek alag mat banaaya jise "dwait darshan" kehete hai. inke anusaar vishnu hi paramatma hai. ramanuj kii tarah inhone shri vishnu ke ayudhon, shankh, chakra, gada or padam ke chinhon se apane angon ko anlakrit karne kii pratha kaa samarthan kiya. desh ke vibhinn bhaagon main inhone apane anuyaayi banaae. udupi main krishna ke mandir kaa sthaapan kiya, jo unke saare anuyaayiyon ke liye tirthasthan ban gaya. yagyon main pashubali band karaane kaa saamaajik sudhaar inhen kii dein he. 79 varsh kii avasthaa main inkaa dehavsaan hua. narayan panditacharya krit sumdhvavijay or manimanjari naamak granthon main madhwacharya kii jeevani ore kaaryon kaa paaramparik varnan miltaa he. parantu ye granth acharya ke prati lekhak ke shraddhalu hone ke kaaran atiranjana, chamatkaar or avishwasaneey ghatnaon se purna hai. at: inke aadhaar par koi yathatathy vivaran madhwacharya ke jivan ke sambandh main nahin upasthit kiya ja saktaa.
 shri madhwacharya ne prasthaantrayee granthon se apane dwaitvaad siddhant kaa vikaas kiya. yah `sadvaishnav´ bhi kaha jaataa he, kyonki yah shri ramanujacharya ke shri vaishnavatv se alag he.
 shri madhwacharya ne `'panch bhed' kaa adhyayan kiya jo `atyant bhed darshanam´ bhi kaha jaataa he. uski paanch visheshtayen hai :
 `atyant bhed darshanam´ kaa vargeekaran padaarth rup main is prakaar bhi kiya gaya he :
 swatantra vah he jo purna roopen swatantra he. jo bhagwaan yaa sanathan satya he. lekin jeevatma or jagat bhagwaan par ashrith hai. isaliye bhagwaan unka niyantran karte hai. paramatma swatantra hai. isliye unka vargeekaran asambhav he. ashrith tatva sakaaratmak evam nakaaratmak rup main vibhajit kiye jate hai. sakaaratmak ko bhi chetan or achetan main vargeekrut kiya ja saktaa he.
 achetan tatva ko paribhaashit karne ke pehle madhwacharya swatantra or ashrith ke bare main bataate hai jo sansar se nity mukt hai. is vichaardhaara ke anusaar `vishnu` swatantra hai jo viveki or sansar ke niyanta hai. unki shakti lakshmi hai jo nity mukt hai. kai vyuhon evam avtaron ke roopon main ham vishnu ko paa sakate hai . usee prakaar atyant ashrith lakshmi bhi vishnu kii shakti hai or nity bhautik sharir liye hi kai rup dhaaran kar sakati hai. vah dukh-dard se pare hai. unke putr brahma or vaayu hai.`prakruti´ shabd pra = pare + kriti = sristi kaa sangam he.
 madhwacharya ne sristi or brahm ko alag mana he. unke anusaar vishnu bhautik sansar ke kaaran karta hai. bhagwaan prakruti ko lakshmi dwaara shashakt banaate hai or use drishy jagat main parivartit karte hai. prakruti bhautik vastu, sharir evam angon kaa bhautik kaaran he. prakruti ke teen pahaluon se teen shaktiyaan aavirbhoot hai : lakshmi, bhu or durga. avidya bhi prakruti kaa hi ek rup he jo paramatma ko jeevatma se chhipaati he.
 madhwacharya ji kaa vishwaas he ki prakruti se bani dharti maaya nahin, balki paramatma se pruthak satya he. yah doodh main chhipi dahi ke samaan parivartan nahin he, na hi paramatma kaa rup he. isliye yah avishesh dwaitvaad hi he.
 madhwacharya ji ne ramanujacharya kaa atmaaon kaa vargeekaran ko sweekaar kiya. jaise :--
 madhwacharya ne inke saath or do varg joda jo moksh ke yogya he or jo moksh ke yogya nahin he :
 is vargeekaran ke anusaar jeevatma kaa ek alag astitv he. is prakaar ek aatma duusari aatma se bhinn hoti hai. iskaa arthatma anek hai. jeevatma paramatma evam prakruti se bhinn hone se paramatma ke nirdesh par ashrith he. unke pichley janmon ke aadhaar par paramatma unhen prerit karte hai. pichley karmo ke anusaar jeevatma ksht jhelte hai, jisase unki aatma pavitra ho jaati he or jivan-maran se mukt hokar anand kaa anubhav karti hai jo aatma kii sahajata he. anandanubhuti main jeevatma bhinn hoti he. lekin unamem koi vaimnasy nahin hota or ve pavitra hokar parabrahm ko praapt kar lete hai. lekin ve paramatma ke baraabar nahin ho saktin. ve paramatma kii seva ke laayak ho jaati hai. navdha bhakthi maarg se aatma paramatma kii krupa se mukti praapt kar leti he.
 
 
 
 
 madhwacharya se prabhavit shishy anekon hai.
 udupishetra ke ashtamathon ke mulayati 
