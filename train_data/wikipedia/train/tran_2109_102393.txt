 computer maatr binary sanket arthath 0 or 1 ko hi samajhataa he. masini bhashaa ke atirikt anya sabhi programing bhashaao main 0 or 1 ke atirikt anya ank va aksharo kaa prayog hota he. anuvadak in anko va aksharon ko binary sanketon main anuvaadit kar detaa he taaki computer main diye gayi nirdeshon ko samaj kar unke anusaar vishleshan kar sahi parinaam prastut kar sake. praapt parinaam bhi chunki binary sanketo main hi hote he at: anuvadak inhen masini bhashaa se mul bhashaa main anuvaadit kar detaa he.
 anuvadak teen prakaar ke hote he-
 compiler puure program ko pravisht hone ke pashchaat use masini bhashaa main parivartit karata he jabaki interprator ucch stareey programing bhashaa main likhe gayi program kii prayek line ke computer main pravisht hote hi use masini bhashaa main parivartit kar detaa he. at: aisi ucch stareey programing bhashaa jisamen ki compiler kaa prayog hota he program ko likhane ke baad program ko compiler main lod kiya jaataa he jabaki aisi bhashaa main program likhane par jisamen kii interprator kaa prayog hona he program likhane se purv hi interprator ko lod kiya jaataa he. ’si’ bhashaa main compiler or basic main interprator kaa prayog kiya jaataa he.
 si main program likhane ke liye unics oparating system main mukhyat: viaai editor evam edieditor kaa prayog kiya jaataa he. koi bhi sanchika jiskaa vistaarit naam ’si’ he vah sanchika si program ke naam se jaani jaati he. unics main ’si’ programing bhashaa kii program sanchika banane kii do vidhiyaan hai-
 dos main ’si’ bhashaa main program likhane ke liye copycon commond athwa kisi bhi dos editor kaa prayog kiya ja saktaa he.
 program likhane ke baad ise compyle kiya jaataa he. mukhyat: unics main ANSI compiler kaa prayog kiya jaataa he. jabaki dos main kisi bhi ’si’ compiler kaa prayog kiya jaataa he.
 emes dos oparating system ke liye ’si’, terbo ’si’ ke naam se uplabdh he. terbo ’si’ ko dos prompt par TC type karke anter kii dabaane se chalaaya ja saktaa he. aisa karne par screen par ek vindo pradarshit hoti he. is vindo main vibhinn menu diye hote he in menu main se ek menu compyle karne kaa bhi he. yahan par compyle kii jane vaali sanchika ko lod karke ’alter’ kunjee ke saath function kunjee F9 dabaakar compyle kiya ja saktaa he. compyle karne ke baad lod kii sanchika ke naam kii hi ek anya sanchika obj vistaarit naam se ban jaati he. yadi EXE sanchika bhi banani he to Make EXE vikalp kaa prayog karke banaai ja sakati he.
