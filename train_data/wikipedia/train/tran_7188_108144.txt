 greenhouse prabhaav yaa harithgrih prabhaav ek prakritik prakriya he jiske dwaara kisi grah yaa upgrah ke vaataavaran main maujuud kuch gaisen vaataavaran ke taapmaana ko apekshaakrit adhik banane main madad karatin hai. in greenhouse gaison main carbon daai oxide, jal-vaashp, mithen aadi shaamil hai. yadi greenhouse prabhaav nahin hota to shaayad hi prithvi par jivan hota, kyonki tab prithvi kaa ausat taapmaana -18° celsius hota na ki vartmaan 15° celsius.
 dharti ke vaataavaran ke taapmaana ko prabhavit karne vaale anek kaarak hai jisamen se greenhouse prabhaav ek he.
 greenhouse prabhaav ke astitv ke bare main varsh 1824 main joseph furier ne bataaya tha. unke dwaara diye gaye tark or saakshyon ko varsh 1827 or 1838 main cloud powlate ne or majboot kar diya. is par prayog or avlokan karne ke baad iskaa kaaran jon tindal ne 1859 main bataaya tha. lekin sabase pehle isaki spasht aankik jaankaree swante arrenius ne 1896 main di thi. unhone pehali baar maatraatmak purvanumaan laga kar yah bataaya tha ki vayumandal main carbon dioxide gas ke doharikaran se hota he. lekin kisi bhi vaigyanik ne greenhouse shabd kaa prayog nahin kiya tha. iskaa prayog sabase pehle niles gustf ekahome ne 1901 main kiya tha.
 puure vishwa ke ausat taapmaana main lagaataar vruddhi darj kii gayi he. aisa mana ja rahaa he ki maanav dwaara utpaadit atirikt greenhouse gaison ke kaaran aisa ho rahaa he. iske alaava yah bhi kaha ja rahaa he ki yadi vrikshon kaa bachaana he to in gaison par niyantran karnaa hoga kyonki suraj teevr raushnee or vaataavaran main oxigen kii kami se pehle hi vrikshon ke bane rahane kii sambhaavnaayen kam hongi.
 {{tippaneesuchi}
