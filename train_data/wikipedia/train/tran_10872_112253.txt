 sitara devi ) bharat kii prasiddh katthak nrutyaangna thim. jab ve maatr 16 varsh kii thim, tab unke nrity ko dekhakar rabindranath thakur ne unhen 'nrity samraji' kahkar sambodhit kiya tha. unhone bharat tathaa vishwa ke vibhinn bhaagon main nrity kaa pradarshan kiya.
 inkaa janm 1920 ke dashak kii ek deepawali kii purvasandhya par kalakatta hua tha. inkaa mul naam dhanalakshmi or ghar main dhanno tha. inako bachapan main maa-baap ke laad-dulaar se vanchit hona padaa tha. munh tedha hone ke kaaran bhaybheet maa-baap ne use ek dai ko saunp diya jisane aath saal kii umr tak uskaa paalan-poshan kiya. iske baad hi sitara devi apane maa baap ko dekh pain. us samay kii parampara ke anusaar sitara devi kaa vivaah aath varsh kii umr main ho gaya. unke sasuraal vaale chaahate the ki vah gharbaar sanbhaalein lekin vah skool main padhnaa chaahati thim. skool jane ke liye jid pakad lene par unka vivaah tut gaya or unhen kamchagarh hai skool main daakhil karaayaa gaya. vahaan unhone maukey par hi nrity kaa utkrisht pradarshan karke satyawan or savitri kii puranic kahani par aadhaarit ek nrity naatika main bhoomika praapt karne ke saath hi apane saathi kalakaaron ko nrity sikhaane kaa uttardaayitv bhi praapt kar liya.
 us samay ek akhbaar ne unke nrity pradarshan ke bare main likhaa tha, "ek balika dhanno ne apane nrity pradarshan se darshakon ko chamatkrit kiya." is khabar ko unke pita ne bhi padhaa or beti ke bare main unki raay badal gai. iske baad dhanno kaa naam sitara devi rakh diya gaya or unki bady bahan tara ko unhen nrity sikhaane kii jimmedaari saunp di gai. sitara devi ne shambhu maharaj or pandit birju maharaj ke pita achchhan maharaj se bhi nrity kii shiksha grahan kii. das varsh kii umr hone tak vah ekal nrity kaa vyavsyoke pradarshan karne lageen. adhiktar vah apane pita ke ek mitra ke cinema haal main film ke bich main pandrah minute ke madhyaantar ke dauraan apana kaarykram prastut kiya karti thim. nrity kii lagan ke kaaran unhen skool chhodna padaa or gyaarah varsh kii aayu main unka parivaar mumbai chalaa gaya. mumbai main unhone jahangir haal main apana pehla saarvajanik kaarykram prastut kiya. yaheen se kathak ke vikaas or use lokapriy banane kii disha main unke saath saal lambey nrity vyavsaay kaa aarambh kiya.
 apane sudeergh nrity kaarykaal ke dauraan sitara devi ne desh-videsh main kai kaaryakramon or mahotsavon main chakit kar dene vaale layaatmak urjaswit nrity pradarshnon se darshakon ko mantrmugdh kiya he. vah landan main pratishthit royal albert or victoria haal tathaa neuyark main carnegi haal main apane nrity kaa jaadu bikher chuki hai. yah bhi ullekhneey he ki sitara devi na sirf kathak balki bharatnatyam sahit kai bhartiya shastreey nrity shaileyon or lokanrutyon main paarangat hai. unhone roosi baile or pashchim ke kuch or nrity bhi seekhen hai. sitara devi ke kathak main banaras or lakhanu gharaane kii tatwon kaa sammishran dikhaai detaa he. vah us samay kii kalakaar hai. jab puri-puri raat kathak kii mehfil jami rahati thi.
 sitara devi ne bollywood kii anek abhinetriyon ko nrity kaa prashikshan diya he. sitara devi ke vyaktitv kaa ek bhaag chalchitr se sidhe bhi juda he. sawak filmon ke yug main unhone kuch filmon main bhi kaam kiya. us daur main unhen super star kaa darja hasil tha lekin nrity kii khatir aage chalakar unhone filmon se kinaaraa kar liya. film nirmaataa or nrity nirdeshak niranjan sharma ne ushaa haran ke liye unhen teen maah ke anubandh par chunaa or vah 12 varsh kii umr main hi sagar studios ke liye nrutyaangna ke rup main kaam karne lageen. shuruaati filmon main unhone mukhyat choti bhoomikaayen nibhaain or nrity prastut kiye. unki filmon main shahar kaa jaadu, jajment of allaah, nagina, bagban, vatan, meri ankhen holi, pagal, swami, roti, chand, lekh, halchal or madar india pramukh hai.
 inhen sangeet naatak academy sammaan 1969 main mila. iske baad inhen padmashri 1975 main mila. 1994 main inhen kalidas sammaan se sammanit kiya gaya. baad main inhen bharat sarkaar dwaara padam bhushan diya gaya jise inhone lene se manaa kar diya. inhone kaha ki kya sarkaar mere yogadan ko nahin jaanati he? ye mere liye sammaan nahin apmaan he. main bharat ratna se kam nahin luungi. maatr 16 varsh kii aayu main inke pradarshan ko dekhakar bhavvibhor hue gurudev rabindranath thakur ne inhen 'nrity samraji' kii oopaadhi di thi.
