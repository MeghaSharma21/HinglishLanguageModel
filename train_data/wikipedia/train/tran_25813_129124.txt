 vishvaprapanch, germany ke prasiddh pranishastri or bhautikwaadi darshanik ernst hekkel kii pustak ridl of da univers kaa acharya shukla dwaara kiya gaya hindi anuwaad he. 
 anuwaad ke vaktavy main swayan acharya shukla ne likhaa he 'ridl of da univers' anaatmavaadi aadhibhautik paksh kaa siddhanth-granth he. isamen naanaa vigyaanon se pusht un sab tathyon kaa sangrah he jinhen bhootvaadi apane paksh ke pramaan main upasthit karte hai. jis samay yah prakashit hua europe main isaki dhooma-si much gayi. akele germany main do maheene ke bheetar isaki 9000 pratiyaan khap gayin. yorape kii sab bhashaaon main iske anuwaad nikle. angreji kii to lakhon kapiyaan prithvi ke kone se lekar duusare kone tak pahunch gayin. is pustak ne sabase adhik khalabali padariyon ke bich daali jinaki gaaliyon se bhari hui saikadon pustaken iske pratwaad main nikaleen. jo pustak anaatmavaadi aadhibhautik paksh kaa siddhanth-granth ho or jiske pratwaad main padariyon kii gaaliyon se bhari hui saikadon pustaken nikali hon use sadgranth to nahin hi kah sakate ! lekin dharm main aasthaa rakhanevaale or vishwaason main aastik acharya shukla atyant shram or utsaah se is pustak kaa hindi main anuwaad karte hai jo ki koi sahitya kii pustak na hokar ek pranishastra kii pustak thi ! kehane kii aavashyaktaa nahin ki us samay hindi main pranishastra kii paribhaashik shabdaawalee kaa nirmaan nahin hua tha.
 acharya shukla is shabdaawalee kaa bhi nirmaan karte hai or bahut hi pranjal bhashaa main 'ridl of da univers' kaa hindi main anuwaad prastut kar hekkel ke vichaaron ko sampoorn hindi bhashi kshetra main failaana chaahate hai. hekkel poonjeewaad ke samarthak the lekin unki pustak bhavvaadi darshan ko ayuktiyukt pramanit kar bhautikwaadi darshan kii sthapana karti thi. rus main adaalat ne is pustak ke roosi anuwaad kii sabhi pratiyon ko jabt kar aag main jala daalane kaa aadesh tak diya. lenin ne ridl of da univers ke bare main likhaa he ki lekhak ke poonjeewaadi raajnneetik vichaaron ke baavjood poonjipati-varg ke viruddh yah lokapriy pustika varg-sangharsh kaa hathiyaar ban gayi. yah kaisaa sanyog he ki rus main lenin jis pustak kaa mahatv itnaa bad-chadhakar aankate hai bharat main acharya shukla uskaa bhashanuwaad prastut karte hai ! tajjub nahin, acharya shukla ke yug main nahin, uske bahut baad is pustak kii khoj hoti he or isaki bhoomika bhautikwaadi chetana ke prasar kaa mahatvapurn saadhan banati he.
 vishvaprapanch kii visheshta yah he ki iske saath 126 prishthon kii ek bhoomika lagi he jisamen pustak main abhivyakt vichaaron ke sambandh main acharya shukla kaa apana chintan bhi diya gaya he. is bhoomika kii taraf hindi pathakon kaa dhyaan dilaane kaa shrey dow ramvilas sharma ko he. or ise sahaj-sulabh banane kaa shrey dow namvar singh ko . yah bilkul swaabhaavik he ki is bhoomika kii ore dhyaan acharya shukla ke shishyon or un aalochakon kaa nahin gaya, jo apane ko unki parampara ko viksit karanevaala aalochak maanate hai balki un aalochakon kaa gaya, jo hindi ke ‘vidharmee’ or ‘parampara-drohi’ yani marxvaadi aalochak hai !
 ukt bhoomika ke armbh main hi hamen acharya shukla kaa yah kathan miltaa he gat shatabdi main yorape main jyon-jyon bhautik vigyaan, rasayan, bhugarbha vidya, pranivigyaan, shareeravigyaan ityadi ke antargat nayi-nayi baton kaa pataa lagane laga or naye-naye siddhanth sthir hone lage, tyon-tyon jagat ke sambandh main logon kii jo bhavanaayen thim, ve badalane lageen. jahaan pehle log choti-se-choti baat ke kaaran ko na paakar use ishwar kii kriti maan santosh kar lete the vahaan chaaron ore naanaa vigyaanon ke dwaara kaary-kaaran kii aisi vistrut shrinkhalaa upasthit kar di gayi ki kisi ko bich main thithkane kii aavashyaktaa na rah gayi. gyaan-drushti ko bahut dur tak badhaane ke liye maarg khul gaya. is kathan main vaigyanik pragati main jo aasthaa vyakt kii gayi, vah dhyaan dene yogya he. vigyaan ke prati acharya shukla kaa drushtikon vigyaan-yaan par chadhi hui sabhyataa doobane jaati he vaale drushtikon se kitna bhinn he ! unhone vigyaan kii sabase badi visheshta-kaary-kaaran kii shrinkhalaa kaa anusandhan ko lakshya kar liya he, saath hi uske parinaam ko bhi, jisase jagat ke sambandh main logon kii yah dharna badalane lagi hai ki vah ishvarkrut he. aage ve kehete hai, jeevadhariyon ke sambandh main pehle logon kii dharna thi ki jitne prakaar ke jeev aajkal hai, sab ek saath sristi ke armbh main hi utpann ho gayi the arthath jitne prakaar ke jeevon ke dhaanche aadi main the ve sab bina kisi parivartan ke ab tak jyon ke tyon chale aa rahe hai.
 darvin ne is vishwaas kaa khandan kiya or ‘vikaas siddhanth’ kii sthapana karke yah siddh kar diya ki ye anek prakaar ke dhaanchon ke jo itane jeev dikhaayi padate hai sab ek hi prakaar ke atyant sade dhaanche ke kshudra aadim jeevon se kramshah karodon varsh kii vansh-parampara ke bich, sthiti ke anusaar apane avyavon main bhinn-bhinn parivartan praapt karte hue or uttarottar bhedanusaar anek shakhaon main vibhakt hote hue utpann hue hai. isi vikaas kram ke anusaar manushya jati bhi purvayug ke un jeevon se utpann hui jinase bandar vanamaanush aadi utpann hue arthath vanamaanushon or manushyon ke purvaj ek hi the. acharya shukla ne iske baad jo tippanee kii he vah dilachasp he is vikaswad se badi khalabali machi. isaki baat jansadharan ke vishwaas or dharmpustakon kii puranic sristi-katha ke viruddh thi. hamaare yahan bhi puraanon main yoniyaan sthir kahi gayi hai or unki sankhya bhi churaasi lakh bataa di gayi he. garuda puraana main to prayek varg kii yoniyon kii ginati tak he. darvin ne yah acchhee tarah siddh karke dikhaa diya he ki ek jati ke jeevon se hi kramshah duusari jati ke jeevon kii utpatti hui he. yoniyaan sthir nahin hai, sthitibhed ke anusaar asankhya yoniyon ke bich unke avyavon aadi main parivartan hote gayi hai, jisase yoni ke jeevon se duusari yoni ke jeevon kii shakha chali he. 
 vikaswad kaa nirupan karne or us par apni raay dete chalane ke baad acharya shukla ne ‘vishvaprapanch’ kii bhoomika main kaha he isi vikaswad ko lekar haikal aadi ne apane prakrutwad yaa anaatmavaad kii pratishtha kii he jiskaa virodh puranic kathaon tak hi nahin rah jaataa, balki saare ishwarwadi yaa aatmavaadi darshanon tak pahunchataa he. vikassiddhanth ko sweekaar karte hue bhi adhikansh darshan nity chetan tatva maanate hai or uski bhaavana kai prakaar se karte hai. haikal chaitanya ko dravya kaa ek parinaam kehete hai jiskaa vikaas jantuon ke mastishk hi main hota he. unka kahana he ki aatma sharir dharm ke atirikt or kuch nahin. atah use sharir se pruthak ek abhautik nity tatva maananaa bhul he. sharir ke saath hi uski bhi itishree ho jaati he. antajkaran ko apane vyapaaron kaa jo bodh hota he vahi chetana he. jis prakaar vishay sampark dwaara indriyon or samvedansutron main kai prakaar ke kshobh hote hai, usee prakaar mastishk main jaakar unke dwaara utpann sanskaron kaa bodh bhi hota he. atah chetana bhi bhautik antajkaran kaa hi vyapaar he jo us kaaran ke nasht hone par nasht ho jaati he. lekin yah hekkel yaa bhautikwaad kaa paksh he, acharya shukla kaa nahin. acharya shukla kehete hai, ab prashn yah hota he ki kya vikaswad jagat ke samast vyapaaron ke mul kii samyak vyakhya kar detaa he ? sach puuchhie to uski pahunch kii bhi had he.
 sharir vikaas or aatmavikas ko hi lijie. sharir vyapaar or manovyapaar dono main, ek hi prakaar ke niyamon kii charitarthta, donon kaa saath-saath uttarottar kram se vikaas, dikhaaya gaya he sahi, par donon ek nahin siddh ho sake hai. vikaswad ke saare nirupan man yaa aatma kii prathamotpatti nahin samajha sake hai. or to jane dijie kis prakaar samvedansutra kaa bhautik spandan samvedan ke rup main parinat ho jaataa he yahi rahasy nahin khulata. is prakaar kaa or koi parinaam bhautik jagat main dekhne main nahin aata. is kathinata ko kuch log yah kahkar dur kiya chaahate hai ki dravya ke prayek parmaanu main ek prakaar kii antahsangya yaa avyakt samvednaa hota he jo aakarshan or apasaaran ke rup main prakat hota he. par ham to chetana arthath man kii apane hi sanskaron ke bodh kii vritti kii utpatti jaananaa chaahate hai jisase yah antahsangya bhinn he. haikal ne mastishk ke bheetar pratibimb yaa sanskaar grahan karanevaala jo ek prapyakari avyav bataaya he usase bhi chetana kaa vyapaar samajhane main subhita nahin hota. keval yahi kah dene se ki ek vastu par pratibimb pad rahaa he yah samaj main nahin aa jaataa ki vah vastu yah bodh bhi karti he ki mujh par pratibimb padataa he yaa pratibimb is prakaar kaa he.
  is prakaar chetana kii utpatti or uske swaroop ko lekar acharya shukla uljhan main pad jate hai lekin ve aashaa nahin chhodte hai. unka yah kathan bahut hi mahatvapurn he : ‘‘kinv-sambandhi rasayan baraabar unnati karata ja rahaa he. kai prakaar ke kinv yaa khamir, paudhon yaa jantuon se praapt sharir-dravya ke aashray ke bina, kuch mul dravyon ke parmaanuon ke yoga se bana liye gayi hai. sajiv dravya kii utpatti ke paas tak yahi vidhaan pahunch sakaa he or isi se bahut kuch aashaa he. sajivta kaa jivan vastav main kinv-parampara hi he. yaheen paad tippanee main unhone charvak kii vah ukti uddhrut kii he, jisamen kaha gaya he ki chaar bhautik tattvon ke dehaakaar main parinat hone se madashaktiwat chaitanya utpann hota he or unke nasht hone se vah bhi nasht ho jaataa he.
 pashchim ke vaigyanikon main kuch anishvaravaadi hue hai kuch ishwarwadi or kuch sanshaywaadee. aalivar loj naamak ek vaigyanik ne aatma kii satta par bahut bal diya tha. unka mat vistaar se uddhrut karke uske neeche acharya shukla ne apni yah tippanee di he, yorape or america main kuch dinon se paroksh shakti ke sadhak bhi khadey hue hai jo anek prakaar kii siddhiyaan dikhaakar aatmasatta kaa astitv pratipaadit karne kaa udyog karte hai. ye mrit purushon kii atmaaon se baatcheet karne unke dwaara alokik ghatnaon ke hone kaa haal sunaaya karte hai inaki ore se kai patrikas bhi nikalati he. par inamen se adhiktar chal or prapanch kaa aashray lete hai isse shikshiton or vaigyanikon kii in par aasthaa nahin he. bahuterey antajkaran kii asaamaanya vrittiyon yaa avasthaaon ko apane prayog main laate hai. par in yuktiyon se shikshiton kaa samaadhaan nahin hota. phir samaadhaan kya he ? acharya shukla satya kii khoj main the. bhavvaadi darshanik param satya ko ek batalaate the jo ki chetan tha. duusari ore vaigyanik bhi param tatva ko ek batala rahe the joki bhoot tha. acharya shukla ne isse darshan or vigyaan ko lekar ek sameekaran taiyaar kiya or kaha ki bhedon main abhed gyaan or dharm donon kaa lakshya he. vigyaan isi abhed kii khoj main he, dharm isi kii ore dikh rahaa he. yahan kaha ja saktaa he ki acharya shukla ne vigyaan or darshan athwa vigyaan or dharm ko ek bindu par laa khadaa kiya he, jabaki in donon ke bich kaa fark unhen acchhee tarah se maaloom tha.
 unhone vishvaprapanch kii isi bhoomika main likhaa he vaigyanik nishchay or darshanik anumaan main bada bhed hota he. darshanik sanket maatr dete hai or vaigyanik byoron kii chaanbin karte he. lekin jaisaa ki armbh main kaha gaya he acharya shukla navdith shikshit bhartiya madhyavarg ke sadsy the. is kaaran unke lekhan kaa ek nishchit saamaajik sandarbh tha. unke samay main dharmik vivaad teevr rup main chal rahe the, jisase samaaj ke vibhinn dharmik sampradaayon ke bich ek tanaav kii sthiti bani rahati thi. swabhaavatah unhone kaha ki naanaa maton or majahabon kii vishesh sthool baton ko lekar jhagada tanta karne kaa samay ab nahin he. sab maton or sampradaayon main dharm or ishwar kii jo saamaanya bhaavana he usee kaa paksh ab shikshit paksh ke antargat aa saktaa he. ishwar saakaar he ki niraakaar, lambi dadhiwala he ki chaar haathawaala, arabi bolta he ki sanskrit, murti poojanevaalon se dosti rakhata he ki aasmaan kii ore haath uthaanewaalon se, in baton par vivaad karanevaale ab keval uphaas ke paatr honge. isi prakaar sristi ke jin rahasyon ko vigyaan khol chukaa he unke sambandh main jo pracheen puranic kathaayen or kalpanaayen hai ve ab dhaal-talwaar kaa kaam nahin de sakati. ab jinhen maidan main janaa ho ve naanaa vigyaanon se tathy sangrah karke sidhe us seemaa par jaaen jahaan do paksh ade hue hai - ek ore aatmavaadi, duusari ore anaatmavaadi; ek ore jadwaadi duusari ore nity chaitanyavaadee. yadi chaitanya kii nity satta sarvamaanya ho gayi to phir sab maton kii bhaavana kaa samarthan hua samajhie, kyonki chaitanya sarvaswaroop he. naanaa bhedon kii abheddrushti hi sachhee tatvadrushti he.
 isi ke dwaara satya kaa anubhav or matamtaantar ke raag-dwesh kaa parihaar ho saktaa he. is uddhran main kai baaten dhyaan dene yogya hai. ek to yah ki acharya shukla darshan ko bauddhik jalpanaaon se nikaalkar use jivan main upyogi banane ke paksh main the, jisase ki samaaj main matamtaantar janit raag-dwesh kaa parihaar ho sake. isi se sambaddh duusari baat yah he ki unki sabase badi chintaa bhedon main abhed ko dekhne kii thi, jisase ki bhedbhaav ke sthaan main maanviya sauhaard or ekatv kii sthapana ho sake. isiilie unhone bhoomika ke ant main paigambari akeshwarwad kaa joardaar shabdon main virodh or aupnishadik brahmavaad kaa samarthan kiya hai kyonki usamen 'ek sadwipra bahudhaa vadanti' kii rigvaidic bhaavana kaa vistaar hua he. acharya shukla darshan ke kshetra main chhide bhavvaad or bhautikwaad ke sangharsh ko saaf-saaf dekh rahe hai. dow ramvilas sharma ne "yadi chaitanya kii nity satta sarvamaanya ho gayi" main prayukt 'yadi' shabd kii ore hamaara dhyaan dilaayaa he joki bahut hi mahatvapurn he. iskaa matlab yah he ki acharya shukla bhavvaad or bhautikwaad ke sangharsh ko nirnay par pahunchaa hua nahin maanate. ve sirf satya ko jaanane ke icchhuk hai ve pratiksha kar rahe hai ki satya saamne aaye, aadhibhautik advait ke rup main yaa aadhyatmik advait ke rup main. unki mukhya chintaa samaaj ko lekar he. uparyukt uddhran main yah teesri dhyaan dene yogya baat he.
 vikaswad ke prabhaav se acharya shukla ne sampoorn maanav-sabhyataa ko vikasman mana. unhone likhaa he ki is siddhanth ke anusaar jis prakaar yah asiddh he ki sha se unnati karte-karte sabhy dasha ko praapt hui he. manushya aisa praani sristi ke aadi main hi ek baar utpann ho gaya, usee prakaar yah bhi asiddh he ki manushya jati ke bich dharm, gyaan or sabhyataa aadim kaal main bhi utani hi yaa usase badhkar thi jitani aajkal he. aadhunik mat yah he ki manushya jati asabhy da dhire-dhire us gyaan kii vruddhi hoti gayi he. isi prakaar dharmbhav bhi pehle bahut swalp or sade rup main tha, peeche saamaajik vyavhaaron kii vruddhi ke saath-saath uskaa bhi anek roopon main vikaas hota gaya. aage unhone dharm ke bare main or bhi spashtataa se kaha he ki lokvyavahaar or samaajavikas kii drushti se hi dharm or aachaar kii vyakhya kii gayi he, paralok or aadhyatm kii drushti se nahin. dusron ke prati jo aacharan ham karte hai usee main achche or bure kaa aarope ho saktaa he. vyavhaar-sambandh se hi kramshah sadasadvivek buddhi utpann hui he. in kathanon main acharya shukla ne saamaajik vyavhaar yaa vyavhaar sambandh kii jo baat kahi he uskaa khulaasa yah he ki sabhyataa or dharm kaa vikaas samaaj ke bheetar hua he. usee ke kaaran hua he usase alag rahakar nahin.
 samaaj se alag kisi sabhyataa or samskruti kaa vikaas sambhav nahin he. spashtatah yah bhautikwaadi drushti kaa izhaar he. maamla chunki dharm kaa he jiskaa aloukikta se anivaary sambandh mana jaataa rahaa he, isliye acharya shukla vikaswad kii etatsambandhi manyata kaa punah ullekh karte hue uskaa samarthan karte he vikaswad kii vyakhya ke anusaar dharm koi alokik, nity or swatantra padaarth nahin he. samaaj ke aashray se hi uskaa kramshah vikaas hua he. dharm kaa koi aisa saamaanya lakshan nahin bataaya ja saktaa jo sarvatra or sab kaal main manushya jati kii jab se utpatti hui he tab se ab tak baraabar maanya rahaa he. samaaj kii jyon-jyon vruddhi hoti gayi tyon-tyon dharm kii bhaavana main bhi deshkalanusaar pherfr hota gaya. koi samay tha jab ek kul duusare kul kii striyon ko churaana yaa ladakar chhinana acha samajhataa tha. devataaon kii vediyon par nar-bali dene main kisi ke rongte khadey nahin hote the. bible main iske kai ullekh hai, shunagashep kii vaidic gaatha bhi ek udhaaharan he. sankshep main kahen to acharya shukla kii vishwa-drushti paralokwaadi na hokar lokwaadi thi, jiske nirmaan main dharm or bhavvaadi darshan se adhik vaigyanik anusandhan or chintan kaa yoga tha. unki yahi drushti, joki nirantar vikasman he unke saamaajik raajnneetik, saanskrithik or saahitiyik chintan main abhivyakt hui he.
 'vishwa prapanch' hindi anuwaad vidha kaa pathpradarshak he | == bahari kadiyaan==
 sampoorn maanav-sabhyataa ko vikasman mana. unhone likhaa he ki is siddhanth ke anusaar jis prakaar yah asiddh he ki sha se unnati karte-karte sabhy dasha ko praapt hui he. manushya aisa praani sristi ke aadi main hi ek baar utpann ho gaya, usee prakaar yah bhi asiddh he ki manushya jati ke bich dharm, gyaan or sabhyataa aadim kaal main bhi utani hi yaa usase badhkar thi jitani aajkal he.
