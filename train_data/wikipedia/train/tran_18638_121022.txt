 Edward Jenner was the person who developed first vaccine
 tikaa ek jeevon ke sharir kaa upyog karke banaaya gaya drabya he jiske prayog se sharir kii kisi rog vishesh se ladane kii kshamta bad jaati he. 
 sharir kii vibhinn rakshapanktiyon ko bhedakar paraseete rogakaari jeevanu athwa vishaanu sharir main pravesh kar panpate hai or jeevvish utpann kar apane parposhi ke sharir main rog utpann karne main samarth hote hai. inke falswaroop sharir kii koshikaaye bhi jeevvish tathaa uske utpaadak sookshm keetanuon kii aakraamak pragati ke virodh main swaabhaavik pratikriya dwaara pratijeevvish, pratirakshi athwa pratirakshit pind utpann karti hai. keetanuon ke jeevvishnashak pratirakshi ke vikaas main kai din lag jate hai. yadi rog se turant mrityu nahin hoti or pratirakshi ke nirmaan ke liye yathesht avasar mil jaataa he, to rogakaari jeevanuonki aakraamak shakti kaa hraas hone lagata he or rog shaman hone kii sambhaavna bahut bad jaati he. jis jeevanu ke pratirodh ke liye pratiraksh utpann hote hai ve usee jeevanu par apana ghaatak prabhaav daalate hai. antra fever ke jeevanu ke pratirodhi pratirakshi pravahika athwa vishuchika ke jeevanuon ke liye ghaatak na hok kel antra fever ke jeevanu ko nasht karne main samarth hote hai. pratirakshi keval apane utpaadak pratijan ke liye hi ghaatak hone ke kaaran jati vishesh ke kehalaate hai.
 yadi kisi ke sharir main kisi rogvishesh ke roganirodhi pratirakshi us rog ke jeevanu dwaara sankraman hone ke purv hi prachur maatra main vidyaman hon, to vah jeevanu rog utpann karne main asamarth rahata he. yadi pratirakshi kii maatra aparyaapt ho, to halakaa sa rog hone kii sambhaavna rahati he. sankraman hone par roganirodhi pratirakshiyon kii utpatti ke kaaran yah dekha gaya he ki ek baar rog ho jane par vahi rog duusari baar kuch kaal tak nahin hota. ek baar chechak ho jane par duusari baar is rog ke hone kii sambhaavna praaia: nahin rahati. kuch ballrog shaishavkaal main ho jane par yuva yaa jaravastha main pun: nahin hote. isi siddhant ke aadhaar par kritrim tike dwaara roganirodhi pratirakshi sharir ke utpann kar, rogvishesh kii rokthaam safalataa purvak kii jaati he.
 tikaa lagane kaa mukhya prayojan bina rog utpann kiye sharir main roganirodhi pratirakshi kaa nirmaan karnaa he. prakritik rup se to pratirakshi rogakraman kii pratikriya ke kaaran banate hai, parantu tike dwaara ek prakaar kaa shityudh chhedakar sharir main pratirakshi kaa nirmaan karaayaa jaataa he. rog utpann karne main asamarth mrit jeevanuon kaa sharir main pravesh hote hi pratirakshiyon kaa utpaadan hone lagata he. mrit jeevanuon kaa upyog aavashyak hota he. aisi avasthaa main jivit jeevanuon kaa upyog aavashyak hota he. aisi avasthaa main jivit jeevanuon kii aakraamak shakti kaa nirbal kar unhen pehle nistej kar diya jaataa he jisase unamem rogakaari kshamta to nahin rahati, kintu pratirakshi banane kii shakti bani rahati he. jo jeevanu jeevvish utpann kar sakate hai, unke is jeevvish ko farmelin ke sanyog se shithil kar tike main prayukt kiya ja saktaa he. is prakaar ke farmelin prabhavit jeevvish ko jeevvishabh kehete hai. at: roganirodhi pratirakshi utpann karne ke liye mrit jeevanu nistejit jeevanu athwa jeevvishabh kaa prayog tike dwaara kiya jaataa he. roganirodhi tike ke liye jo drav kaam main laayaa jaataa he. roganirodhi tike ke liye jo drav kaam main laayaa jaataa he use vaxin kehete hai. yah vastav main mrit athwa nistejit jeevanuon kaa nilamban hota he. isamen finol athwa koi anya jeevanunashak padaarth mila diya jaataa he jisase vaxin kii shuddhta bani rahe.
 vaxin banane ke liye padaarthon se yukt anukool vaataavaran main jeevanu kaa sanjanan kiya jaataa he. or phir lavan vilyan main unka vilyan banaaya jaataa he. yadi jeevanu ko maarna aavashyak hua, to garam jal dwaara 60 degree sein. ke taap se athwa finol se nirjeev kar diya jaataa he. vilyan main jeevanu kii sankhya kaa pataa lagaate hai or phir aavashyak maatra main lavan vilyan milakar vilyan main jeevanuon kii sankhya purvanirdhaarit sankhya ke anusaar kar di jaati he. aavashyak pariksha dwaara vaxin kii shuddhta, nirdoshita or pratirakshan shakti kaa pataa lagaate hai or yadi vakson aushadhi nirmaan adhinium dwaara nirdhaarit vishisht gunon se yukt he, to ise prayog main laa sakate hai. adhinium ke prayek niyam kaa paalan aavashyak he.
 roganirodhan ke liye jo vaxin mukhyat: kaam main laae jate hai unka sookshm parichay is prakaar he :
 chechak ke vishaanu ko vairiyola kehete hai. tike ke liye is vishaanu kaa upyog pracheen kaal se hota aayaa he. yah vishaanu chechak utpann kar saktaa he, is kaaran nirdosh nahin he. at: gat 150 varshon se vairiyola ke sthaan par gomsuri ke vaxinia naamak vishaanu kaa upyog kiya ja rahaa he. vairiyola kaa upyog sabhi deshon main varjit he. gomsuri kaa vaxinia naamak vishaanu manushya main chechak rog utpann nahin kar paata parantu use pratirakshi chechak nirodhak hote hai. gomsuri ke vishaanu bachade, padave yaa bhed kii twachaa main sanvardhan karte hai. twachaa kaa jal or sabun se dho ponchkar usamen halakaa sa kharonch kar diya jaataa he jisapar vaxinia kaa vilyan ragad diya jaataa he. lagbhag 120 ghante main pashu kii twachaa par masoorika ke dane uth aate hai. adhiktar dane pitaka ke rup main hote hai jinamein se kuch jal athwa pusyukt hote hai jinhen kramash: jalsphotica or pussphotica kehete hai. in daanon ko kharonchkar khurchan ekatra kar lete hai. kharonchne kaa kaary halake halake kiya jaataa he jisase keval twachaa kii khurchan hi praapt ho, uske saath rudhir na aa paae. is khurchan ko glisreen ke vilyan ke saath yantron dwaara pis lete hai. glisreen main gomsri ke vishaanu ke is vilyan ko hi tike ke liye prayukt karte hai. upyog main laane se purv is vilyan ko ether yaa chlofarm ke vaashp se shodhit kiya jaataa he or shuddhta, nirdoshita tathaa pratirakshak shakti kii pariksha kii jaati he. chechak nirodhak tikaa atyant laabhakaari he or iske parinamswaroop kai deshon main is bhayankar rog kaa unmoolan kar diya gaya he. prayek balak ko teen se chah maas kii avasthaa main tikaa lag jaae or phir paanch-paanch varshon ke antar se baraabar lagata rahe, to chechak rog kii sambhaavna nahin rahati. praaia: sabhi unnat deshon main ya tikaa anivaary rup se lagaaya jaataa he. yah tikaa sarvatha nirdosh he. isse jo utpaat sambhav hai, ve naganya hai. yah tikaa sabhi ko ni:shulk lagaaya jaataa he. bina tikaa lagavaaye koi yatri videsh nahin ja paata. tikaa lagane ke aath din baad raganirodhi shakti utpann ho jaati he jo kai varshon tak bani rahati he. kintu videshyatra ke liye teen varsh se adhik purana tikaa maanya nahin hota.
 peetajvar ke nistejit vishaanu ko kukkut ke andon kii aparaposhika kala main sanjanan kar nirvaat sthaan main sukha liya jaataa he. aavashyaktaa padane par nisankramit jal main vishaanu ke shushk churna ko gholkar tatkaal kaam main laate hai. tikaa lagane ke 10-14 din ke andar hi roganirodhi shakti utpann ho jaati he jo praaia: chah varsh tak bani rahati he. peetajvar ke kshetra se yaa us maarg se bharat main aanevaale prayek yatri ko yah tikaa anivaary rup se lagavaana padataa he.
 polio athwa polio miellitis ballrog he. iske vishaanu ko bandar ke vrikk main utpann kar salk kii vidhi se vaxin banaaya jaataa he. sanyukt rajya america main salk kaa vaxin bahut laabhadaayak siddh hua he or kai deshon main iskaa chalan bad rahaa he. polio rog kii rokthaam ke liye balak ko do tike do se lekar chah saptaah tak ke antar se lagaae jate hai. yadi teesraa tikaa saat maas pashchaat or lagava liya jaae, to uskaa gun or bhi adhik prabhavakaari hota he.
 e tathaa bi jati ke influenza ke vishaanu ko murgi ke andey kii aparaposhika main utpann kar vaxin banaaya jaataa he. tikaa lagane ke ek saptaah pashchaat roganirodhi shakti utpann ho jaati he kintu vah bahut thode kaal tak bani rahati he. is vaxin kaa abhi adhik chalan nahin hua.
  alrk nirodhi vaxin - pagal kute, gidad, bhedie aadi ke kaatane par rabies rog se bachane ke liye yah tikaa bahut laabhkar he. rog rebies ke vithika vishaanu se hota he kintu isi vishaanu kaa nistejit rupavaala sthir vishaanu rogakaari nahin he kintu roganirodhi pratirakshi kaa utpaadak he. rebies ke sthir vishaanu ko bhed yaa khargosh ke mastishk main utpann karte hai or phir mastishk ko piskar finolayukt lavan vilyan main vilyan bana lete hai. pagal kute ke kaatane par aavashyaktaanusaar 14 din tak nity ek tikaa lagaate hai. is vaxin kii shakti badhaakar kutton ko tikaa lagaakar unhen bhi alrk rog se bachaaya ja saktaa he. pagal kute, gidad, bhedie ke kaatane par 72 ghante ke andar anti rebies vaxin kaa injection lagavaana aavashyak he alrk nirodhi vaxin na lagavane par marij rebies rog se grasit ho saktaa he.
 kshareey poshak tatvayukt agar par vishuchika ke lolanu utpann kar inkaa lavan vilyan main vilyan bana lete hai. phir finol dwaara sabhi lolanuon ko nirjeev kar vaxin banaate hai. vishuchikakaari inaaba tathaa ogava donon jati ke lolanu vaxin main hote hai or prati mili litre main inaki sankhya aath arab hoti he. iskaa tikaa ek saptaah ke antar se do baar laganaa adhik acha he parantu ek baar kaa tikaa bhi vishuchika nirodh main bahut upyogi siddh hua he. roganirodhi shakti aath diwas main utpann hoti he. or chah maas tak bani rahati he. tikaa lagane se koi vishesh asuvidha nahin hoti. videshyatra ke parv is tike kaa lagavaana aavashyak he.
 typhoid tathaa para typhoid e tathaa bi jati ke jeevanu ko poshak tatvayukt agar athwa sanshleshit padaarthon main utpann kar ooshmaa dwaara nirjeev kar diya jaataa he or in nirjeev jeevanuon kaa lavan jal main vilyan banaate hai tathaa phenol main surakshit rakhte hai. is vaxin main typhoid ke ek arab or paratyphoid e tathaa bi ke 75-75 karod jeevanu prati millilitre main hote hai. ek saptaah ke antar se do baar tikaa lene se nirodh shakti ek baar ke tike kii apeksha adhik balwati hoti he. prati varsh niyamit rup se tikaa lete rahane se is rog kii ashanka nahin rahati.
 plig ke kataanuon ko jal vishleshit caseen main utpann karke farmelin se nirvish karte hai, tab vaxin banaate hai jis fineel maracurik nitrate main surakshit rakhte hai. ek saptaah ke antar se do baar tikaa diya jaataa he or nirobshakti chah maas tak bani rahati he.
 ise bi.si.ji. vaxin kehete hai. sanshleshit poshak padaarth main gokshay ke nistejit keetanuon ko utpann kar unase vaxin banaate hai. is vaxin kaa tikaa keval unheen ko jo mento kii tuberkulin pariksha dwaara kshaysankraman rahit vyaktiyon ko lagaana aavashyak he. janata main is tike kaa prasar vyapak rup se hona chahie. is tike kii upyogita kshaygrast nirdhan deshon ke liye atyant mahatvapurn he. isaki safalataa purnat: pramanit ho chuki he. tikaa nirdosh, niraapad or prabhaavshaalee he isamen andeh karne kaa koi kaaran nahin he. kalpit athwa naganya dosha kaa badhaava dekar tike kaa virodh karnaa anuchit he. lakhon karodon praaniyon ko yah tikaa lag chukaa he or shishav kaaleen praathmik kshaysankraman kii rokthaam main yah bahut upyogi siddh hua he.
 andey kii aparaposhika kala par tifus ke ricketrusia ko utpann kar iske finolayukt vilyan ko tike ke kaam main laate hai. ek ek saptaah ke antar se teen tike lagaae jate hai.
 yah vaxin kukkur khaansi ke haemophilas partusis naamak keetanu ke vilyan ko farmelin se nirjeev kar fitkiri se avakshepit kar banaaya jaataa he. ek ek maas ke antar se teen tike die jate hai.
 dipthiria ke keetanu se uskaa jeevvish pruthak kar farmelin ke sanyog se jeevvishabh banaate hai jise fitkiri se avakshepit kar e.pi.tii. naamak tikaa banaate hai. ek maas ke antar se iske do tike baalkon ko die jate hai. haal hi main jeevvishabh ko or bhi shodhit kar pi.tii.e.pi. banaaya gaya he jo adhik gunakari kaha jaataa he. vayask vyaktiyon ko e.pi.tii. sahan nahin hota, is kaaran unhen tii.e.epa. diya jaataa he jisamen jeevvishabh kii tivrata ko pratijeevvish dwaara kam kar diya jaataa he.
 yah bhi dipthiria ke e.pi.tii. kii tarah banaaya jaataa he. ek maas ke antar se do tike die jate hai. dipthiria tathaa titains ke tike vastut: vaxin nahin, pratyut jeevvishabh hai.
 uparyukt roganirodhi tikon dwaara sakriy rog pratiraksha utpann kii jaati he jisamen rogakaari jeevanuon ke pratijan se roganirodhi pratirakshi tikaa lenevaale vyakti ke sharir main hi banate hai. is prakaar kii sakriy pratirakshi utpann karne main kuch samay lagata he kitu roganirodhi kshamta dirghakaalin hoti he. yadi sakriy pratirakshadaayi vaxin ko kisi pashu main prayukt kiya jaae or uske rakt main utpann pratirakshi kisi manushya ko tike dwaara diya jaae, to jo pratiraksha praapt hogi vah niskriy kehalaaegi. niskriy pratiraksha ke liye vaxin ke sthaan par kisi sakriy pratirakshit pashu ke rudhir kaa pratirakshiyukt serum kaal main laate hai. niskriy pratirakshi turant hi prabhavakar hota he kintu uski vyapti alpakaalik hoti he. is kaaran roganirodh kii apeksha vah rog kii chikitsa main adhik upyogi hota he. kuch sakriy pratirakshadaayi vaxin chirkaalik rogon kii chikitsa ke liye bhi prayukt kiye jate hai. kintu naveen sanshleshit or antibiotic oshadhiyon ke prasar se chikitsa main vaxinon kaa prayog bahut kam ho gaya he.
 rudhir main paaya janevaala gamma globulin roganirodh main bahut sahaayak hota he. romantak athwa masoorika kii rokthaam main gamma globulin dena laabhadaayak he. jin sankramak rogon kii rokthaam yaa chikitsa ke liye koi vishesh aushadhi gyaat nahin he usamen kisi aise vyakti ke rudhir kaa serum kaam me laate hai jo haal hi main us rog se mukt hua ho. rogamukt vyakti ke rudhir ke serum main pratirakshi hote hai, jo rog shaman ke liye rogiyon ko die jate hai. is prakaar ke pratirakshiyukt rudhir kaa serum praapt karne ke liye rudhir bank kholane kii aavashyaktaa he jisamen rogamukt vyakti, rogiyon ke laabh ke liye apana rudhir daan de saken. rudhiradhaan dwaara bhi daata ke rudhir ke vishesh pratirakshi rudhir grahan karanevaale ko praapt ho jate hai.
 balrogon main dipthiria, tetanus or kukkurkhaansi ke pratishedh ke liye sakriy pratirakshakaari jeevvishaabhon tathaa vaxinon ko milakar tridharmee vaxin bana lete hai jisase uparyukt teenon rogon ke liye ek hi tikaa diya ja sake. ab tridharmee vaxin main polio vaxin bhi milakar chaaron rogon kaa pratishedh ek saath kiya ja saktaa he. 
