 union carbide korporation sanyukt rajya america kii rasayan or bahulak banane vaali sabase badi companiyon main se ek he or vartmaan main company main 3,800 se adhik karmchaaree karyrat hai. 1984 main company ke bharat ke rajya madhya pradesh ke shahar bhopal sthit sanyantr se mithail isosynet naamak gas ke risaav ko ab tak kii sabase badi audyogic durghatana mana jaataa he, jisane company ko isaki ab tak kii sabase badi badanaami di he. union carbide ko is traasadee ke liye jimmedaar paaya gaya, lekin company ne is traasadee ke liye khud ko jimmedaar maanane se saaf inkaar kar diya jiske parinamswaroop lagbhag 15000 logon kii mrityu ho gayi or lagbhag 500000 vyakti isse prabhavit hue. 6 farvari 2001 ko union carbide, dou chemical company kii ek purna swaamitv vaali sahaayak company ban gayi. isi varsh company ke gas peediton ke saath hue ek samjhaute or bhopal memorial hospital and research centre ke shuruyaat ke saath bharat main iskaa adhyay samaapt ho gaya. union carbide apane utpaadon kaa adhikansh dou chemical ko bechati he. yah dou jones industrial everej kaa ek purv ghatak bhi he.
 san 1920 main, iske shodhakartaaon ne prakritik gas dravon jaise ki ithen or propen se ithilin banane kii ek kifayati vidhi viksit kii jisane aadhunik petrorsayan udyog ko janm diya. aaj, union carbide ke paas is udyog se judi sabase unnat prakriyaayen or utprerak praudyogikiyaan hai or yah vishwa kii kuch sabase kifayati or bade paimaane kii utpaadan suvidhaon kaa prachaalan karti he. vinievesh se pehle vibhinn utpaada jaise ki eveready or enrgiser bydarees, glad bags and reps, simoniz car vaix or prestone antifries aadi company ke swaamitv ke aadhin the. dou chemical company dwaara company ke adhigahan se pehle iske electronic rasayan, poliurethen intermediat audyogic gaison or carbon utpaadon jaise vyavsaayon kaa vinievesh kiya gaya.
 bhopal gas traasadee ek audyogic durghatana thi jo bharat ke rajya madhya pradesh ke bhopal shahar main union carbide, ke ek kitnashak sanyantr main ghati thi. 3 disambar 1984, kii aadhi raat ko company ke sanyantr se akasmaat hue vishakt mithail isosynet gas or anya rasayano ke risaav kii chapet main sanyantr ke aasapaas ke ilaakon main rahane vaale lagbhag 500000 log aaye the. pehali aadhikarik vijyapti ke anusaar tatkaal marane waalon kii sankhya 2259 thi. madhya pradesh sarkaar ke anusaar kul 3787 vyaktiyon kii mrityu gas ke risaav ke parinamswaroop hui thi. gaiyr sarkari anumaano ke anusaar 8,000-10,000 vyaktiyon kii maut gas risaav ke 72 ghante ke bheetar ho gai thi or lagbhag 25,000 vyakti ab tak gas se sambandhit bimariyon se mar chuke hai. 40,000 se adhik sthaayee rup se viklang, andhe or anya gas vyaadhiyon se grasit hue the, sab mila kar 521.000 log gas se prabhavit hue.
 hox nest surang aapadaa san 1927 or 1932 ke bich pashchim varjeenia surang pariyojna main ghati thi, jise union carbide ke netritv main banaaya ja rahaa tha. surang ke nirmaan ke dauraan shramikon ko silica khanij mila or unhen uskaa khanan karne kaa aadesh mila. is silica kaa prayog ispaat ke vaidyutprasanskaran main hona tha. khanikon ko khanan ke dauraan suraksha upkaran jaise ki nakaab yaa shwasan yantra nahin pradaan kiye gayi. silica kii dhul ke sampark main aane se kai khanikon ko ek kamjor fefdon kii beemaari silicosis ho gayi. nirmaan sthal ke ek aitihaasik smarkapatt ke anusaar, silicosis 109 mauton ke liye jimmedaar thi. ek congreshnal sunwaayee ke anusaar marane waalon kii sankhya 476 thi.
