 khagoljeev vigyaan puure brahmand main jivan ke shuruyaat, failaav, kram vikaas or bhavishya ke adhyayan ko kehete hai. vigyaan kaa yah kshetra kai kathin prashnon kaa jawaab dene kii koshish karata he, masalan -
 abhi tak vaigyanikon ko keval ek hi grah gyaat he jisapar jivan he: prithvi. is vajah se keval isi ek udahaaran se prerit hokar vah aise anya sthanon kii kalpana karte aae hai jahaan jivan sambhav ho. haal hi main khoje gaye gair-saureey grahon se hamaare suraj ke alaava anya taron ke vaasayogy kshetron main bhi grahon ke milane kii ummiden jaagi hai, jis se yah lag rahaa he ke khagoljeev vigyaan sambhawatah ek nae daur kii dahleez par ho saktaa he.
 "khagoljeev vigyaan" ko angrezi main "astrobyology" kehete hai.
 prithvi par jivan kaa adhyayan karke vaigyanikon ko ek paristhitiyon kii suchi to mil gayi he jo jivan ke anukool he. isamen carbon zaruri mana jaataa he kyonki iske parmaanuon main lambe-lambe anu banane kii kshamta he. vaise to vaigyanik anya tatwon kaa bhi jivan kaa aadhaar banane kii kalpana karte hai lekin carbon yah bhoomika bahut sahajata se nibhaataa he. pani kii maujuudagi bhi zaruri maani jaati he kyonki isamen tarah-tarah ke rasayan mishrit ho sakate hai. iskaa arth he ke jivan ke liye grah na to itnaa garam hona chahie ke pani sirf bhaap ke rup main hi ho or na hi itnaa sard ke sirf barf hi ke rup main mili. in baton ko nazar main rakhte hue abhi tak vaigyanik suraj jaise taron ko hi jivan-yogya grahon kaa rakshak maanate the, lekin haal main laal boune taron ke ird-gird bhi prithvi jaise grahon ke milane kii sambhaavnaaen dikhne lagi hai kyonki aise taare bahut lambe kaalo ke liye apane ird-gird ke grahiy mandalon main sthai paristhitiyaan rakh sakate hai. yah ek bahut hi ahm khoj he kyonki suraj-jaise taare brahmand main kam pratishat main milte hai, jabaki laal boune taron kii taadaad bahut hi zyada he.
 agar anya grahon par jivan carbon or pani par aadhaarit bhi ho, yah nahin kaha ja saktaa ke unke shariron main bhi koshikaaye hongi jinhen banane ke niyam prithvi ke jeevon kii tarah dillane par aadhaarit honge. yah sambhav he ke un jeevon main koi or vyavastha aadhaar ho.
 jaise-jaise prithvi par jeevon ke failaav ke bare main jaankaree badi he, vaigyanikon ko aisi jagahon par charampasandi jeev falte-phoolate hue mili hai jahaan kabhi jivan naa-mumkin samajha jaataa tha. kabhi sochaa jaataa tha ke gahare samudr ke tahon kii khaaiyon ke bhayankar dabaav main jeev nahin rah sakate. yah bhi sochaa jaataa tha ke bahut adhik taapmaana main bhi jeev nahin rah sakate. lekin pichley kuch dashakon main vaigyanikon ne gahare samudr main jwalamukheey garmi se khaulate hue pani or gas ke fawwaare paae hai jinamein charampasandi jeevanu punap rahe hai. khagolashastriyon kaa vishvas he ke saura mandal ke paanchave grah brihaspati ke prakritik upgrah europa kii barfili sataha ke neeche ek pani kaa samudr he jise brihaspati kaa bhayankar jowarbhata bal goonthta rahata he. sambhav he vahaan bhi aise garm pani ke kshetra or unamem panpate sookshmjeev hon.
 isi tarah samajha jaataa tha ke khule antariksh ke vyom main or vikiran-grast vaataavaran main jeev nahin rah sakate, kyonki inamen unki koshikaaye fat jaati hai or unka dillane karaab ho jaataa he. lekin ab risocarpan jyographicum jaise jeev paae ja chuke hai jo antariksh yaan dwaara vyom main le jaae gaye or 15 dinon ke baad prithvi par waapas laane par zindaa paae gaye. is se vaigyanikon ko ab yah bhi shankaa hone lagi he ke sambhav he ke jeev ulkapindon dwaara ek grah se dusre grah tak fail saken. kuch vaigyanik to yahan tak sochate hai ke shaayad prithvi par jivan shuru main isi tarah kisi or grah se aayaa ho. is kalpana main kisi anya grah par kabhi jeevanu rahen ho sakate he jabaki prithvi kisi bhi jivan se maharoom thi. phir mangal par ek bada ulkapind padaa jis se mangal kii kuch badi chattaane udakar antariksh main chali gai or unamem se kuch prithvi kii ore bhi nikaleen. jab yah prithvi ke paas pahaunchi to prithvi ne apane gurutvkarshan se unhen khinch liya or ve swayan ulkapind banakar prithvi par giriin. inamen kuch jeevanu jivit batch gaye jinhen prithvi kaa vaataavaran anukool laga or ve failane lage. anya vaigyanik is kalpana main bahut se nuks nikalakar ise asambhav kehete hai. vivaad jari he.
