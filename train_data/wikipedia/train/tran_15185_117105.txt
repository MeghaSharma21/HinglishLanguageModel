 saanchaa:Close RelationshipsaMwarvEyakwika sambandh, do yaa adhik logon ke bich kaa sambandh he jo asthaayee yaa sthir swaroop kaa ho saktaa he. yah sambandh vivahetar, prem or pasand, saamaanya vyavsaayik meljol yaa kisi anya prakaar kii saamaajik patibaddhta par aadhaarit ho saktaa he. antarvaiyaktik sambandh saamaajik, saanskrithik or anya prabhaavon ke sandarbh main nirmit hote hai. sandarbh paariwarik sambandh, dosti, vivaah, sahyogiyon se sambandh, kaary, club, pados tathaa poojasthalon ke anusaar bhinn ho saktaa he. ve kanoon, pratha or aapasi samjhaute dwaara niyantrit ho sakate hai, tathaa saamaajik samoohon evam sampurna samaaj kaa aadhaar hote hai. yadhyapi maanav multah ek saamaajik praani he, kintu antarvaiyaktik sambandh sadaiv swasth nahin hote hai. aswasth sambandhon ke udaahranon main atyachaarpurn rishte evam sah-nirbharta shaamil hai.
 kisi bhi rishte ko saamanytah do vyaktiyon ke bich ke sambandh ke taur par dekha jaataa he, jaise ki romani yaa ghanishtha sambandh, yaa abhibhavak-santan sambandh. akele vyaktiyon kaa bhi logon ke samooh ke saath sambandh sthapit ho saktaa he, jaise ki, ek padri or uske bhaktagan, ek chachaa or ek parivaar, yaa ek meyar tathaa ek shahar ke bich kaa sambandh. ant main, samooh yaa rashtron ke bhi ek duusare ke saath sambandh ho sakate hai, haalanki antarvaiyaktik sambandhon ke vishay ke antargat aanevaale kshetron kii tulana main yah ek kahin adhik vistrut kshetra he. samoohon ke bich ke sambandhon ke bare main adhik jaankaree praapt karne ke liye kripaya antarrashtriya sambandhon jaise lekhon ko dekhen. rishton par kiye gaye adhikansh adhyayan premi jodon yaa premiyon ke do jodon par kendrit hote hai. haalanki, ye ghanishtha rishte antarvaiyaktik sambandhon kaa ek chota upvarg maatr hai. antarvaiyaktik sambandhon main mitrataa ko bhi shaamil kiya ja saktaa he, jaise ki asamarth vyaktiyon evam unki dekhbhaal karne vaale vyaktiyon ke bich ke sambandh.
 in rishton main aamtaur par kuch maatra main paraspar nirbharta shaamil hoti he. kisi bhi rishte main log ek duusare ko prabhavit karte hai, apane vichaaron or bhaawanaaon ko saajha karte hai or saath milakar kaam karte hai. is paraspar nirbharta kii vajah se, inamen shaamil kisi ek sadsy ko prabhavit karanevaali yaa badlaav laanevaali chijen duusare sadsy ko bhi kuch had tak prabhavit karti hai. antarvaiyaktik sambandhon ke adhyayan main saamaajik vigyaan kii kai shakhaon kaa samavesh hota he, jaise samajashaastra, manovigyaan, maanavshaastra tathaa saamaajik kaary.
 antarvaiyaktik sambandhon main nikatataa or paariwarik rishte shaamil hote hai jisamen log anuvaanshikta yaa raktasambandh se jude hote hai. inamen pita, mata, putr yaa putree jaisi bhoomikaayen shaamil hoti hai. shaadi dwaara bhi rishton kaa nirmaan ho saktaa he jaise ki, pati, patni, saas, sasur, foofa, mausa yaa chachee, maami. ye kanoon dwaara manyata praapt aupchaarik dirghakaalin rishte ho sakate hai jinhen vivaah yaa nagari sanyog jaise saarvajanik samaaroh ke madhyam se aupchaarik rup pradaan kiya gaya he. ve anaupchaarik dirghakaalin rishte bhi ho sakate hai, jaise ki, ek saath rahane yaa uske bina honevaale prem sambandh yaa romani rishte. in maamalon main is "duusare vyakti" ko aksar premi, boyfriend yaa garlfriend kaha jaataa he, jo maatr purush athwa mahila mitra yaa "mahatvapurn vyakti" se kaaphi bhinn hota he. agar saathi ek saath rahete hai, to yah rishta vivaah ke samaan ho saktaa he or shaamil vyaktiyon ko sambhawatah pati or patni bhi kaha ja saktaa he. scottish saamaanya kanoon ek nishchit avadhi ke baad aise jodon ko vaastavik vivaahit jode ke taur par manyata de saktaa he. anya deshon main dirghakaalin sambandh, kanoon main koi vishesh darja na hone ke baavjood saamaanya-kanoonee vivaah ke naam se jane ja sakate hai. rakhel shabd, paaramparik taur par kisi pehle se vivaahit yaa avivaahit purush kii mahila premi ko sanderbhit kar saktaa he. ek rakhel ko "aadhikarik rakhel" kaa darja diya ja saktaa he ); jaisaa ki maadaam di pampador ke kariyar main drushtaant hota he. "puka" naamak ek shabd he jisaki utpatti sambhawatah hawaii dweep se hui he. hawaii bhashaa main iskaa matlab he "chhed", jiskaa upyog saamanytah amir purushon kii sampatti kaa hissaa paane kii ummid main unke saath shaaririk sambandh rakhanevaali mahilaon ke liye kiya jaataa he.
 rishte kaa str is baat par nirbhar karata he ki ham duusare vyakti ke saath kis tarah kaa samvaad sthapit karte hai. antarvaiyaktik sambandh or samvaad ek do-tarafa maarg hota he jise donon taraf se khulaa hona chahie. swayan ke liye mahatvapurn vyakti se samvaad karne kaa tarika, apane maalikon yaa chote bhai se baat karne ke tareeke se bhinn hota he. kairen renolds ke niabandh ke anusaar, samvaad ke prasaaran model ke paanch pramukh bhaag hai: 
 haalanki, channel ke saath hastkshep kar shor mul sandesh ko badal saktaa he. kairen renolds ke anusaar iskaa sambandh antarvaiyaktik sambandhon se joda ja saktaa he, kyonki sandeshon ke preshak evam graahak ke liye sandesh ko ek hi sandarbh main samaj lenaa aavashyak hota he, taaki uskaa galat arth nikaalane se bachaa ja sake. yadi sandesh kaa galat arth nikaala jaae, to yah rishte ke liye hanikaarak ho saktaa he. ek safal rishte ke liye sanchaar atyant mahatvapurn ghatak he. samay ke saath log ek duusare ke saath adhik sahaj ho jate hai isliye unke nazariye bhi badal jate hai. yah preshak dwaara sandesh bhejne yaa praptakarta dwaara uskaa arth nikaalane kii kriya ko prabhavit kar saktaa he. dainiel chandlers ne apane ek niabandh main kaha he ki asmaan adhikaron vaale sambandhon ke liye koi praavdhaan nahin kiya gaya he. duusare shabdon main kahen to, unka taatpary he ki log duusare vyakti ke vichaaron ko hameshaa mahatvapurn yaa vishwasaneey nahin samajhate hai. antarvaiyaktik sambandhon ke drushtikon se, ek aadmi apane swayan ke maanakon maddenjar apni premika kii baton par kabhi bhi vishwaas nahin kar saktaa, jo unke sambandhon ko tabah kar saktaa he. prayek vyakti ke liye dusron kii baton ko samajhane kaa tarika alag-alag hota he; isliye antarvaiyaktik sambandh main prasaaran model ko sammilit karnaa kathin hota he kyonki sandesh kaa arth kisi bhi samay badal saktaa he.
 mitrataa main aapasi pasand, vishwaas, sammaan or yahaan tak ki aksar prem tathaa bina shart sweekruti bhi shaamil hoti he. yah aamtaur par vyaktiyon ke bich samanta tathaa mataikyta kii khoj yaa sthapana ko ingit karti he. internet dosti or patr-mitrataa bhautik rup se atyadhik dur hone par bhi sambhav ho sakati he. bhaichara or bhaginitv, samaan kaaran yaa samaan ruchi rakhanevaale logon kii ekajutata ko sanderbhit kar saktaa he jisamen club, sanstha, sanghathan, samaaj, ghar, birdari yaa bhagini samaaj kii aupchaarik sadsyta shaamil ho sakati he. is prakaar ke antarvaiyaktik sambandh shaanti athwa yuddh ke dauraan saathi sainikon kii maitri se sambandhit hote hai. samaan vyavsaay, peshey yaa samaan kaary-kshetra main kaam karanevaale bhagidaaron yaa sah-karmiyon main bhi dirghakaalin antarvaiyaktik sambandh sthapit ho sakate hai.
 hamasafar un vyaktiyon ko kehete hai jo samaan vichaaron tathaa drushtikon ke kaaran ek duusare ke kaaphi nikat hote hai or ek duusare ke prati parsparik sweekaaryata evam samaj darshaate hai. umrbhar ke liye judane ke kaaran hamasafar yon saathi bhi ban sakate hai, lekin aisa aavashyak nahin he. sanyog se bane sambandh ve yon sambandh hote hai jo keval yon vyavhaar kii ichha se banaae gaye ek raatri ke sambandh se pare hote hai. yon sambandh ke simit arth main dekha jaae to isamen shaamil vyaktiyon ko "laabh ke liye bane dost" yaa "hooking ap " kii shrenee main rakhaa ja saktaa he, yaa vyapak arth main unhen yon saathi ke rup main sanderbhit kiya ja saktaa he. nishkaam prem ek pragadh sambandh he jisamen yon tatva shaamil nahin hota, vishesh rup se aise maamalon main jahaan kisi ko sahajata se galatafahami ho sakati he.
 antarvaiyaktik sambandh kaa swaroop gatisheel hota he or ve nirantar parivartit hote rahete hai. jivit praaniyon kii hi tarah, sambandhon kii bhi ek shuruyaat, jeevankaal or ek ant hota he. jaise-jaise log ek duusare ko jaanane or bhaavnaatmak rup se kareeb aane lagate hai, ye sambandh bhi dhire-dhire viksit or behatar hote jate hai; yaa log jab ek duusare se dur hone lagate hai, apane jivan main mashgool ho jate hai or nae sambandhon kaa nirmaan karte hai tab ye sambandh bhi dhire-dhire bigadane lagate hai. manovaigyanik jorge leavinger dwaara prastaavit model ko sambandhon ke vikaas ke kshetra ke sarvaadhik prabhaavshaalee modelon main se ek mana jaataa he. is model ko itarlingi, vayask romani sambandhon kaa varnan karne ke liye taiyaar kiya gaya tha, lekin anya prakaar ke antarvaiyaktik sambandhon ke liye bhi iskaa istemaal kiya jaataa he. is model ke anusaar, ek sambandh kaa swaabhaavik vikaas nimnlikhit paanch charnon main hota he:
 mitrataa kaa swaroop kaaphi gatisheel hota he. duusare shabdon main, ek vyakti ek maujuuda dost ke dost kaa ek dost ban saktaa he. haalanki, agar do log ek hi vyakti ke saath yon sambandh rakhte hai, to ve dost kii bajaay pratiyogi ban sakate hai. tadnusaar, ek dost ke yon saathi ke saath yon vyavhaar, dosti ko nuksaan pahunchaa saktaa he . do doston ke bich yon gatividhiyaan, yaa to "agle str par le ja kar" yaa sambandh viched karke us rishte ko parivartit kar sakati hai. yon saathiyon ko mitra ke rup main bhi vargeekrut kiya ja saktaa he or yah yon sambandh mitrataa ko badha, yaa khatam bhi kar saktaa he.
 kanoonee manjuuri, vivaah or nagari sanyogon ko samaaj ke "sammanneey" buniyadi khandon ke taur par majbootee pradaan karne ke saath-saath kanoonee jama bhi pahanaati he. misaal ke taur par, sanyukt rajya america main sarvocch nyaayalay dwaara laurence banaam texas maamle main samalangik yon sambandhon ko gunahon kii shrenee se nikaalane ke nirnay ne dirghakaalin samalangik sambandhon ko mukhya dhara main laane or is desh main samalangik vivaahon ke vaidhikaran kii sambhaavna ko kholane ke maarg ko prashast kiya.
 == falte-phoolate sambandh ==sakaaratmak manovaigyanik "falte-phoolate rishte" shabd kaa upyog aise antarvaiyaktik sambandhon kaa varnan karne ke liye karte hai jo na keval khushhaal hote hai, balki unamem prachur maatra main ghanishthata, vikaas or lacheelaapan bhi shaamil hota he. falte-phoolate sambandh, ghanishtha sambandhon ke saath-saath anya saamaajik sambandhon par bhi dhyaan kendrit karne ke liye ek gatisheel santulan uplabdh karaate hai.
 jabaki nikat sambandhon par visheshgyata praapt karne vaale paramparik manovaigyanik sambandhon kii dushkriyaatmakataa par dhyaan kendrit karte hai, vahiin sakaaratmak manovigyaan kaa tark he ki sambandhon kaa swasthya keval sambandhon kii dushkriyaatmakataa kaa abhaav maatr hi nahin he. swasth sambandh surakshit lagaav kii neenv par hi khadey hote hai or prem tathaa uddeshypurna sakaaratmak vyavhaaron dwaara unhen banaae rakhaa jaataa he. iske atirikt, swasth sambandhon ko "faltaa-phulataa" bhi banaaya ja saktaa he. sakaaratmak manovaigyanik, maujuuda sambandhon ko faltaa-phulataa banane vaale gunon kii talash kar rahe hai or yah pataa lagane kii koshish kar rahe hai ki apane maujuuda or bhavishya ke vyaktigat sambandhon ko behatar banane ke liye bhagidaaron ko kin kaushalon ko sikhaanaa chahie. 
 swasth sambandh surakshit lagaav kii ek neenv par banate hai. vayask lagaav ke model sambandh kii antarangta se sambandhit aatanrik apekshaaon tathaa variyataon kaa pratinidhitiv karte hai, jo unke vyavhaar main parilakshith hota he. surakshit vayask lagaav, jisamen kam lagaav se sambandhit parihaar or chintaa jaise vyavhaar shaamil hai, ke anek phaayde hai. surakshit or nishcint lagaav ke daayre main rahakar log apni adarsh kaary kshamta praapt kar sakate hai tathaa fal-phool sakate hai. 
 prem kii kshamta maanvi sambandhon ko gaharaai pradaan karti he, bhaavnaatmak tathaa shaareerik rup se logon ko ek duusare ke kareeb laati he or logon ko swayan tathaa sansar ke prati ek vistrut drushtikon apnaane ke liye prerit karti he. manovaigyanik robert sternberg ne apane pyaar ke trikoniya siddhant main anumaan lagaaya he ki prem teen bhaawanaaon kaa mishran he: 1) junun, yaa shaareerik aakarshan, 2) ghanishthata, yaa nikatataa kii bhavanaaen or 3) patibaddhta, jisamen sambandh ko shuru karne tathaa banaae rakhane kaa nirnay bhi shaamil he. in teenon bhaawanaaon kii upasthiti prem kii paraakaashtha ko darshaati he, jo chirkaalin hota he. iske atirikt, vaivaahik sambandhon main ghanishthata or junun kii upasthiti vaivaahik santushti kii dyotak hoti he. saath hi, patibaddhta sambandhon main santushti kaa sarvottam dyotak he, visheshkar dirghakaalin sambandhon main. prem main hone ke sakaaratmak parinaamon main atmasamman or aatmasamarthy kii vruddhi bhi shaamil he.
 rishton ke lihaaj kaa siddhant darshata he ki kis prakaar sambandhon main nikatataa ko badhaayaa ja saktaa he. yah, "apane saathi ko jaanane kii prakriya he jisamen kisi sambandh main shaamil vyaktiyon ke nirantar or parsparik rup se jude vichaar, bhavanaaen or vyavhaar shaamil hote hai." "lihaaj" ke paanch ghatakon main shaamil hai:
 manovaigyanik jone gotman ne kai varshon tak vivaahit jodon kaa adhyayan karne ke baad, safal shaadiyon ke liye "jaadui anupaat" ke siddhant ko prastaavit kiya. siddhant ke anusaar ek shaadi kii safalataa ke liye, jodon kii sakaaratmak or nakaaratmak antahkriyaaon kaa ausat anupaat 5:1 hona chahie. yadi yah anupaat 1:1 ke nikat pahunchataa he to talaak kii sambhaavnaaen bad jaati hai. nakaaratmak sambandhon kii antarvaiyaktik antahkriyaaon main aalochana, tiraskaar, bachaav or asahyog shaamil hai. samay ke saath, upachaar in antarvaiyaktik ranneetiyon ko shikaayat, prashansa, jimmedaari swikaarne or swayan ko shant karne jaisi adhik sakaaratmak ranneetiyon main parivartit karne kii cheshtaa karata he. iske atirikt, antarvaiyaktik sambandhon ke bhagidaar bhaavnaatmak duuri se bachane ke liye kathin vishyon main sakaaratmak ghatakon ko shaamil kar sakate hai.
 log apane sambandhon ko or sudrudh banane ke liye antarvaiyaktik sandarbh main sakaaratmak ghatnaon kaa laabh uthaa sakate hai. log aksar apni acchhee khabaron ko dusron ke saath baantne kii koshish karte hai . adhyayan darshaate hai ki acchhee ghatnaon ke bare main dusron ko bataanaa or jinhen ve bataayi gayi hai unki pratikraya, in donon krityon ke vyaktigat or antarvaiyaktik prabhaav hote hai, jinamein shaamil hai sakaaratmak bhaawanaaon kii vruddhi, vyaktiparak kalyaan, tathaa atmasamman; or saath hi sambandhon ke laabh main shaamil hai ghanishthata, patibaddhta, vishwaas, chahat or sthirataa. adhyayan darshaate hai ki sakaaratmak ghatnaon ko baantne kaa krity sakaaratmak prabhaav tathaa kalyaan kii vruddhi se judaa hua he . anya adhyayanon main yah paaya gaya he ki jin rishton main saathi acchhee khabar bataaye jane par utsaahpurn pratikraya pradaan karte hai, vahaan sambandh adhik behatar hote hai.
 vividh shakhaon main kiye gaye dheron shodh kaary saamne aa rahe hai jo swasth vayask sambandhon ke liye aavashyak lagaav or samaaj ko sudrudh karne vaali bhaawanaaon tathaa vyavhaaron ke tantrika vigyaan aadhaar kii jaanch ke kaary main rat hai. saamaajik parivesh or usamen shaamil lagaav jaisi bhavanaaen, ek bachche ke mastishk kii sanrachanaon kii paripakvata ko prabhavit karti hai. saath hi, yah is baat ko samajhane main bhi madad kar saktaa he ki bachapan ke lagaav, vayaskon ke bhaavnaatmak swasthya ko kis prakaar prabhavit karte hai. shodhakarta philhal dekhbhaalkarta-bachche ke sakaaratmak sambandhon, tathaa echpie exis jaisi hormone pranaaliyon ke vikaas ke bich ke sambandh kii jaanch kar rahe hai.
 shodhakarta jodon ke upachaar kaa ek tarika viksit karne kii koshish kar rahe hai, jiske madhyam se unhen nirantar sangharsh kii sthiti se nikaalkar adhik sakaaratmak tathaa sahaj aadan-pradaan kii disha main le jaaya ja sake. chikitsa ke lakshyon main saamaajik or antarvaiyaktik kaushal kaa vikaas shaamil he. aabhaar vyakt karnaa or saathi kii saraahna karnaa, ek sakaaratmak sambandh banane kii neenv ke samaan he. sakaaratmak vaivaahik paraamarsh bhi lihaajapurn vyavhaar par jor detaa he. "falte-phoolate sambandhon ke kshetra main kiye jane vaale adhyayan, vivahpurv or vaivaahik paraamarsh ke bhavishya ko bhi ek nai disha pradaan kar sakate hai."
 kuch shodhakarta sakaaratmak manovigyaan kii aalochana isliye karte hai kyonki isamen keval sakaaratmak prakriyaaon kaa hi adhyayan kiya jaataa he or nakaaratmak prakriyaaon par bilkul dhyaan nahin diya jaataa. jabaki, kuch logon kaa tark he ki sambandhon kii sakaaratmak or nakaaratmak prakriyaaon ko kaaryaatmak rup se swatantra kriyaaon ke rup main behatar samajha ja saktaa he, ek duusare ke vipareet rup main nahin. 
