 aravind adig angreji main likhane vaale bhartiya lekhak hai, jinhen apane pehle upanyaas da white tiger ke liye main bukar puraskaar se sammanit kiya gaya he.
 aravind ke kannada mata-pita karnataka ke mangalore shahar se hai. inkaa janm 1974 main chennai main hua or parvarish mangalore main hui. canad hai skool or saint ellosius mahavidhyalay main apni shiksha puri karke inhone 12veen kaksha kii pariksha main puure pradesh main pehla sthaan praapt kiya. iske pashchaat aravind sapariwaar sidney, australia main bas gaye jahaan inhone james rus agricultural hai skool main padhai kii. iske baad inhone columbia vishvavidhyalay, new yark or magdelan college, oxfard se angreji sahitya kii ucch shiksha praapt kii.
 aravind ne apane vyavsaayik jivan kii shuruyaat kii patrkaar ke rup main. inke lekh anek prasiddh angreji akhabaaron or patrikaon main chape hai, jinamein shaamil hai, finantial times, mani or waal street jarnal. inhone time patrika ke liye teen saal tak patrakarita kii. time patrika ke liye shodh karte hue ye kanpur aae jahaan vyaapt pradooshan par inhone report likhi jisamen khulaasa kiya gaya ki kanpur vishwa kaa saatvaan sabase pradooshit shahar he. iske baad aravind swatantra patrkaar ban gaye or apana pehla upanyaas da white tiger likh daalaa.
 aravind ne is upanyaas kii pariklpana 2005 main hi kar lee thi, jab ye bahut samay baad bharat vaapis laute to unke man main jo uthal-puthal machi usne inhen upanyaas par kaam shuru karne ko prerit kiya. yah upanyaas ek aam aadmi balram halwai kii kahani he, jo rickshaw chaalak ke ladke se safal vyavsaayee banane tak kaa safar tay karata he. paristhitiyon ke thapedo se balram bihar se dilli aata he or driver ban jaataa he. apane maalik kii hatya karke vah bengalooru pahunchataa he jahaan safal vyavsaayee ban jaataa he. phir ek din chini pradhanmantri ke bharat aagaman kii khabar sunakar vah saat chitthiyon ke madhyam se apane jivan kii kahani unako likhata he. balram kii kahani ke madhyam se aarthik pragati kii chaka-chaundh main bharat kaa garib varg kis tarah ji rahaa he, iskaa safaltaapurvak varnan kiya gaya he. is upanyaas kaa kathanak vartmaan main ho rahi aarthik uthal-puthal kii prishthbhumi main or bhi praasangik ho gaya he.
 aravind ko is upanyaas ke liye varsh 2008 ke main bukar puraskaar se sammanit kiya gaya he. unhen yah puraskaar bharat kii ek nai tasviir ukerne ke liye diya gaya jisane nirnaayak samiti ke sadasyon ke stabdh bhi kiya or unka manoranjan bhi kiya. saath hi aravind ne khalanaayak ke prati ghrinaa kii apeksha mishrit bhavanaayen jagaane kaa mushkil kaam safaltaapurvak kar daalaa he. yah puraskaar paane vaale ve bhartiya mul ke paanchaven lekhak hai . saath hi apane pehle upanyaas par yah puraskaar paane vale ye tisare lekhak hai or sabase kam umr main bukar paane vaale lekhakon main duusare hai. is varsh bukar puraskaar ke liye jin lekhakon ke naam par vichaar kiya gaya unamem bhartiya mul ke ek or lekhak amitabh ghosh shaamil the. aravind ne yah puraskaar dilli shahar ko samarpit kiya he.
