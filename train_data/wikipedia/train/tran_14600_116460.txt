 elahabaad ucch nyaayalay bharat ke uttar pradesh rajya kaa ucch nyaayalay he. bharat main sthapit sabase puraane ucch nyaayalayon main se ek he. yah 1869 se kaary kar rahaa he.
 elahabaad ucch nyaayalay mul rup se british raaj main bhartiya ucch nyaayalay adhinium 1861 ke antargat agra main 17 march 1866 ko sthapit kiya gaya tha. uttari-pashchimi praanton ke liye sthapit is nyaayaadhikaran ke pehle mukhya nyaayadhish the sar walter morgan. san 1869 main ise agra se elahabaad sthaanantarit kiya gaya. 11 march 1919 ko iskaa naam badal kar 'elahabaad ucch nyaayalay' rakh diya gaya.
 2 navambar 1925 ko avadh nyaayik ayukta ne avadh civil nyaayalay adhinium 1925 kii governor general se purv sweekruti lekar sanyukt praant vidhanmandal dwaara adhiniyamit karvaa kar is nyaayalay ko avadh chif court ke naam se lakhanu main pratisthapit kar diya. kakori kand kaa aitihaasik mukaddamein kaa nirnay avadh chif court lakhanu main hi diya gaya tha. 
 25 farvari 1948 ko, uttar pradesh vidhaan sabha ne ek prastaav paarit kar rajyapal dwaara governor general ko yah anurodh kiya gaya ki avadh chif court lakhanu or elahabaad hai court ko milakar ek kar diya jaye. iskaa parinaam yah hua ki lakhanu or elahabaad ke donon nyaayalayon ko 'elahabaad ucch nyaayalay' naam se janaa jane laga tathaa iskaa sara kaamkaaj elahabaad se chalane laga. haan itnaa jarur hua ki hai court kii ek sthai bench lakhanu main bani rahane di gayi jisase sarkari kaam main vyavdhaan na ho. 
 jab uttrakhand ke rajya kaa gathan 2000 main hua, ucch nyaayalay ke kaaryakshetra main se uttrakhand ke teraa jile nikaal kar uttrakhand ucch nyaayalay se sambaddh kar diye gayi jiskaa mukhyalay nainital main he.
