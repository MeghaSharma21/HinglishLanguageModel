 vidisha kaa kila pattharon ke bade-bade khandon se bana hua he. isaki chaaron taraf bade-bade daravaaje kaa praavdhaan tha. chaaron taraf sthit kile kii moti diwaar par jagah-jagah par top rakhane kii vyavastha thi. kile ke dakshin purv ke daravaaje kii taraf abhi bhi kuch topein dekhi ja sakati he.
 is kila kaa nirmaankaal spasht nahin he. fannisi daftar ke ricard ke anusaar ise aurangzeb dwaara banwaaya gaya kaha gaya he, lekin kai viddhanon kaa yah maananaa he ki kila bahut pracheen he. ek sambhaavna ke anusaar ise i. pus. sadi ke pashuon ke ek dhani vyapaaree saah bhainsa saah ne banwaaya tha. isi vansh ke saah kii putree se ashok kaa vivaah hua tha. baar- baar ke akramanon ke kaaran kila dhwast hota rahaa hoga. kalantar main isaki deevaaron par mandiron main prayukt kai pattharon ko laga diya gaya hoga.
 kile ke dakshin-purv main sthit darwaja "raisen darwaja' kehalaata he, kyonki is disha main raisen nagar padataa he. daravaaje main ek khidki lagi thi, jo daravaaje ke band hone kii sthiti main avaagaman main kaam aate the. dwaar ke upar pathar kii bani shateer vijaymandal dwaar ke shateer he. 
 kile kaa doosraa dwaar purvottar main tha. yah pramukh dwaar tha tathaa "gandhi darwaja' ke naam se janaa jaataa tha. yahan se jane vaali sadak sidhe rajmahalon main chali gai he, jiske donon taraf bade- bade sahukaaron kii haweliyaan bani thi. iske aage "rupe kii bajariya' thi. 
 kile se nadi kii ore jane vaala kshar vais darwaja kehalaata tha. rakshaatmak drushtikon ko dhyaan main rakhte hue dwaar ke sabhi phatak ek sidh main nahin banaaye gayi hai. is daravaaje se lekar netravati nadi ke mahal ghat tak pakki sadak bani hui thi. 
 "chauthaa dwaar', jo ab astitv main nahin he, pashchim bhaag main bana tha. is dwaar ko khidki darwaja kaha jaataa he. is dwaar ke bheetar kile ke shaasha ehalkaar adhikariyon kii basti thi. paas main hi ek sundar chatushkoni sarovar bana hua he. paas main hi ek sundar chatushkoni sarovar bana hua he. yah chupadaa kehalaata he. apatkaaleen sthitiyon main bhi yah sarovar kaam main laayaa jaataa tha. maratha shasankaal main chupade ke nikat kile kii diwaar se sate hue mahal bane hue the. unamem suwat, tehsil- kachhariyaan laga karti thi, jo san 1930 ke baad kile ke baahar sthanantarit kar di gai.
 
