 madan mohan ji kaa mandir vrundavan main sthit ek vaishnav sampradaay kaa mandir he. iskaa nirmaan sambhawatah 1590 se 1627 ke bich main multan nivasee shri ramdaas khatri evam kapoori dwaara karavaaya gaya tha. puraatanta main yah mandir govind dev ji ke mandir ke baad aata he. nimarn ke samay or shilpiyon ke sambandh main kuch jaankaree nahin he. prachlit kathaon main aata he ki ram das khatri vyapaaree kii vyapaarik saamaan se ladi naav yahan yamuna main funs gayi thi. jo madan mohan ji ke darshan or prarthana ke baad nikal gayi. 
 vaapasi main ram das ne mandir banwaaya shrikrishna bhagwaan ke anek naamon main se ek priy naam madanamohan bhi he. isi naam se ek mandir kalidah ghat ke sameep shahar ke duusari ore unche tile par vidyaman he. yahaan vishalkayik naag ke fan par bhagwaan charnaghat kar rahe hai. lakshmanadas ke bhakt-sindhu main isaki katha di gayi he. yah bhakt-maal kaa aadhunik sanskaran he. goswamipad rup or sanathan ko govind ji kii murti nandagaanv se praapt hui thi. yahan ek gokhirakh main se khodakar ise nikaala gaya tha, isse iskaa naam govind hua. vahaan se laakar govind ji ko brahrikund ke vartmaan mandir kii jagah par padhraya gaya. vrindavan un dinon basaa hua nahin tha. ve sameeparvati gaanvon main tathaa mathura bhi bhikshatan hetu jate the. ek din mathura ke ek vyakti ne unhen madanamohan kii murti pradaan kii jise unhone laakar du:shashan pahari par kalidah ke paas padhaar diya. vahiin unhone apane rahane ke liye ek jhonpadi bhi bana lee or us jagah kaa naam pashukandan ghat rakh diya. kyonki maarg itnaa unchaa-nicha or kharaab tha ki koi pashu bhi nahin ja saktaa tha. 
 'nichaau-unchaau dekhi visheshan pashukandan vah ghat kahai, tahaan baithi mansukh lahai.'
 ek din punjab main multan kaa ramdaas khatri - jo kapoori naam se adhik janaa jaataa tha, agra jaataa hua vyapaar ke maal se bhari naav lekar jamuna main aayaa kintu kalidah ghat ke paas retile tat par naav atak gayi. teen dinon tak nikaalane ke asafal prayaason ke baad vah sthaneey devtaa ko khojane or sahaayta maangane laga. vah kinare par aakar pahari par chadha. vahaan use sanathan mili. sanathan ne vyapaaree se madanamohan se prarthana karne kaa aadesh diya. usne aisa hi kiya or tatkaal naav tairne lag gai. jab vah agre se maal bechakar lautaa to usne sara paisa sanathan ko arpan kar diya or usase vahaan mandir banane kii vinati kii. mandir ban gaya or laal pathar kaa ghat bhi bana.
