 vishaal-shekhar hindi filmon ke sangeet nirdesan kii ek jodi he . unki jodi ne kai filmon main safal sangeet nirdesan kiya he jisamen shaamil he jhankaar beats, om shanti om, tara ram pam, salaam namaste, das, blomaster, tashan, bachanaa i haseenon, dostana, ai het lav storij, anjaanaa anjaani or brake ke baad .
 is jodi ne khyaati tab pai jab unhone jhankaar beats film ke liye sangeet banaaya, jisamen shaamil tha hit gaanaa tu aashiqui he . unki mehnat tab rang laai jab unhone jhankaar beats ke liye filmphere arady burman award for new music telent jeeta. film musafir kaa sangeet yuvaaon ke bich kaaphi lokapriy hua. unhone bhartiya dhvaniyon ke saath takneekee sangeet kaa anokhaa mail kiya. is film ke score main shaamil tha safal geet saki or dur se paas . in sangeet mahaarathiyon kii jodi ke liye 2005 kaa saal kaaphi acha rahaa kyonki is varsh inhone teen hit filmon ke liye sangeet diya salaam namaste, das or blomaster. 
 vishaal dadlani mumbai aadhaarit electronic band pentagram ke gayak bhi hai or kuch samay ke liye channel V main VJ the. vishaal abhi bhi bhartiya rock band pentagram kaa ek hissaa hai.
 shekhar ek prashikshit shastreey gayak he or unamem bhartiya sangeet kii acchhee pakad he. shekhar zee tivi sa re ga maa paa 1997 pratiyogita ke ek pratibhaagi the. shekhar shaadi-shuda hai or unki ek beti bhi he jiskaa naam bipasha he.
 un donon kaa sangeet is prakaar bhartiya shastreey sangeet or pashchimi rock kaa sangyojan he, vishesh kar vishaal ne pashchami prabhaav ko apane gaanon main shaamil kiya he. zee tivi kii lokapriy sangeet pratiyogita sa re ga maa paa 2007, main ve raja hasan ke guru bhi the.
 mumbai par 26 navambar 2008 ke aatanki hamalon ke baad vishaal dadlani ne bachaav abhiyaanon ke dauraan live media kawarej par pratibandh lagane ke liye ek yachika kii shuruuaat kii.
 vaisaa bhi hota he bhaag II film ke kailash kher ke prasiddh geet 'allaah ke bande' kii rachana bhi unhone kii thi 1]
 vartmaan main ve zee tivi ke reality sho sa re ga maa paa singing super star ke paramarshdaata hai.
 vishaal or shekhar lokapriy star khoj sho sa re ga maa paa chalange 2007 or musical tallent sho jo jeeta vahi super star main prakhyat nirdeshika or koreographer farah khan ke saath jaj the. saath hi amul star wais of india mummy kii superstars main jaj hai. vartmaan main ve sa re ga maa paa singing superstar main sajid-waajid or daler mehandi ke saath jaj hai.
