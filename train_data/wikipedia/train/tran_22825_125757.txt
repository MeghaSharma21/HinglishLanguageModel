 bhagadatt pragjyothish desh ke adhipati, nirkasur kaa putr or indra kaa mitra tha. vah arjuna kaa bahut bada prashansak tha, lekin krishna kaa kattar pratidwandi. 
 ek baar bhaumasur ne indra ke kavach or kundal chin liye. isapar krishna ne cruddh hokar bhaumasur ke saat putron kaa vadh kar daalaa. bhoomi ne krishna se bhagadatt kii raksha ke liye abhaydaan maanga. bhaumasur kii mrityu ke pashchaat bhagadatt pragjyothish ke adhipati bane. bhagadatt ne arjuna, bhim or karn ke saath yuddh kiya. hasti yuddh main bhagadatt atyant kushal the. kritagya or vajradutt naam ke inke do putr the, inamen kritagya kii mrityu nakul ke haath se hui. vajradutt raja hone par arjuna se parajeet hua.
 kurukshetra ke yuddh main vah kaurav sena kii ore se lada or apane vishalkay hathi ke saath usne darshan sahit bahut se yoddhaon kaa vadh kiya. apane 'sauptik' naamak hathi par usne bhim ko bhi parrast kiya.
 bhagadatt ke paas shakti astr or vaishnav astr jaise divyastra the. uske putr k vadh nakul ne kiya. 12 wein din ke yuddh main uske vaishnav astr ko shrikrishna dwaara vifal kiya gaya or phir arjuna ne uskaa vadh kiya.
