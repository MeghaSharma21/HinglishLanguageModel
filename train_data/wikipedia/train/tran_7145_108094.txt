 arya samast hinduon tathaa unke manukuleey purvajon kaa vaidic sambodhan he. iskaa sarlaarth he shreshth athwa kuleen.
 arya shabd kaa arth he pragatisheel. arya dharm pracheen aaryon kaa dharm or shreshth dharm donon samajhe jate hai. pracheen aaryon ke dharm main prathmat: prakritik devmandal kii kalpana he jo bharat, main pai jaati rahi he. isamen dyus or prithvi ke bich main anek devataaon kii sristi hui he. bhartiya aaryon kaa mul dharm rugveda main abhivyakt he, devamandal ke saath arya karmkand kaa vikaas hua jisamen mantra, yajna, shraadh, atithi satkar aadi mukhyat: sammilit the. arya aadhyatmik darshan or arya niti kaa vikaas bhi samanaantar hua. shuddh naitik aadhaar par avlambit parampara virdohi avaidic sampradaayon-buddha, jain aadi-ne bhi apane dharm ko arya dharm athwa saddharm kaha.
 saamaajik arth main "arya' kaa prayog pehle sampurna maanav ke arth main hota tha. phir abhijaat or shramik varg main antar dikhaane ke liye arya varna or shudra varna kaa prayog hone laga. phir aaryon ne apni saamaajik vyavastha kaa aadhaar varna ko banaaya or samaaj chaar varnon main vritti or shram ke aadhaar par vibhakt hua. riksanhita main chaaron varnon kii utpatti or kaary kaa ullekh is prakaar he:-
 , uru se vaisya or pad se shudra utpann hua.)
 yah ek alankaarik vaakya he | brahm to anant he | us brahm ke sad vichaar, sad pravritiyaan aastikta jis janasamudaay se abhivyakt hoti he use brahaman kaha gaya he |shorya or tej jis jan samudaay se abhivyakt hota he vah kshatriya varg or inke atirikt sansar ko chalane ke liye aavashyak kriyaaye jese krishi vaanijya brahm vaisya bhaag se abhivyakt hoti he. iske atirikt bhi anek ise kaary batch jate he jinaki maanav jivan main mahatta bahut adhik hoti he jese dastakaari, shilp, vastra nirmaan, seva kshetra brahm apane shudra varg dwaara abhivyakt karata he |
 aajkal kii bhashaa main ye varg bauddhik, prashaskeey, vyavsaayik tathaa shramik the. mul main inamen taralata thi. ek hi parivaar main kai varna ke log rahete or paraspar vivaahadi sambandh or bhojan, paan aadi hote the. kramash: ye varg paraspar varjansheel hote gaye. ye saamaajik vibhaajan aryapariwaar kii praaia: sabhi shakhaon main paae jate hai, yadhyapi inke naamon or saamaajik sthiti main deshgat bhed milte hai.
 praarambhik arya parivaar pitrusattatmak tha, yadhyapi aditya, daitya aadi shabdon main matrusatta kii dhwani vartmaan he. dampati kii kalpana main pati patni kaa gruhasthi ke upar samaan adhikaar paaya jaataa he. parivaar main putrajanm kii kaamana kii jaati thi. daayitv ke kaaran kanya kaa janm parivaar ko gambhir bana detaa tha, kintu uski upeksha nahin kii jaati thi. ghosha, lopamudra, apala, vishwavaara aadi striyaan mantradrashtaa rishipad ko praapt hui thim. vivaah praaia: yuvavastha main hota tha. pati patni ko paraspar nirvachan kaa adhikaar tha. vivaah dharmik krityon ke saath sampann hota tha, jo parvarti brahri vivaah se miltaa julata tha.
 praarambhik arya samskruti main vidya, sahitya or kala kaa unchaa sthaan he. sanskrit bhashaa gyaan ke shashakt madhyam ke rup main viksit hui. isamen kavy, dharm, darshan aadi vibhinn shastron kaa udai hua. aaryon kaa pracheenatam sahitya veda bhashaa, kavy or chintan, sabhi drushtiyon se mahatvapurn he. rugveda main brahrichary or shikshanpaddati ke ullekh paae jate hai, jinase pataa lagata he ki shikshanvyavastha kaa sanghathan aarambh ho gaya tha or maanav abhivyaktiyon ne shastreey rup dhaaran karnaa shuru kar diya tha. rugveda main kavi ko rishi mana gaya he. vah apni antadrushti se sampurna vishwa kaa darshan karata tha. ushaa, savitru, aranyani aadi ke sookhton main prakrutinirikshan or maanav kii saundaryapriyata tathaa rasanubhuti kaa sundar chithran he. rugvedasanhita main poor or gram aadi ke ullekh bhi paae jate hai. lohe ke nagar, pathar kii saikadon puriyaan, saharudwar tathaa sahrustambh attalikaayen nirmit hoti thim. saath hi saamaanya grih or kutir bhi banate the. bhavannirmaan main ishtaka kaa upyog hota tha. yatayaat ke liye pathon kaa nirmaan or yaan ke rup main kai prakaar ke rathon kaa upyog kiya jaataa tha. geet, nrity or vaaditr kaa sangeet ke rup main prayog hota tha. wan, kshoni, karkari prabhruti vaadyon ke naam paae jate hai. putrika ke nrity kaa bhi ullekh miltaa he. alankaran kii pratha viksit thi. striyaan nishk, ajji, basi, vak, rukm aadi gahane pahenti thim. vividh prakaar ke manovinod main kavy, sangeet, dyut, ghuddaud, rathdaud aadi sammilit the.
 aaj ke yug main aaryon se bhinn ek gut kii sthapana dayanand saraswati ji ke dwaara hui he. unka kaary he bharat ko vedon kii ore lautaanaa. ve ishwar ke advait tathaa ajanma satta ko swikarkar krishnadi ke ishwartv ko na maanate hue unhen mahapurush kii sangya dete hai tathaa puranic tathyon ko purnataya nakaarte hai. haalanki maharishi dayanand ji ke yug main hi unke dwaara pratipaadit siddhant yatha puraana kalpana tathaa avaidic hai, kaa khandan ho chukaa he. atah yahan se aaryon ke mat kaa do bhaag ho gaya. ek jo puraana tathaa veda or ishwar ke saakaar niraakaar dono sattaaon ko maanane vaale tathaa duusare keval veda or niraakaar satta ko maanane vaale.
 naitik arth main "arya" kaa prayog mahakul, kuleen, sabhy, sajjan, sadhu aadi ke liye paaya jaataa he. . sayanacharya ne apane rigbhashya main "arya' kaa arth vijna, yajna kaa anushthata, vijna stota, vidvan aadarneey athwa sarvatra gantavy, uttamvarna, manu, karmyukt or karmanushthan se shreshth aadi kiya he. aadarneey ke arth main to sanskrit sahitya main arya kaa bahut prayog hua he. patni pati ko aryaputra kahati thi. pitamah ko arya or pitamahi ko aryaa kehane kii pratha rahi he. naitik rup se prakrut aacharan karanevaale ko arya kaha gaya he :
 prarambh main "arya' kaa prayog prajati athwa varna ke arth main bhale hi hota rahaa ho, aage chalakar bhartiya itihaas main iskaa naitik arth hi adhik prachlit hua jiske anusaar kisi bhi varna athwa jati kaa vyakti apni shreshthata athwa sajjanta ke kaaran arya kaha jane laga.
 arya prajati kii adibhumi ke sambandh main abhi tak vidwaanon main bahut matbhed hai. bhashavaigyanik adhyayan ke prarambh main praaia: bhashaa or prajati ko abhinn maanakar akodbhav siddhant kaa pratipaadan hua or mana gaya ki bhaaropee bhashaaon ke bolanewaale ke purvaj kahin ek hi sthaan main rahete the or vahiin se vibhinn deshon main gaye. bhashavaigyanik saakshyon kii apurnataa or anischitata ke kaaran yah adibhumi kabhi madhya asia, kabhi pamir-kashmir, rahi he. jabaki bharat se baahar gaye aryan ke nishaan kabhi austria-hungary, kabhi germany, kabhi sweden-norway or aaj dakshin rus ke ghaas ke maidaanon main dhundi jaati he. bhashaa or prajati anivaary rup se abhinn nahin. aaj aaryon kii vividh shakhaon ke bahudbhav hone kaa siddhant bhi prachlit hota ja rahaa he jiske anusaar yah aavashyak nahin ki arya-bhashaa-parivaar kii sabhi jatiyaan ek hi maanavvansh kii rahi hon. bhashaa kaa grahan to sampark or prabhaav se bhi hota aayaa he, kai jatiyon ne to apni mul bhashaa chhodkar vijaateey bhashaa ko purnat: apana liya he. jahaan tak bhartiya aaryon ke udgam kaa prashn he, bhartiya sahitya main unke baahar se aane ke sambandh main ek bhi ullekh nahin he. kuch logon ne parampara or anushruti ke anusaar madhyadesh  tathaa cajungal or himalay tathaa vindhyas ke bich kaa pradesh athwa aryaavart hi aaryon kii adibhumi mana he. puranic parampara se vicchhinn keval rugveda ke aadhaar par kuch vidwaanon ne saptsindhu ko aaryon kii adibhumi mana he. lokmaanya bal gangadhar tilak ne rugveda main varnit deergh ahoratr, pralambit ushaa aadi ke aadhaar par aaryon kii moolbhoomi ko dhruvapradesh main mana tha. bahut se europea vidvan or unke anuyaayi bhartiya vidvan ab bhi bhartiya aaryon ko baahar se aayaa hua maanate hai.
 ab aaryon ke bharat ke baahar se aane kaa siddhanth galat siddh kar diya gaya he. aisa mana jaataa he ki is siddhanth kaa pratipaadan karke angrez or europea log bharatiyon main yah bhaavana bharna chaahate the ki bhartiya log pehle se hi gulam hai. iske atirikt angrej iske dwaara uttar bharatiyon tathaa dakshin bharatiyon main foot daalana chaahate the. isi shrankhla main angrejon ne shudron ko dakshin africa se apni nijee seva v chatukaarita ke liye evam bharat main aaryon se yuddh karne ke liye apni sainik tukdiyaan banane hetu laayaa gaya bataaya he ! jabaki vastav main shudra wo log the jo ardhangn avasthaa main jangalon main ashikshit v pashuon jaisaa jivan vyateet karte the !
 arya log jagat kii sanathan sthapana ke jaanakar the. unke anusaar prem shakti ke vikaas ke liye sarvyaapee narayan yaa ishwar sthavar-jangam manushya-pashu keet-patang sadhu-paapi shatru-mitra tathaa devtaa or asur ke rup main prakat hokar lila kar rahe hai. aravind ghosh ke anusaar arya log mitra ki raksha or shatru kaa naash karte the kintu isamen unako aasakti nahin thi. ve sarvatra, sab praaniyon main, sab vastuon main, karmon main or fal main ishwar ko dekh kar isht-anisht shatru-mitra sukh-dukh tathaa siddhi-asiddhi main sambhaav rakhte the. is sambhaav kaa parinaam yah nahin tha ki sab kuch unke liye sukhadaayi or sab karm unke karne yogya the.
 bina sampoorn yoga ke dwandv nahin mitata he, or yah avasthaa bahut kam logon ko praapt hoti he, kintu arya shiksha saadhaaran aaryon ki sampatti he| arya isht saadhan or anisht ko hataane main sachet rahete the, kintu isht saadhan se vijay ke mad main chur nahin hote the or anisht sampadan main darate bhi na the. mitra ki sahaayta or shatru ki paraajay unki cheshtaa hoti thi lekin ve shatru se dwesh nahin karte the or mitra kaa anyaay bhi sahan nahin karte the. arya log to kartavya ke anurodh se swajanon kaa sanhaar bhi karte the or vipakshiyon ki praan raksha ke liye yuddh bhi karte the. ve paap ko hataane vaale or punya kaa sanchay karne vaale the lekin punya karm main garvit nahin hote the or paap main patit hone par rote nahin the varan sharir kii shuddhi karke atmonnati main sachesht ho jate the. arya log karm ki siddhi ke liye vipul prayaas karte the or hajaaron baar vifal hone par bhi virat nahin hote the evam asiddhi main dukhi hona unke liye adharm tha. 
 arya akraman kaa siddhant apane arambhik dinon se hi lagaataar parivartit hote rahaa he. arya-akraman ke siddhant ki adhuniktam pariklpan ke anusaar yah koi jati vishesh nahin thi apitu yah keval ek sammanjanak shabd tha jo ki anglbhasha ke SIR ke samanarthak tha. aaryo ke akraman kii kalpan ke samarthan ke sabhi tathy bhramak siddh ho chuke he.
 sandarbh - arya koun the - lekhak - shri ram saathe anuvadak - kishori laal vyas prakaashak - itihaas sankalan yojana
