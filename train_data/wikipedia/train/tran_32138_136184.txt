 kisi ekabemiya bijiy akruti ko bijiy vakr kehete hai. in vakron se sambandhit siddhanth adhikanshat: unnisvin shatee main hi suviksit ho gayi the. vrutt evam anya shankavonse armbh karke anek tarah ke vishesh sthitiyon vaale vakron par kaaphi gaharaai se vichaar kiya gaya tha.
 duusare shabdon main, yadi kis vakr ke kartiya, yaa prakshepiy nirdeshaankon kaa keval ek swatantra char, yaa prachal, ke bijiy falnon ke rup main likhaa ja sake, to vakr ko bijiy vakr kehete hai. is vakr ke sameekaran main keval bijiy falan hi aate hai. falan aate hai, to vakr abijiy vakr kehalaata he.) vibhinn shankav bijiy vakron ke or chakraj, catinary aadi, abijiy vakron ke udhaaharan hai. 
 vakr pratham, dwitiya, tritiy, koti ke kahe jate hai, yadi unke samikarnon main x, yaa y ke pratham, dwitiya, tritiy, ghaat aate hon. vrutt, dirghavritt, paravalay, atiparavalay dwitiya koti ke vakron ke udhaaharan hai. vakr kisi bindu par asantat bhi ho saktaa he. santat vakron par vichaar karte samay unhen binduon kii ek ekal ananti ke rup main bhi liya ja saktaa he.
 koi bijiy vakr kahin par tut nahin saktaa, yaa asantat nahin ho saktaa. uski sparsh rekhaon kii dishaao main achaanak hi parivartan nahin ho saktaa. uskaa koi bhi bhaag ek sidhi rekha nahin ho saktaa. is prakaar kisi bijiy vakr kaa yah ek saamaanya lakshan he ki usko banaanevaale bindu kii vibhinn sthitiyaan kramik or santat hoti hai or in binduon par khinchi gai sparsh rekhaon kii disha main parivartan bhi kramik or santat hota he.
