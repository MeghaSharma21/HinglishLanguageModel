 nahargarh kaa kila jaipur ko ghere hue aravali parvatamala ke upar bana hua he. aravali kii parvat shrinkhalaa ke chor par amer kii suraksha ko dhyaan main rakhte hue is kile ko savai raja jaisingh dwitiya ne san 1734 main banwaaya tha. yahan ek kinvadanti he ki koi ek nahar singh naamake rajput kii pretatma vahaan bhatka karti thi. kile ke nirmaan main vyavdhaan bhi upasthit kiya karti thi. atah tantrikon se salaah lee gayi or us kile ko us pretatma ke naam par nahargarh rakhane se pretbadha dur ho gayi thi.
 19 veen shatabdi main savai ram singh or savai maadho singh ke dwaara bhi kile ke andar bhawanon kaa nirmaan karaayaa gaya tha jinaki haalat thik thaak he jab ki puraane nirmaan jeern sheern ho chale hai. yahan ke raja savai ram singh ke nau raniyon ke liye alag alag awaas khand banawaye gaye hai jo sabase sundar bhi hai. iname shouch aadi ke liye aadhunik suvidhaon kii vyavastha kii gayi thi. kile ke pashchim bhaag main “padaav” namka ek restaraan bhi he jahaan khan paan kii puri vyavasrtha he. yahan se suryaast bahut hi sundar dikhataa he.
 nahargarh durg parisar
 nahargarh durg parisar
 nahargarh durg parisar
 nahargarh kile ke chaaron or bani vishaal va bhavy sainya chowkiyaan
