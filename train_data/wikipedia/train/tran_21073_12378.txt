 surdaas madanamohan kii gaudeey sampradaay ke pramukh bhakt kaviyon main gananaa kii jaati he. 
 surdaas madanamohan akbar shashan kaal main sandila ,jila hardoi uttar pradesh main amin the. isi aadhaar par inkaa samay solahavin shatabdi anumaanit kiya ja saktaa he. ye jati ke brahman the. inhone kisi gaudeey vidwaan se diksha lee.surdaas madanamohan kaa vaastavik naam surdhvaj tha. kintu kavita main inhone apane is naam kaa kabhi prayog nahin kiya. madanamohan ke bhakt hone ke kaaran inhone surdaas naam ke saath madanamohan ko bhi apane padon main sthaan diya. 
 bhaktamaal main nabhadas ji ne surdaas madanamohan ke sambandh main jo chappay likhaa he usase gyaat hota he ki ye gaan- vidya or kavy rachana main bahut nipun the. inke upasya radha-krishna the. yugal kishor kii rahasyamayi lilaon main purna pravesh ke kaaran inhen suhrid sahchari kaa avatar man gaya he. bhaktamaal ke chappay kii tikaa karte hue priyadas ji ne surdaas ke jivan kii us ghatana kaa bhi ullekh kiya he jiske kaaran ye sandila kii amini chhodkar vrindavan chale gaye the.
 surdaas madanamohan ke likhe hue sfoot pad hi aaj uplabdh hote hai ,jinka sankalan suhrad vaani ke rup main kiya gaya he.
 inke upasya naval kishor radha-krishna hai. yah anupam jodi kunjon main ras-lila ke dwaara sakhi or sakhaon ko anandit karti he. radha or krishna donon anupam sundar hai. jahaan krishna shyaam varna hai ,vahaan radha gaur varna hai ,kintu kaanti main donon samaan hai. siddhantah krishna hi radha or radha hi krishna hai. ye usee prakaar ek hai jis prakaar dhoop or chhaanh ,ghan or damini tathaa drushti or nayan. phir bhi lila ke liye unhone do vigrah dhaaran kiye hue hai~
 surdaas madanamohan sanmukh thaadhe hi hasat. surdaas madan mohan ke krishna mayadhipati hai. unki maaya samast jagat ko apane vash main karne vaali he,kintu mayadhipati hone par bhi krishna swayan prem ke vasheebhoot hai. isi kaaran jis prakaar inaki maaya samast jagat ko nachaati he usee prakaar gopyuvatiyaan inhen apane prem ke bal par nachaati hai.radha sarvang sundari hai ~~ unke rup lavanya kii samta kamala, shachi or swayan kaamdev kii patni rati bhi nahin kar saktin. rup hi nahin gun or prem kii drushti se bhi radha anupam hai. isiilie shrikrishna unke prem kaa aswadan karne ke liye braj main prakat hue hai. saamaajik sambandh kii drushti se surdaas madanamohan ne radha ko krishna kaa swakiya mana he. radha-vivaah kii shankaa nivaaran karne ke liye inhone bhi sursagar ke rachayita ke samaan radha-krishna kaa vivaah rachaaya he,jisamen gopiyaan aahut abhyaagat hai tathaa inke vivaah main mangalachar gaati hai. donon ko var-vadhoo ke vesh main dekh kar kavi kii maansik saadh puri ho jaati he. yatha ~~
 swakiya ke atirikt kuch parkiyabhaav parak pad bhi inaki vaani main mil jate hai. kintu in padon kaa sambandh vishesh rup se radha ke saath na hokar saamaanya gopyuvatiyon ke saath he. is prakaar lok laaj,kulkani chhodkar krishna ke paas jane kaa avasar yamuna-tir par bajati hui murali kii dhwani ko sunakar utpann hota he. us char achar sabhi ko stambhit kar dene vaali dhwani ko sunakar yadi mata-pita or putr-pati aadi kaa vismaran ho jaataa he to koi aashcharya kii koi baat nahin.
 maat taat bisar gayi bisare balak vir..murali dhuni madhur baajai kaise ke gharon dheer. shri surdaas madanamohan jaanat hon yah pir..radha-krishna kii sanyog paksh kii lilaayen paraspar haas -parihaas athwa chhed-chhaad se armbh hotihai. isi parmparik he-parihaas kaa parinaam rup thagauri main dikhaai detaa he. tadnantar gupt milan ke liye jis tis prakaar se avasar dhund liya jaataa he. swayan shrikrishna bhi gupt kunj-sthalon par apni preyasi kii pratiksha karte dekhe jate hai.
