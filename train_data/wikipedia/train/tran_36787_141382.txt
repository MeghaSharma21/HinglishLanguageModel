 jagjivan ram bharat ke pratham dalit up-pradhanmantri evam rajaneta the.
 babu jagjivan ram ke jivan ke kai pahalu hai. unamem se hi ek he bharat main sansadeey loktantr ke vikaas main unka amuly yogadan. 28 saal kii umr main hi 1936 main unhen bihar vidhaan parishad kaa sadsy namankit kar diya gaya tha. jab government of india act 1935 ke tahat 1937 main chunaav hue to babuji depressd class lig ke ummidavaar ke rup main nirvirodh emele chune gaye. angrej bihar main apni pitthu sarkaar banane ke prayaas main the. unki koshish thi ki jagjivan ram ko laalach dekar apane saath mila liya jaae. unhe matri pad or paise kaa laalach diya gaya, lekin jagjivan ram ne angrejon kaa saath dene se saaf inkaar kar diya. uske baad hi bihar main kagress kii sarkaar bani, jisamen vah matri bane. saal bhar ke andar hi angrejon ke gairjimmedaar rukh ke kaaran mahatma gandhi kii salaah par kagress sarkaron ne istipha de diya. babuji is kaam main sabase aage the. pad kaa laalach unhen chhu tak nahin gaya tha. baad main vah mahatma gandhi ke savinay avagya aandolan main jail gaye. jab mumbai main 9 agast 1942 ko mahatma gandhi ne bharat chodo andolan kii shuruyaat kii to jagjivan ram vahiin the. tay yojana ke anusaar unhen bihar main andolan ko tej karnaa tha, lekin das din baad hi unhe giraftaar kar liya gaya.
 babuji ne varsh 1920 main arah sthit agarwal vidhyalay main ucch shiksha prapti hetu pravesh liya | aayu vruddhi ke saath hi unamem paripakvata kaa bhi samavesh ho rahaa tha | unki videshi bhashaaon ko samajhane va seekhney kii jigyaasa ke bal par unhone angrezi main nipunata hasil kii, saath hi mananeey shri bankim chandra chatarji dwaara rachit 'anand math' kii mul pustak ko padhane ke liye bangaali tak sikh gaye | ve angrezi va bangaali ke saath-saath hindi va sanskrit main bhi maahir the | 1925 main pandit madan mohan malviya jab arah padhaare to ve yuva jagjivan ke vyapak gyaan va sabhi kshetron main utkrisht pradarshan ko dekhakar achambhit rah gaye tathaa unhen tabhi abhas ho gaya ki ye kishor bhavishya main desh kii azaadi va raashtra nirmaan main ahm bhoomika nibhaa saktaa he | unhone yuva jagjivan se swayan mulaakaat kii va banaras hindu vishvavidhyalay aane kaa nimantran diya | parantu jagjivan ram ko vahaan jati ke aadhaar par bhed bhav jhelana padaa | krantikari swabhaav ke jagjivan ne iskaa khul kar virodh kiya or ve safal bhi hue | aatanrik vigyaan pariksha main ve uttam ankon se uteern hue va varsh 1931 main kalakatta vishvavidhyalay se vigyaan snaatak main ucchtam ankon se uteern hue | 
 babu jagjivan ram ke raajnneetik jivan kaa aagaaz kalakatta se hi hua | kalakatta aane ke chah maheenon ke bheetar hi unhone vishaal majdoor raily kaa aayojan kiya jisamen baari taadaad main logon ne hissaa liya | is raily se netaji subhash chandra bose jaise mahaan swatantraaa senaanee ko bhi babuji kii kaaryakshmata va netritvkshmata kaa abhas ho gaya | is kaal ke dauraan babuji ne vir chandrashekhar azaad tathaa siddhhast lekhak manmathanath gupt jaise vikhyath swatantraaa vichaarkon ke saath kaam kiya | varsh 1934 main jab sampurna bihar bukamp kii tabaahi se peedit tha tab babuji ne bihar kii madad va raahat kaary ke liye apane kadam badaye | bihar main hi pehali baar unki mulaakaat us kaal ke sabase mahatvapurn, prabhaavshaalee va ahimsawadi swatantraaa senaanee mananeey shri mohan das karamchand gandhi arthath mahatma gandhi se hui | mahatma gandhi ne babu jagjivan ram ke raajnneetik jivan main ek bahut ahm bhoomika nibhaai, kyonki babuji yah jaanate the ki puure bharat varsh main keval ek hi swatantraaa senaanee aisa tha jo swatantraaa va pichde virgon ke vikaas, donon ke liye lard rahaa tha, or ve the gandhiji | anya sabhi senaanee donon main se kisi ek kaa chunaav karte the | jab angrez 'foot daalo raaj karo' niti apanaate hue daliton ko samuhik dharm-parivartan karne par majaboor kar rahe the tab babuji ne is anyaaypurna karm ko roka | is ghatnakram ke pashchaat babuji daliton ke sarvamaanya rashtriya netaa ke rup main jane gaye va gandhiji ke vishwasaneey evam priy paatr bane va bhartiya rashtriya raajnneeti kii mukhyadhara main pravesh kar gaye |apane vidhyaarthee jivan main babuji ne varsh 1934 main kalakatta ke vibhinn jilon main sant ravidaas jayanti manane ke liye akhil bhartiya ravidaas mahasabha kaa gathan kiya | unhone do anya sansthaanon kaa gathan kiya –1.	khetihar majdoor sabha 2.	bhartiya dalit varg sangh varsh 1935 main babu jagjivan ram ne dow birbal kii suputree indrani devi se vivaah kiya | dow birbal kanpur ke ek prakhyat chikitsak the vahiin indrani devi babu jagjivan ram ke vichaaron se ati prabhavit thim | is vivaahit jode ne kuch varshon ke pashchaat ek putr ko janm diya jiskaa naam 'suresh' rakhaa gaya va ek putree jiskaa naam rakhaa gaya 'mira' | varsh 1935 main hi babuji ne hamend kamity ke samaksh daliton ke matdaan karne kii maang kii jise hamend kamity ne sweekaar kar liya |
 babuji ke liye ye samay atyant parishram kaa tha or ek anmol mauka tha bhartiya raajnneeti main apni amit chhap chhodane kaa | varsh tha 1936 va babuji kii aayu thi 28 varsh | angrez bihar main congress ko haraane ke liye ekajute hokar prayaas kar rahe the | unhone mohammad yunus ke netritv main kathputli sarkaar banane kaa nishphal praytn kiya | in chunaavon main babuji sahit anya 14 bhartiya dalit varg sangh ke sadsy nirvaachit hue | babuji kii badhati rajnatik shakti va lokapriyata ke kaaran angrejon ne unke samaksh badi rakam ke badale samarthan dene kii baat rakhi jise babuji ne kshan bhar kii bhi der na karte hue turant hi thukraa diya | is ghatana kaa pataa chalate hi gandhi ji kaa vishwaas babuji par or adhik bad gaya or unhone babuji ke liye nimnlikhit panktiyaan kahin –'jagjivan ram tape kanchan kii bhaanti khare va sachche hai | meraa hriday inke prati adarpurn prashansa se aapurit he'kathputli sarkaar kaa khel khatm ho chukaa tha va congress ne sarkaar kaa gathan kiya | babuji ko is sarkaar main krishi mantralay, sahakaari udyog va gramin vikaas mantralay main sansadeey sachiv ke rup main niyukt kiya gaya | varsh 1938 main andaman kaidiyon ke mudde par va dwitiya vishwa yuddh main angrez sarkaar dwaara bhartiya sainikon ke istemaal se mahatma gandhi ati krodhit hue va unke ek awahn par sabhi congress sarkaron ne istipha de diya | tatpashchaat gandhiji ne 9 agast 1942 se unke vikhyath aandolan 'bharat chodo aandolan' ko prarambh kiya | unhone babuji ko bihar va uttar purvi bharat main is aandolan ke tezi se prachaar karne kii zimmedaari saunpi jise babuji ne bahtareen rup se nibhaayaa | kintu prachaar ke das din baad hi babuji giraftaar kar liye gaye | 1943 main reeha hone ke pashchaat babuji ne bharat ko azaad karne ke liye puraa jor lagaaya | babuji un baarah rashtriya netaaon main se ek the jinhen antarim sarkaar ke gathan ke liye lard vavel ne agast 1946 ko aamantrit kiya tha |sitambar 1946 main geneva main yojit antarrashtriya shram sammelan main hissaa lene ke uparaant swadesh laut rahe babuji kaa vimaan iraq sthit basra ke registan main durghatnagrast ho gaya | durghatana main babuji ko zyada nuksaan nahin pahunchaa |
 varsh 1946 main pandit jawaharlal nehru ke netritv main gathit pratham loksabhaa main babuji ne shram mantri ke rup main desh kii seva kii va agle teen dashakon tak congress mantrimandal kii shobhaa badhaai | is mahaan raajnneetijna ne bhartiya raajnneeti ko apane jivan ke 50 vasant se bhi adhik daan main die hai | samvidhan ke nirmaankartaaon main se ek babuji ne sadaiv saamaajik nyaay ko sarvopari mana he | pandit nehru kaa babuji ke liye ek vikhyath kathan kuch is prakaar he –'samaajawaadee vichaardhaara vaale vyakti ko, desh kii saadhaaran janata kaa jivan str unchaa uthaane main bade se bada khatra uthaane main kabhi koi hichak nahin hoti | shri jagjivan ram un main se ek aise mahaan vyakti hai'shram, railway, krishi, sanchaar va raksha, jis bhi mantralay kaa daayitv babuji ko diya gaya ho uskaa sadaiv kalyaan hi hua he | babuji ne har mantralay se desh ko tarakkee pahunchaane kaa athak prayaas kiya he | swatantra desh ghoshit hone ke uparant bharat ke nirmaan kii puri zimmedaari nayi sarkaar par thi or is zimmedaari ko puraa karne main atyant mahatvapurn yogadan babuji kaa rahaa |
 pratham sarkaar main purvi gramin shahabaad se nirvaachit saansad babu jagjivan ram ko shram mantralay kaa daayitv diya gaya | yah shuru se hi unka priy vishay rahaa kyonki chandwa kii maati main paley-bade babuji kaa janm ek khetihar majdoor ke ghar hua tha jahaan unhone un vilakshan bhari paristithiyon ko swayan jhela he va kalakatta main ve mil-mazdooron kii paristithi se bhi vaakif the | shram mantri ke rup main babuji ne samay dwaara jaanche-parakhe kuch mahatvapurn kanoonon ko lagu karne kaa ahm faisla liya | ye kanoon majdoor varg kii sabase badi ummid va aaj ke yug main sabase bade hathiyaar ke rup main dekhe jate hai | ye kaanoon kuch is prakaar the –1.  industrial disputes act, 19472.	minimum vejez act, 19483.	indian trade union act, 19604.	peyament of bonus act, 1965
 	do ati aavashyak kanoon jinke bina aaj kaa vyapaarik jivan ast vyast ho jaataa -5.	emplise state insurance act, 19486.	provident fund act, 1952
 babuji sansad bhawan ko apana doosraa ghar maanate the | varsh 1952 main pandit jawaharlal nehru ne sasaram se nirvaachit babu jagjivan ram ko sanchaar mantri kii oopaadhi di | us samay sanchaar mantralay main hi vimaanan vibhaag bhi shaamil tha | babuji ne nijee vimaan companiyon ke rashtriyakaran kii ore kadam badaye | parinamswaroop vaayu sena nigam, air india va indian airlines kii sthapana hui | is rashtriyakaran yojana ke prabal virodh hone ke kaaran louh purush sardaar vallabh bhai patel bhi ise sthagit karne ke paksh main khadey ho gaye the | parantu babuji ke samajhane par ve maan gaye va virodh bhi lagbhag khatm ho gaya | gaanvon main daakkhaanon kaa jaal bichaane kii baat bhi unhone kahi va network ke vistaar kaa chunauteepurn kaary armbh kiya | babuji ke is mehnatee andaaz ko bharat varsh ke pratham raashtrapati dow rajendra prasad ne kuch is prakaar bayaan kiya he –'babu jagjivan ram drudh sankalp kaaryakarta to hai hi, saath hi tyaag main bhi ve kisi se peeche nahin rahe hai | inamen dharmopaskon kaa sa utsaah or lagan he'
 sasaram se punarnirvaachit babuji ko varsh 1956-62 tak rail mantralay kii zimmedaari uthaane kaa saubhaahgya praapt hua | unhone rail mantri ke rup main bhartiya railways kaa kaaya palat hi kar diya | babuji ne bhartiya railways ko aadhunik duniya ke sandarbh main aadhunik railways ke nirmaan kii baat kahi | unhone ne paanch saalon tak railway kiraaya ek rupaya bhi nahin badhaaya jo ki ek aitihaasik ghatana thi | unhone railway adhikariyon, afasaron va karmchaariyon ke vikaas par adhik bal diya |uparyukt rekhachitr se yah nishkarsh nikaala ja saktaa he ki varsh 1956-62 tak kaa railmarg nirmaan kaary kisi or varsh kii tulana main adhik he |
 1962 ke aam chunaavon main sasaram kii janata ne babuji ko punah vijay-vardaan diya va unhen parivahan evam sanchaar mantralay kaa daayitv diya gaya | parantu babuji ne kamraj yojana ke tahat istifa de diya va congress party ko majboot karne main lag gaye | 1966-67 ke aam chunaavon main vijayi babu jagjivan ram ko us sarkaar main ek baar phir shram mantralay diya gaya | kintu ek varsh uparaant hi unhen krishi evam khaadya mantralay kaa daayitv diya gaya | china va pakistan se jang ke pashchaat bharat main garibi va bhukhmaree ke halaat paidaa ho gaye the tathaa america se pi.el. - 480 ke tahat milane vaala gehun va jowar khaadya aapurti kaa mukhya strot tha | aisi kathin paristhiti main babuji ne dow norman borlog kii sahaayta se harith kranti kii buniyaad rakhi va maatr do varshon ke uparant hi bharat food sarplus desh ban gaya | krishi evam khaadya mantralay main rahete hue babuji ne desh ko bheeshan baadh se bhi raahat pahunchaai va bharat ko khaadya sansadhano main aatmanirbhar banaaya |1970 ke aam chunaavon main ek baar phir babuji kii jeet hui va unhen shrimati indira gandhi kii sarkaar main is baar raksha mantralay jaise aham mantralay ko apni sevaayen pradaan karne kaa mauka mila | babuji ne sarvapratham bharat ke rajnatik maanchitr ko purnataya parivartit kar diya | bharat-pakistan kii us abhootpurv jang main babuji ne desh kii janata se vaayada kiya ki ye jang bharatbhumi ke ek sooyee kii nok ke baraabar tak bhaag par bhi nahin ladi jaayegi, or ve is vaayade par kaayam rahe | unki is mahaan seva ke liye shri rajeev gandhi ne kuch is prakaar se apane vichaar vyakt kiye hai –'raashtra ko azaad karne main babuji kaa yogadan bada hi saraahneey rahaa he | desh ko anaaj kii drushti se aatm-nirbhar banane tathaa bangladesh kii mukti ke yuddh main unka yogadan hameshaa yaad rakhaa jaayegaa'varsh 1974 main babuji ne krishi evam sinchai vibhaag kii zimmedaari lee va ek nayi pranali 'saarvajanik vitaran pranali' kii niv rakhi jiske dwaara yah sunishchit kiya gaya ki desh kii aam janata ko paryaapt maatra va kam daam main khaadya padaarth uplabdh hon | 
 babuji ne disambar 1885 main bani bhartiya rashtriya congress ko apni maan ke samaan bataaya he va isaki seva main sadaiv aage rahe | babuji varsh 1937-77 tak bhartiya rashtriya congress ke sadsy rahe | swatantrata prapti uparant ve congress ke liye aprihaary ho gaye the | babu jagjivan ram mahatma gandhiji ke priy to the hi saath hi pandit jawaharlal nehru evam shrimati indira gandhi ji ke sabase ahm salaahkaaron main se bhi ek the | varsh 1966 main mananeey dow rajendra prasad ji ke nidhanoparant congress party kaa aapasi matbhedon va satta kii ladaai ke kaaran bantwaaraa ho gaya | jahaan ek taraf neelam sanjeeva reddy, morarji desai va kumarsami kamraj jaise diggajon ne apni alag party kii rachana kii vahiin shrimati indira gandhi, babu jagjivan ram va fakruddin ali ahamed jaise aadhunik soch ke vyakti congress party ke saath khadey rahe | varsh 1969 main babuji nirvirodh congress party ke adhyaksh ke rup main sweekaare gaye va babuji ne puure desh main congress party ko majboot karne va uski lokapriyata badhaane ke liye purna prayaas kiya jiske parinamswaroop congress party 1971 ke aam chunaavon main aitihaasik va prachand bahumat ke saath satta main laut ai | shrimati indira gandhi ne is aitihaasik ghatana kaa shrey babuji ko dete hue kaha –"babu jagjivan ram bharat ke pramukh nirmaataaon main se ek he | desh ke karodon harijan, adivasee, pichde va alpsankhyak log unhen apana muktidaata maanate hai"
 25 june 1975 ko shrimati indira gandhi dwaara desh bhar main apatkaal kii ghoshnaa kar di gayi | is apatkaal ne samvidhan ke moulik adhikaron ko sawaalon ke ghere main laa diya | shrimati indira gandhi ne 18 janvari 1977 ko aam chunaav kii ghoshnaa to kar di thi kintu desh ko apatkaal kaa dar tha | is paristhiti se nipatane ke liye babuji ne apane pad kaa tyaag kar diya va congress party se bhi istifa de diya | unhone usee diwas 'congress for demokrasi' naamak ek nayi party kii rachana kii | varsh 1977 ke aam chunaavon main babuji kii vijay hui va unhen raksha mantralay kaa daayitv diya gaya | 25 march 1977 ko congress for demokrasi, janata party main sammilit kar lee gayi | janvari 1979 main babuji bharat varsh ke uppradhanmantri ke rup main ghoshit kiye gaye |varsh 1980 main janata party kaa aapasi manmutaavon ke kaaran bantwaaraa ho gaya evam babuji ne march 1980 main antat congress kaa nirmaan kiya | varsh 1984 ke aam chunaavon main sasaram kii janata ne apane vishwaneey pratinidhi babu jagjivan ram ke liye ek baar punah loksabhaa ke dwaar khol die |
 
 6 july 1986, ko babuji ne apni antim shwaas lee | babuji ne sadaiv nidartapurvak anyaay kaa saamana kiya evam saahas, eemaandaaree, gyaan va apane amuly anubhav se sadaiv desh kii bhalaai kii | ve swatantra bharat ke un mahaan netaaon main se ek the jinhonen dalit samaaj kii dasha badal di va ek nayi disha pradaan kii | inhonen sadaa ek hi chunaav kshetra kaa pratinidhitiv kiya va sadaa aparajit hi rahe | babu jagjivan raamji ne varsh 1936 se varsh 1986 tak arthath aadhi shatabdi tak raajnneeti main sakriy rahane kaa vishwa kirtiman sthapit kiya | 
 ]]]] ]]]]]]]]]]
