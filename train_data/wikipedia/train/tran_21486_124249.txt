 joshna chinappa ek bhartiya mahila squash khilaadi hai. 2003 main under 19 kii category main british squash championships jeetne vaali ve pratham bhartiya mahila baniin. ve bharat kii sabase kam umr kii naishanal champion bhi hai. 
 vartmaan main unki vishwa ranking 32 he. may 2012 main ve chennai open bhi jeet chuki hai.
 glassgo main chal rahe 20 wein kamanwealth khelon main joshna chinappa evam deepika pallical kii jodi ne 02 agast 2014 ko squash main bharat ke liye swarna padak jitkar itihaas rachaa. bhartiya jodi ne england ke squash main varchasv ko todate hue final main jeni dunkaf evam ladra masaro kii jodi ko lagaataar 11-6, 11-8 se haraakar safalataa hasil kii. yah jeet isliye bhi aitihaasik mahatv kii rahi kyonki bharat nen isse pehle squash khel main koi bhi padak hasil nahin kiya tha.
 
