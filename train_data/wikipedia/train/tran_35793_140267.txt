 
 
 
 
 vioipi sanchaar or avasanrachana kii keemat kam kar detaa he. yah vaani paath sampeedan yani spich data compressant takanic kaa prayog karata he, jiske kaaran yah data rate kam karata he. vioipi kaa dupliket network system bananaa saral nahin he, is kaaran isaki tanping aadi kaa khatra nahin he. ek broadband conection par ek hi samay main ek se zyada telephone kol ko prasaarit kar sakate hai. isse vioipi ke rup main aapako atirikt telephone line mil jaati he. yani kam linon main hi adhik sanchaar suvidha. is seva ko duusari sevaaon ke saath jodakar dekha ja saktaa he jaise video sandesh aadan-pradaan, massej, data sanchika antaran, audio conferencing aadi bhi kar sakate hai. is seva main advance telephoni feechar jaise kol rooting, screen pop or iviar kii suvidha uplabdh hoti he. jahaan aam telephone sidhe telephone company kii phone line se jude hote hai jo praayah kai kaarnon se bekaar ho jate hai, to vahiin vioipi sidhe sarwar router se jude hote hai, jisaki vajah se unki kharaab hone kii sambhaavna kam hoti he. network vyast rahane jaisi shikaayat ypi network main saamanyat: nahin hoti. atah yah lambii duuri kii kol karne kaa prabhavi tarika he.
 iskaa prayog aajkal aatankwaadiyon main bhi bahut prachlit ho rahaa he. vioipi ke dwaara buree niyat se kuch log internet par prayoktanaam or password bhi churaate paye gayi hai, jise vishing kaha jaataa he.
