 gyanendrapati
 janm : 1 janvari 1950 ko gram patharagama, jharkhand, bharat
 dasek varshon tak bihar sarkaar se adhikari .
 samprati : kulvakti kavi .
 prakashit kritiyaan
 kavita sangrah
 1. aankh haath banate hue 
 2. shabd likhane ke liye hi yah kagaz bana he 
 3. gangatat kitabgar prakaashan
 4. sanshayatma kitabgar prakaashan
 5. bhinsaar 
 6. kavi ne kaha kitabgar prakaashan
 7. manu ko banati manai kitabgar prakaashan
 anya 
 puraskaar va sammaan
 varsh 2006 main ‘ sanshayatma’ sheershak kavita sangrah par sahitya academy puraskaar ke alaava pahal sammaan, banarsiprasad bhojpuri sammaan va shamsher sammaan sahit anek pratishthit sammaan or puraskaar se vibhooshit.
 sampark : bi-3/12, po-annapurnanagar, viapeeth maarg, varanasi-221002
 phone : 0542-222-10-39
 bhinsaar
 'bhinsaar' samakaleen kavita-paridrishy main apni tarah ke akele kavi gyanendrapati kaa anoothaa sankalan he . isse kavi kii bahucharchit kritiyaan 'aankh haath banate hue' or 'shabd likhane ke liye hi yah kaagaj bana he' to sampoornataa shaamil hai hi, ab tak asanklit-or anek to aprakashit-rahi aayi kavitaayen bhi pustakaakaar aa rahi he . ek saghan basaa kavita-sansar pathakon kii yayavari ko aamantrit kar rahaa he .
 gyanendrapati kii in kavitaaon se ek ore to teevr parivartankamita se upja krantikari roman he, varg- shatruon ko lalkaarta yuyutsu udughosh; to duusari ore saamaajik atmalochan kaa vah viral swar he jo apni aatma ko kharad par chadhaaye bagaiyr nahin uthta, apane naitik vivek ke aage vedhya bane rahane par hi jiskaa sfooton sambhav ho paata he . yaheen, chetana pari or banani banerjee se hone vaali avismaraneey mulaakaaten hai . raat se lagi bhor main bhatak aayaa chamagadad kaa baccha bhi is kavita-duniya kaa baashinda he . parityakt chijen bhi yahan nirarthak nahi, unamem naye arth ankhuaate he .
 darasl, gyanendrapati ko padhanaa banate hue itihaas ke bich se guzarana hi nahin, yug ke kolahal ke bheetar se chhan kar aate us mandra swar ko sunanaa he itihaason se jisaki sunwaayee nahin hoti; yah nashvarataaon kii bhashaa se shaashvat kaa beauti-lekh padhanaa he . isiilie yahan ek tarah kii angadhata kavy-saushthav kii avidhi thaharti he . ucch-bhru aalochakon kii parvaa kiye bagaiyr yah manushya kii ore badhaa hua samavyayi haath he .
 ye ve kavitaayen hai jinaki jeevandharmita abujh dhang se maanviya jijeevishaa ko pusht karti he .
 kavi ne kaha : gyanendrapati
 gyanendrapati hindi ke ek vilakshan kavi-vyaktitv hai, yah tathy ab nirvivaad he . kavi-karm kaa hi jivan-charya banane vaale gyanendrapati kii pratishtha kaa aadhaar sansthaanon tathaa mahajanon ko sandein or puraskaron kii sankhya nahin balki kavita-premiyon kii priti he, jise unki kavita ne jivan-sangharsh ke morchon par maujuud rahakar or 'abhivyakti ke khatare' uthaakar arjeet kiya he . ve un thode-se kaviyon main hai, jinke bal par, kavita kii taraf se janata kaa ji uchatane ke baavjood, samakaleen kavita ke sarthak swar kii vishwasaneeyata barkaraar he .
 gyanendrapati kii kavita kii apratimata ke karkon main avashya hi yah tathy he ki uski jaden lok kii man-maati main gahare dhansi hai or uski drushti vishwa-chets he . jivan-raag unki kavita main layaatmakataa main dhal jaataa he . ve kavita ke nahin, us muktand ke kavi hai niraala ne jisaki prastaavna kii thi . unki kavita aadyant chhandik aaveg se otprot he, balki uski sanrachana usee se nirdhaarit hoti he . beshak, yah har baar ek naye chand kaa anveshan hai jo kavita ke kathy ke anusaar jivan-dravya ke saath kavi-chitt kii ekaatmata se sambhav hota he . hindi kii vishaal bhashik smapda kaa sarthak sandohan bhi unke yahaan khub ban pada he . tadbhav-simit rahanaa unki kavita kii majaburi nahin, uske liye na to tatsam achhut he na deshaj asmrishy; avasraanukool naye shabdon ke nirmaan kii uski saahasikta to kukhyat hone kii had tak vikhyath he .
 gyanendrapati kii kavita ek or to choti-se-choti sachaai ko, halki-se-halki anubhuti ko, sahejane kaa jatan karti he praani-maatr ke harsh-vishaad ko dhaaran karti he; duusari ore janamat bhoomi par dridhtaa se paanv rope satta-chaalit itihaas ke jhuthe sach ke mukaabil hoti he . dharmik satta ho yaa raajnneetik satta-vah kisi ko nahin bakhshati . uski deeth pa santapt bhugol he . samrajyabad ke nae pantaron kaa vah pahachaanati he . abhaya main pagi hooi karunaa use viraasat main mili he . vah ek mahan parampara kii parinti he .
 swayan gyanendrapati dwaara chaynit pratinidhi kavitaaon ke is sankalan main unke tamaam prakashit sangrahon se to hai hi, aiami sangrehon se bhi kavitaayen shaamil he, balki anek to pehali baar yahi prakashit ho rahi hai . bila shaq apane samaaj-samay ko kavita ko aankh se dekhnaa-samajhnaa chaahane waalon ke liye ek anivaary-kitaab nahin-sahchar! 
 maanav kii chetana yatra main sadiyon se hamaare saath ek durghatana hoti aayi he. yah durghatana he - hamaara kisi vichaardhaara vishesh ke samarthak ke rup main ubharna. hamen pataa bhi nahin hota or ham ‘vichaardhaara’ ke kisi khemen main shaamil ho anayas hi ashishnutaa or aatank kaa khel khilne lagate hai. paksh or vipaksh kii yah ladaai jab sabhyataa ke har kshetra - sahitya, kala, sangeet main gahare tak jad failaa chuki ho, ek “gyanendrapati” kaa yah daawa ki uskaa paksh uske pathakon ke paksh main villin ho chukaa he to nihsandeh vah “gyanendrapati” ekaaki rah jaataa he.lagbhag dasek varshon tak bihar sarkaar main adhikari ke rup main kaary karne ke baad kavita ke mohpash main fanse gyanendrapati sab kuch tyaag kavita ke sang gangatat - banaras main based, to kavita vividh rup main prakat hui. hindi sahitya ke tamaam chote - bade khemon se alag gyanendrapati ne teen dashakon se adhik kii rachana yatra ke saransh – nivedan ke rup main apni tirasi kavitaaon ko 2007 main “kavi ne kaha” ke rup main bhent karte hue kaha tha –“....... kavita beshak apane samay se jujhakar hasil kii jaati he, lekin vah us kaal – khand se keelit nahin hoti, uski bhavishyonmukhataa hi uski na murajhaane vaali naveenta kaa baaise hoti he.”
 ateet ke tamas se nikalne kaa daawa karne vaale insaanon kaa jattha prithvi ko apni ungliyon par nachaate hue jab prithvi kii mitti – deh ko parmaanu bam ke bhumigat pareekshan se tharrata he to gyanendrapati bhavishya ke sawaal le kar khadey ho jate hai –
    “main poochta hoon
    yah prithvi kya keval tumhaari he ?
    kya tumhen
    ek kentue ke paas jaakar
    prithvi ko urvar karne main tallin kentue ke paas
    nahin poochna chahie
    prithvi ke bare main koi bhi ahm faisla lene se pehle !
    koun jane, prithvi ke bhavishya ko le, tumse zyada chintit rahati hon chintiyaan !
    meri haisiyat ek kentue kii ho
    cheentee kii tarah kuchal di jane kii aukaat ho meri tumhaare nikat
    meraa maanavadhikaar tumhaare daanavadhikaar ke aage naacheez !
    main tumhaare liye khet kii muuli hi sahi
    chalo, tumhaare hi khet kii – or lo, sachmuch kii –
 is prithvi par meraa adhikaar
 tumse kam to nahin”
 jab hamaare andar apane desh, dharm, jati va sabhyataa – samskruti kaa ahankaar sir chadh kar bolne lagata he or ham is khatir marane – maarane ko utaaru hote hai tabhi hamen yah dikhnaa band ho jaataa he ki hamaare bich kii kuch pyaari paramparaayen dam tod rahi hai. hamaare jivan se “ramlila” kaa pardaa dekhte – dekhte hameshaa ke liye gir gaya or vishesh kar us daur main jab “ram bhakt” ramshilaon ke saath ramrath nikaal rahe the. “ramlila” ke avsaan kii pidaa kaa ahsaas “he ram” kii kuch panktiyon main saaf dikhataa he –  
 “nikal rahaa tha ramrath, desh ko dophaad karata – sa
    ramshilaayein apane giddh – pankh fadakaatin gaanvon main utar rahi thim
    or udhar, andekhee
    mar rahi thim ramlilaayen
    gaanv main maheene – bhar dati rahanevaali ramlilaayen
    ............
    ......................
    aise main
    unhone
    ram ko apane ram – baan main badal diya tha
    unhen koi fark nahin padataa tha ki mar rahi hai ramlilaayen
    kyonki valmiki or tulsi se zyada unke kaam aa sakate the ramanand sagar.”
 gyanendrapati kii rachanaaen shabd or vyakaran kii paribhaashit maryaadaaon se pare samvednaa kaa nutan sansar gadhati hai or is sansar main kuch bhi asprishy nahin. unki rachana sansar main jivan – raag he, sanson main maati kii sugandhi to aankhon main tathakthith global ghatnaon/haadason ko bhedane kaa samarthy. kavita ko kisi vesh – bhusha ke nakaab main kaid karne kii bajaay ve use unmukt akaash dete hai or theth deshaj shabd unki kavitaaon main ek anokhaa aakarshan paidaa karte hai. gyanendrapati kaa yahi akkhad swabhaav or tathakthith lokmat ke paakhand ke pratipaksh main khadaa hona mathadhishon ko naaraaz karata he. swayan unheen ke shabdon main – “sahitya ke samakaleen shaastaaon kii aankhon main main kirakiri kii tarah gadata hoon, yahi thik he.” sahitya ke kshetra main kabiz mathadhishon or tathakthith niti niyantaaon ke hamalon kaa zikr karte hue ve kehete hai –
    “khesadi daal kii tarah nindit
    ukhaad kar phenk diya jaaounga
    bhartiya kavita ke kshetra se
    kyonki ab
    itihaas kii gati ke bharose na baith
    itihaas kii mati badalane kii takanic he unki mutthi main
    kho jaaounga
    jis tarah kho gayi he
    bataloi main daal churne kii sugandh
    adhiktar gharon main” 
 kitabgar prakaashan, nayi dilli se prakashit “kavi ne kaha” main gyanendrapati kii hridayasparshi kavitaaon kaa ek puraa range he, jisaki tamaam kavitaayen purv main prakashit sankalnon – “sanshayatma”, “gangatat”, “shabd likhane ke liye hi yah kaagaj bana he” aadi se lee gayi hai to saath hi kuch pehali baar prakashit hui hai. smriti kaa ek anokhaa prakatikaran “tram main ek yaad” ke rup main hua he –
    “chetana pari, kisi ho ?
    pehle jaisi ho ?
    kuch – kuch khush
    kuch – kuch udhaas
    kabhi dekhati taare
    kabhi dekhati ghaas
    chetana pari, kisi dikhti ho ?
    ab bhi kavita likhti ho ?
    ..........
    ........................
    mahanagar ke mahattaas main ek hansee kam he
    virat dhak – dhak main ek dhadkan kam he, kores main ek kanth kam he
    tumhaare do talave jitani jagah lete hai utani jagah khaali he
    vahaan ugi he ghaas vahaan chui he os vahaan kisi ne nigaah tak nahin daali he
    phir aayaa hoon is nagar main chashma ponch – ponch dekhtaa hoon
    aadamiyon ko, kitabon ko nirakhata lekhata hoon
 rang – birangi bas – tram, rang – birange log
 rog – shok hansee – kushi yoga or viyog
 dekhtaa hoon abake shahar main bheed dooni he
 dekhtaa hoon tumhaare aakaar ke baraabar jagah suuni he
 chetana pari, kahan ho kisi ho ?
 bolo, bolo, pehle jaisi ho !”
 teji se badalati duniya main hamaari aadaton or nishthaaon main itani teji se badlaav aa ja rahaa he ki hamen khabar hi nahin hoti. hamaare jivan se kitabon kaa nikalnaa bhi ek aisa hi badlaav he lekin gyanendrapati is badlaav se jude jokhim kaa zikr “televijan ko dekho” main karte hai –
    “.........
    kitaab ek khatarnaak cheez he
    aadmi ke haathon main uske jate hi
    sultanate ke paye dagamagane lagate hai
    .........
    lekin ab khatra hai ve
    unhen kaid karne kii zarurat
    kitabon ke liye khole hue to hai aalmariyon kii dhariyonwale pustkaalay
    pustakaalayon ke pet main
    aalmariyon ke paton main
    band rahane do kitabon ko
    sajaavati chizon kii tarah
    ...............................................”
 yadhyapi ikkisvin sadi ke aagaman se bahut pehle hi hamanen nai sadi or apni vaigyanik soch kaa dhol peetna shuru kar diya tha. kaal chakra par hamaara koi niyantran nahin he isliye nai sadi ekaadh second kii deree kiye bagaiyr bilkul sahi samay par dharti par utar aayi; magar hamaari soch ? hamaari soch nae yug ke vaigyanik avishkaron kaa apni andhashraddha ke prasar hetu kis tarah istemaal main laa sakati he, iskaa badhiya chithran “us din” main hua he jab puraa bharatvarsh ganesh pratimaa ko doodh pilaane laga tha –
    “sanchaar – kranti ke is yug main
    andhashraddha bhi twarit sancharit ki sankramit hoti he, beshak !
    andhashraddha !
    jisaki chakachaundh main nahaaye nagar kii
    hairat se khuli – khuli aankhe bhi
    bheetar se mundi – mundi thim
 us din” 
 ek ore vikaas kii anant dhara main ganesh ji ko doodh pilaataa hamaara shraddhalu maanas to duusari ore sanathan kaal se hamaare astitv yatra kii sakshi rahi ganga kii durdasha par pragatisheel bharat ko dekh man kii pidaa anayas hi “nadi or sabun” main prakat ho jaati he –
    “nadi !
    tu itani dubli kyon he
    or maili – kuchaili
    mari hui ichchhaaon kii tarah machhliyaan kyon utraayi hai
 tumhaare durdinon ke durjal main
 ..............
 ....................
 aah ! lekin
 swaarthee kaarkaanon kaa tejabi peshaab jhelte
 bangnee ho gayi tumhaari shubhr twachaa
 himalay ke hote bhi tumhaare sirahaane
 hatheli – bhar kii ek sabun kii tikia se
 haar gayin tum yuddh !
 kehete hai samvednaa kaa atirek kavita ke rup main kaagaj par utarataa he or agar gyanendrapati ke haathon main lekhnee ho to samvednaa kii aseem yatra bhi sambhav he. purv main prakashit kavita sankalan “shabd likhane ke liye hi yah kaagaj bana he” main sankalit kavita “aashirwad” hamen kuch aisi hi yatra par le chalati he –
    “ve tumhen shishu nahin rahane denge
    ve tumse tumhaare dinon ko noch denge
    ve un titliyon ko
    chhudaa kar uda denge
    ...........
    ................  
    ve tumhaari gandi kameezon ko 
    khulavaa denge
    or jhak – jhak dhuli maand – si mahakati bardiyaan
    pahanane ko denge
    ve tumhaare bujurg hai
    ve tumhen bade hone kaa aashirwad de rahe hai
    unke rathon ke ghode thak gaye hai
    
 aaj ke “phase book daur” main jab kuch “likes” ke liye kavita ko uddhrit karne kaa fishan ho, gyanendrapati ek saafe aainaa liye saamne khadey hai. agar aap jokhim lene ko taiyaar hon, apane sach ko jyon kaa tyon jaanane or jhelane kii kshamta ho to aap us aaine ke saamne khadey ho sakate hai; lekin yah aapkaa swayan kaa faisla hoga – main kisi tarah kii guarantee nahin le rahaa. 
 - sanjay choube SANJAY CHOUBEY at July 30, 2017
