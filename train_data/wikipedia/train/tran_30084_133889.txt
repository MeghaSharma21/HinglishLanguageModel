 chini shatabdi ek navgadhant shabd he jiskaa arth he kii 21veen sadi par china kaa prabhutv rahegaa thik vaise hi jaise 20veen sadi ko praayah america shatabdi or 19veen sadi ko british shatabdi kah diya jaataa he. yah mukhya rup se yah batalaane ke liye prayukt kiya jaataa he kii china kii arthvyavastha 1830 ke purv vaali sthiti main aa jaaegi jab chini arthvyastha kaa vishwa arthvyastha par prabhutv tha or anumaanit he kii chini arthvyavastha aane vaale kuch dashakon main america arthvyavastha ko pachhad kar vishwa kii sabase badi arthvyavastha ban jaaegi.
 china ke mahashakti ke rup main udai kii 1970 ke dashak se bhavishyavaaniyan kii jaati raheen hai. 1985 main hi samyavaadee dal ke pramukh hu yaobang ne kaha tha kii china 2049 se pehle hi mahashakti banane kii yojana bana rahaa he.
 global lanvij monitor ke anusaar, china kaa udai 2000 ke dashak kaa sarvaadhik padhaa jane vaala samachar tha.
 pichley 30 varshon se china kii arthvyavastha 10% se bhi adhik tezi se bad rahi he. kray shakti ke aadhaar par china kaa sakal gharelu utpaada, america ke baad duusare or sangyaatmak sakal gharelu upad aadhaar par bhi, sanramerica ke baad duusare sthaan par he. 2007 main china ne germany kii arthvyavastha ko peeche choda or 2010 main japani arthvyavastha bhi chini arthvyavastha se peeche gai or antatah 2027 tak america arthvyavastha ke bhi chini arthvyavastha se chote hone kaa anumaan he. china, germany ko pachhadte hue, ab vishwa kaa sabase bada niryaatak he or sanramerica ko pachhadte hue vishwa kaa sabase bada vaahan bazaar he. iskaa videshi mudra bhandar, jo vishwa main sabase adhik he, 2,200 arab $ he.
 robert fogel, jo arthshaastra main ek nobel puraskaar vijeta hai, ke anusaar 2040 tak chini arthvyavastha kaa aakaar 123 kharab $ hoga or yah vishwa ke sakal utpaada kaa 40% hoga - jo sanramerica jidipi or europea sangh kii jidipi se kahin adhik hoga. china kii prati vyakti aay bhi 85,000 $ hogi, jo europea sangh ke liye purvanumanit se doguni se bhi adhik he.
 china ke paas vishwa kii sabase badi padavibal sena or raksha bajet doosraa sarvaadhik he. china, sainya praudyogiki or navonmesh ke maamle main bhi ek ubhartee mahashakti he.
 yah sanyukt raashtra suraksha parishad kaa sthai sadsy or manyata praapt parmaanu shakti sampann desh he.
 china, sanramerica ko pachhadte hue vishwa kaa sheersh praudyogiki niryaatak ban gaya. china vartmaan main vishwa kaa teesraa sabase bada anveshak he or 2012 tak vishwa anveshan kaa netritv karne ke liye taiyaar he. china praudyogikeey padavibal main bhi, vishwavyaapee praudyogikeey pratiyogitatmakataa main sanramerica ko pachhadte hue vishwa main sheersh par he. harith praudyogiki ke kshetra main bhi china ko vishwa main sheersh par mana jaataa he. in karano ke chalate china kii praudyogiki mahashakti banane kii bhi bhavishyavaanee ki gai he.
 china kii pramukh bhashaa or raashtra bhashaa chini mandarin ek anterrashtriya bhashaa banane ke liye bhi taiyaar he. yah bhashaa sanyukt raashtra kii chah aadhikarik bhashaaon main se ek he. yah vishwa kii sarvaadhik boli jane vaali bhashaa bhi he. china ke anterrashtriya maamalon main badhate hue mahatv ko dekhte hue yah kaha ja saktaa he ki chini mandarin bhashaa vishwa ki ek pramukh anterrashtriya bhashaa ban jaaegi. is bhashaa ke badhate hue mahatv ko dekhete hue hi bahut se america or british vidyalayon, mahavidhyalayon ityadi main is bhashaa ko seekhney waalon kii sankhya bad rahi he. vartmaan main chini mandarin sanjaal par duusari sarvaadhik prayukt hone vaali bhashaa he jiske nikat bhavishya main pratham par aane ki bhi puri sambhaavna he.
