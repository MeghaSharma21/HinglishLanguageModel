 kaach, kaanch yaa kaanch ek acristalia thos padaarth he. kaanch aamtaur bhangur or aksar prakaashiya rup se paardarshee hote hai. 
 kaach athav sheesha acarbonic padaarthon se bana hua vah paardarshak athwa apaardarshak padaarth he jisase shishi bottle aadi banati hai. kaach kaa avishkaar sansar ke liye bahut badi ghatana thi or aaj kii vaigyanik unnati main kaach kaa bahut adhik mahatv he.
 kintu vigyaan kii drushti se 'kaanch' kii paribhaasha bahut vyapak he. is drushti se un sabhi thoson ko kaanch kehete hai jo drav avasthaa se thanda hokar thos avasthaa main aane par crystalia sanrachana nahin praapt karte.
 sabase aam kaach soda-lim kaach he jo shatabdiyon se khidkiyaan or gilaas aadi banane ke kaam main aa rahaa he. soda-lim kaanch main lagbhag 75% silica, sodium oxide or chuunaa or anekon anya chijen kam maatra main mili hoti hai. 
 kaanch yani SiO2 jo ki ret kaa abhinn ang he. ret or kuch anya saamagree ko ek bhatti main lagbhag 1500 degree sailsius par pighalaaya jaataa he or phir is pighale kaanch ko un khaanchon main boond-boond karke undela jaataa he jisase manachaahi chiz banaai ja sake. maan lijie, bottle banaai ja rahi he to khaanche main pighla kaanch daalane ke baad bottle kii sataha par or kaam kiya jaataa he or use phir ek bhatti se guzaaraa jaataa he.
 kinvadanti ke anusaar, munashya ko kaach kaa pataa tab chalaa jab kuch vyapaariyon ne syria main finishia ke samudratat par shoron ke dhelon par bhojan ke paatr chadaaye. agni ke prajvalit hone par unhen dravit kaach kii dhara bahati hui dikhaai di. yah kaach baaluu or shore ke sanyog se ban gaya tha.
 aitihaasik drushti se sarvapratham bartanon par kaach ke samaan chamak utpann karne kii reeti kaa avishkaar mesopotamia main isa se praaia: 12,000 varsh purv hua.
 pracheenatam kaach saanche main dhale hue taabeej ke rup main misr main paaya gaya he, jiskaa nirmaankaal isa se 7,000 varsh purv mana jaataa tha.
 isa se lagbhag 1,200 varsh purv, misravasiyon ne khule saanchon main kaach ko dabaane kaa kaary aarambh kiya or is vidhi se kaach kii tashtariyaan, katore aadi banaae gaye. isa ke 1,550 varsh purv se lekar isa yug ke aarambh tak misr kachanirmaan kaa centre bana rahaa.
 phunkani dwaara tapt kaach ko phunkane kii kriya maanav kaa ek mahan avishkaar tha or iskaa shrey bhi finishiavaasiyon ko hi he. is avishkaar kii avadhi isa se 320-20 varsh purv he. is avishkaar dwaara kaach ke anek prakaar ke khokhale paatr banaae jane lage. vastut: aajkal ke kaach nirmaan ke aadhunik yantron main bhi isi kriya kaa upyog kiya jaataa he.
 kaach udyog kaa vyapaarik vistaar isa kaal se aarambh hota he. italy ke rome tathaa venice pradeshon main iskaa nirmaan charam seemaa par pahunchaa.
 apni aavashyaktaaon or vaigyanik unnati ke saath prayek desh main vibhinn gunon ke kaach ke nirmaan main unnati hoti gai. kaach udyog kii aadhunik unnati kaa bahut kuch shrey england, france, germany or sanyukt rajya america ko he. udhaahrant:, san 1557 i. main sisayukt sphatik kaa landan main avishkaar hua; san 1668 main pattica kaach dhaalane kii vidhi kaa paris main avishkaar hua; san 1880 main lens aadi banane yogya anek prakaar ke kaachon kaa avishkaar germany main shaat evam avi dwaara hua; 1879 main kaach banane ke liye purna swachaalit yantra oven kaa nirmaan hua; san 1915 main ooshmapratirohak 'pirex' kaach kaa nirmaan hua, jo tapt karke thande pani main dubaa dene par bhi nahin tadakta; san 1928 main niraapad kaach kaa nirmaan hua jo chot lagane par chatkh to jaataa he, parantu uske tukade alag hokar chatkate nahin. yah motorkaron main lagaaya jaataa he; 1931 i. main kaach ke dhaagon or vastron kaa nirmaan hua; san 1902 main, sanyukt rajya america ke pittsburg nagar main or belgium main 'libi ovence' or 'foorkalt' pranaaliyon dwaara chaddri kaachon kaa nirmaan hona anrabh hua.
 pracheen bharat main bhi mahabharat, yajurveda samhita, ramayana or yogawasishth main kaach shabd kaa upyog kai jagah kiya gaya he. pracheen bharat main sphatik se bani saamagree, uttam vastu maani jaati thi. bharat main kai pradeshon main pracheen kaach ke tukade praapt hue hai. bhartiya kaach kaa vivaran vastav main 16veen shatabdi se aarambh hota he. us samay yahan se anirmit kaach bahut adhik maatra main europe or uttari italy ko niryaat kiya jaataa tha; yahan tak ki kaach nirmaan ke liye rasinic padaarth bhi venice bheje jate the. 19veen shatabdi main bharat ke prayek praant main kaanch kii chudiyon, shishiyon or khilaunon kaa nirmaan hota tha.
 aadhunik bhartiya kaach udyog san 1870 se aarambh hua or san 1915 tak kitne hi kaach ke kaarkaane khole gaye, par ve sab asafal rahe. pratham vishwayuddh main bhartiya kaach udyog ko khub protsaahan mila. parantu yudhoparant bhartiya bazaar kaach ke videshi maal se bhar gaya, falswaroop kai bhartiya kaarkaane band ho gaye. kaach udyog kii jaanch or unnati ke liye uttar pradesh sarkaar ne ek samiti kaa sanghathan kiya or uski sanstutiyon ko sarkaar ne manyata di. usee samay se kaach udyog main tivrata ke saath unnati ho rahi he or ab bharat main kaach kii sab prakaar kii vastuon kaa nirmaan aadhunik dhang se ho rahaa he.
 aajkal ab kaanch banane kaa sara kaam mashiinon se hota he. ucch taap par kaanch kii shyanta itani kam hoti he ki usko hawa bharke kisi aakaar main dhaala ja sake, par ye itnaa taral bhi nahin hota ki pani kii tarah bah jaye. is prakriya ko glass bloing kehete hai or isse tarah tarah ke aakaar banaaye ja sakate hai.
 aadhunik vaigyanik bhashaa main 'kaach' shabd se 
 drav kaach hi vaastavik kaach he; keval drav kaach ke vidyut or prakaashiya gun sab dashaon main ek se hote hai. drav kaach ko thanda karne par usamen shyanta badhati he or dhire-dhire bina kaachiya gunon kaa saadhaaran thos kaach ban jaataa he.
 kaach banane ke liye upyog ke anusaar kai prakaar ke kachche maal vibhinn matraaon main milakar, unche taap par dravit kiye jate hai. dravit kaach ko siliketon tathaa boreton kaa parsparik vilyan kaha ja saktaa he. is vilyan main taap ke anusaar bahut kuch avyav oxidon main vimukt ho jate hai. vilyan main ve atirikt oxide bhi hote hai, jo rasinic yogikon ke nirmaan kii aavashkataaon se adhik maatra main hote hai.
 kaach ko 'adhishitlit' drav bhi kaha ja saktaa he, kyonki drav avasthaa se thos avasthaa main kaach kaa parivartan kramash: hota he or thos kaach main uski dravastha ke sabhi bhautik gun, jaise ooshmaachalakata ityadi, hote hai.
 kaach nirmaan ke liye mukhya padaarth silica he or yah prakruti main mukt avasthaa evam silicket yogicon ke rup main paaya jaataa he. prakruti main silica adhiktar quartz ke rup main paaya jaataa he. iskaa vishuddh rup billore pathar he. kaach nirmaan ke liye sabase upyukt saamagree baaluu, baluka prastar or quartzite chattaane hai. yadi paane kii suvidha, prapya maatra or dhulaai baraabar ho to baaluu hi sabase upyukt padaarth he. kaach nirmaan ke liye sabase upyukt vahi baaluu he jisamen silica kii maatra kam se kam 99 pratishat ho or ferick oxide ke rup main loha 0.1 pratishat se kam ho. baaluu ke kan bhi 0.5-0.25 millimetre ke vyas ke hon. achche kaach nirmaan ke liye baaluu ko jal dwaara dho bhi liya jaataa he. elahabaad main shankargarh or vargarh ke baaluu ke nikshep kaach nirmaan ke liye ati uttam hai or uttar pradesh sarkaar ne vahaan par baaluu dhone ke kuch yantra bhi laga die hai.
 saadhaaran kaach nirmaan ke liye kuch kshareey padaarth jaise soda aish kaa hona bhi ati aavashyak he. is mishran se dravanank kam or dravan kriya saral ho jaati he. keval in do padaarthon ke dravan se jo kaach banataa he vah jal kaach ke naam se prasiddh he, kyonki yah jal viley he. kaach ko sthaayee banane ke liye koi dwisamakshareey oxide jaise calcium oxide yaa sis oxide ko bhi milaanaa padataa he. rasinic niyam ke anusaar, jitne hi adhik padaarth milaae jate hai dravanank bhi utana hi kam ho jaataa he. prayek padaarth kaach main kuch vishesh gun utpann karata he or in gunon ko hi dhyaan main rakhte hue kaach ke mishran banaae jate hai.
 casium oxide kaach ko rasinic sthayitv pradaan karata he, par adhik maatra main hone par kaach main vikachan hone kii pravriti aa jaati he. saadhaaran kaach baaluu, soda or chuunaa ke mishran se banaaya jaataa he.
 calcium oxide ke liye kaach mishran main chuunaa yaa chuunaa-pathar milaayaa jaataa he. boric amla yaa suhaaga se kaach main vishesh bhautik gun utpann ho jate hai, jaise nune prasar-gunank or adhik tanaav sahansheeltaa, tapiya sahan shakti evam adhik jal-pratirohakata. in gunon ke kaaran tapamapi nalee, laalaten kii chimney or bhojan pakaane ke paatr aadi aakasmik taap parivartan sahanevaali vastuon kaa nirmaan karne main, boric oxide kii maatra adhik se adhik or kshar kii maatra kam se kam rakhi jaati he.
 sodium corbonate ke sthaan main anya kshar jaise potacium carbenet kaa bhi upyog vishesh kaachon main kiya jaataa he. bahudhaa kshar, salphet lavan ke rup main prayukt hota he.
 sis oxide ke liye adhiktar laal sis kaa upyog kiya jaataa he. is oxide dwaara kaach kaa ghanatv or vartanaank donon badhate hai or is kaaran aisa kaach prakaashiya kaachon, bhaajan evam pine ke paatro or kritrim ratnon ke nirmaan ke upyog main aata he. sisayukt kaach sheeghra hi kaate or paalish kiye ja sakate hai. potash kshar kaa sisayukt kaach sabase adhik chamakdaar hota he.
 aluminium oxide, adhiktar felspar dwaara kaach main sammilit kiya jaataa he. is oxide se kaach main ushmajanit prasar, kathorta, sthayitv, pratyasthata, tanan shakti, chamak or amla pratirohakata badhati he. iske dwaara kaach main samaangta or vaigyanik kaaryon main upyogi anya gunon kii vruddhi hoti he. yah oxide kaach kaa prasar gunank or mridukaran taap kam karata he. yah vikachan ko roktaa he or iske prayog se kaach kaa dravan or shodh saral ho jaataa he.
 jasta oxide praaia: jasta carbonate dwaara kaach main sammilit kiya jaataa he. yah padaarth kaach ke prasar gunank ko bahut kam karata he. kaach main adhik sthayitv evam ushmajanit kam prasar utpann karne ke kaaran yah rasinic kaach ke nirmaan main prayukt hota he. kuch kaachon main magnesium yaa barium oxide bhi sammilit kiya jaataa he. kuch padaarth kaach main vishesh rasinic gun utpann karne ke uddeshy se sammilit kiye jate hai. sis yukt kaachon main kuch oxykaarak padaarth, jese potacium nitrate yaa shora kaa hona aavashyak hota he.
 kaach ke dravit hone par usamen gas ke bahudhaa asankhya chote-chote bulbule, jinako 'beej' kehete hai, fas jate hai. kaach ko inase mukt karne ke liye kuch rasinic padaarthon kaa upyog kiya jaataa he. ye padaarth drav kaach main gas ho jate hai or bijon ko apane saath kaach ke baahar nikaal laate hai. in padaarthon ko 'shodhak dravya' kehete hai. saadhaarant: shodhak dravya ke liye carbon ammonium lavan yaa arsenic prayukt hota he. aalu, chukundar or bhigi lakdi ke tukade dravit kaach main daalkar bhi kahin-kahin kaach kaa shodhan kiya jaataa he.
 kaach kaa upyog aisi kai prakaar kii vasatuon main kiya jaataa he jinamein vibhinn bhautik gunon kii aavashyaktaa rahati he. kaach ke bhautik gunon main bhinnata vibhinn oxidon dwaara laai ja sakati he. bhautik gun kaach main upasthit prayek oxide kii aapekshik maatra par bhi nirbhar karata he.
 ghanatv- kaach main sabase adhik ghanatv sis oxide dwaara aata he or sabase kam boric oxide dwaara.
 vaidyut gun- kaach kii vidyucchalakata uski rachana, taap evam vaataavaran par nirbhar hoti he. aajkal kaach kaa upyog achaalak ke liye bhi kiya ja rahaa he.
 tapiya gun- tapt karne par kaach prasaarit hota he, par boric oxide evam magnesium oxide ke kaach main nunatam prasar hota he or kshareey oxide se adhiktam prasar.
 ushma chaalakata- kaach ushma kaa adham chaalak he; silica tathaa boric oxide se kaach main ushma-chaalakata kam hoti he. kaach ke anya bhautik gun, jaise yang kaa pratyasthata-gunank, tanaav shakti, dridhtaa tathaa tapiya sahansheeltaa, kaach main pade oxidon par nirbhar hote hai. kaach main inke prabhaav kaa vaigyanik adhyayan karke rasinic kaach, ushmapratirohak kaach, jo laal tapt kar ekadam barf main thande kiye ja sakate hai or tapamapi kaach kaa nirmaan kiya jaataa he.
 pattica kaach kii shakti ke pareekshan ke liye pattica ko chaaron kinaaron par rakhte hai or gyaat bhaar ke ispaat ke ek gole ko vibhinn oonchaai ke kaach ke madhya main swatantraapurvak girane dete hai. jis oonchaai se gole ko giraane par kaach main darar pad jaae vah oonchaai kaach kii pushtataa kii maatrik maap hoti he. botalon kii pushtataa kii pariksha ke liye botalon ke bheetar jal bharkar jal kii daab dhire-dhire badhaai jaati he ki bottlen fat jaaen.
 tapiya sahansheeltaa- achaanak taap parivartan kii us maatra ko, jise kaach bina toote sahan kar sake, kaach kii tapiya sahansheeltaa kehete hai. is gun ke pareekshan ke liye kaach kii vastuon ko jal main vibhinn tapon tak garam kar barf se thande kiye gaye jal main achaanak dubo dete hai.
 pashcharikaran, bhojan banane ke bartan, lamp kii chimaniyaan, rasinic kaach or tapamapi kii nalee ke liye, ucch tapiya sahansheeltaavale kaach kii aavashyaktaa hoti he. kaach main adhik tapiya sahansheeltaa utpann karne ke liye silica kii maatra adhik or kshar kii maatra kam honi chahie tathaa kaach main kuch maatra main jasta oxide, boran oxide or aluminium oxide bhi hona chahie.
 prakaashiya gun- lenson main prakaashiya gun, jaise ucch vartanaank evam vikshepan bhi, kaach main bhinn oxidon kii matraaon par nirbhar hai or isliye sis oxide, barium oxide or calcium kii matraaon ko ghataakar badhaakar prayek bhanti ke vishesh vartanaank or vikshepan ke bahumoolya kaach taiyaar kiye ja sakate hai.
 parabangnee prakaash ke pargaman ke liye pardavashpadip kaa kaach kaachiya silica kaa banaaya jaataa he, kyonki ye rashmiyaan saadhaaran vyapaarik kaach ke paar nahin ja sakati he; parantu dravit quartz ke paar ye saralata se ja sakati hai.
 shyanta- kaach nirmaan main shyanta bhi ek aavashyak gun he, kyonki kaach kaa dhaman, peden, karshan or belanaa, bahut kuch kaach kii shyanta par hi nirbhar rahete hai; abhitaapan main vikruti ko hataanaa bhi shyanta se hi sidhaa sambandhit he. kaach kii shyanta kaach ke oxide avyavon par nirbhar karti he. silica kii maatra badhaane se kaach kaa shyanta-paraas bad jaataa he; chooney kii vruddhi se shyanta badhati he, parantu shyanta-paraas kam hota he. soda kii maatra badhaane se shyanta ghatati he, par shyanta-paraas badhata he.
 jab kaach kii vastu ko garam kiya jaataa he to baahar kii sataha bheetar ke bhaagon ke apeksha adhik garam ho jaati he or isi prakaar jab tapt dravit kaach ko thanda karke thos kiya jaataa he tab thos hote samay kaach ke baahar kii sataha bheetar kii apeksha adhik thandi ho jaati he. taap main antar hone ke kaaran kaach main asmaan prasar yaa akunchan aa jaataa he, jiske falswaroop uske bheetar pratibal utpann ho jate hai or kaach main tadnurup vikrutiyaan aa jaati hai.
 nirmaan ke samay kaach tapt rahata he, isliye thanda hone par kaach kii vastuon main pratibal or vikrutiyaan aa jaati hai. inako hataane kii kriya ko kaach kaa abhitaapan kaha jaataa he. is vidhi main kaach kii vastuon ko phir se kaach ko komal honevaale taap se kuch kam taap par ek samaan tapt kar diya jaataa he. isse shyanta ke parivartan ke kaaran kaach vikrutiyon se mukt ho jaataa he. tab kaach ko bahut dhire-dhire thanda kiya jaataa he. yah abhitaapan-paraas bhi kaach ke oxide avyavon par nirbhar rahata he. adhik ksharyukt kaach paryaapt nimna taap par abhithapit kiye ja sakate hai. jatil kaach kaa, jaise rasinic kaach ushma pratirohak kaach kaa, abhitaapan taap bahut unchaa hota he. prakaashiya kaachon ke abhitaapan main bahut adhik sam lagata he; kyonki unako bahut dhire-dhire thanda karnaa hota he jinamein ve praaia: vikrutiheen hon. sansar ke sabase bade 200 inch vyas vaale doorveekshan yantra ke kaach ko thanda karne ke liye ek varsh se upar samay laga tha.
 jin kaach paatro main aushadhi, bhojan yaa peya rakhaa jaataa he, unke kaachon par bahut samay tak dravon kii rasinic kriyahone kii sambhaavna rahati he. sabhi rasinic kaach-vastuon ko jal, amla or kshar kaa sanksharan sahanaa padataa he. dwarwale evam prakaashiya kaachon ko rituksharan sahanaa padataa he. at: yah aavashyak he ki in kaachon main aise gun hon ki purvokt sanksharanon kaa unpar nunatam prabhaav pade.
 kaach kaa sthayitv kaach ke bhinn oxide avyavon kii matraaon par nirbhar he. sthayitv badhaane ke liye sarvottam padaarth jasta oxide he or iske baad aluminium, magnisium or calcium oxide hai. kshar kii maatra adhik hane par kaach kaa sthayitv ghatata he. boric oxide 12 pratishat tak kaach kaa sthayitv badhaata he or taduparant sthayitv ghatata he. kshareey oxide ke sthaan main silica badhaane se bhi sthayitv main vruddhi aati he.
 rangeen kaachon ke nirmaan ke liye vibhinn prakaar ke varnakon ko kaach-mishran main daalaa jaataa he. inkaa byoraa neeche diya jaataa he.
 pilaa -- cadimium salphid—20-30 bhaag, gandhak 5-10 bhaag
 bhura -- carbon—5-10 bhaag, gandhak 2-4 bhaag
 haraa -- chromium oxide—1-2 bhaag
 nila -- cobalt oxide—1-3 bhaag
 upal—cryolite—100-120 bhaag
 aasamaani -- kuprik oxide—10-20 bhaag
 laal -- swarna chloride—1-4 bhaag
 laal -- silinium—8-15 bhaag 
 kaach nirmaan ke liye pise kachche padaarthon ko taulakar khub milaayaa jaataa he or taduparant unhen bhatthi main rakhkar dravit kiya jaataa he.
 kuch adarsh kaachon kii sanrachana or upyukt kachmishran neeche die ja rahe hai :
 sanrachana -- mishran
 silica 74 baaluu 1000 bhaag
 calcium oxide 7 chuunaa pathar 169 bhaag
 sodium oxide 19 soda aish 439 bhaag
 sanrachana -- kaach-mishran
 silica 72 baaluu 1000 bhaag
 alumina 1.6 alumina 22 bhaag
 calcium oxide 10.4 chuunaa pathar 257 bhaag
 sodium oxide 16.0 soda aish 380 bhaag
 sanrachana kaach mishran
 silica 52.5 baaluu 100 bhaag
 sis oxide 33.8 laal sis 660 bhaag
 potacium oxide 13.3 potash 330 bhaag
 shora 40 bhaag
 sanrachana kaach-mishran
 silica 72.5 baaluu 1000 bhaag
 alumina 1.6 alumina 22 bhaag
 calcium oxide 4.9 chuunaa pathar 121 bhaag
 magnesium oxide 3.5 magnesite 101 bhaag
 sodium oxide 17.5 soda aish 413 bhaag
 sanrachana kaach-mishran
 silica 73.9 baaluu 1000 bhaag
 alumina 2.2 alumina 30 bhaag
 sodium 6.7 soda aish 155 bhaag
 boric oxide 16.5 boric amla 395 bhaag
 saranchana kaach-mishran
 silica 80.6 baaluu 1000 bhaag
 alumina 2.2 alumina 25 bhaag
 magnesium oxide 0.3 magnesite 8 bhaag
 boric oxide 11.9 boric amla 262 bhaag
 sodium oxide 3.9 soda aish 83 bhaag
 potacium oxide 0.7 potash 13 bhaag
