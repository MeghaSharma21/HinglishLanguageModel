 surya se lakhon mile prati ghante ke veg se chalane vaali saura vaayu soramandal ke aasapaas ek surakshatmak bulbula nirmaan karti hai. ise heleosphere kaha jaataa he. yah prithvi ke vaataavaran ke saath-saath saura mandal kii seemaa ke bheetar kii dashaon ko tay karti hai. heleosphere main saura vaayu sabase gahari hoti he. pichley 50 varshon main saura vaayu is samay sabase kamjor pad gai hai. vaise saura vaayu kii sakriyata samay-samay par kam yaa adhik hoti rahati he. yah ek saamaanya prakriya he.
 
 saura vaayu kii bauchhaar saura-mandal ke prayek grah par apana prabhaav chhodti he. iske saath hi yah soramandal or bahari antariksh ke bich ek seemaa rekha bhi banaati he. is seemaa ko heleopose kehete hai. yah akashganga ke baahar se aane vaali brahmand kirnon ko baahar hi roak detii he. in kirnon main antariksh se aane vaale hanikaarak vikiran hote hai, jo hanikaarak bhi ho sakate hai.
 heleopause ke nikat aate hi saura vaayu dhimi hoti jaati he or shock wave jaisi banati he, jise saura vaayu kaa termination shock kehete hai.
