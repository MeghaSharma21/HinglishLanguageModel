 ramakrishna yadav bhartiya yoga-guru hai, jinhen adhikansh log swami ramdev ke naam se jaanate hai. unhone yogasana va pranayamayog ke kshetra main yogadan diya he. ramdev jagah-jagah swayan jaakar yoga-shiviron kaa aayojan karte hai, jinamein praaia: har sampradaay ke log aate hai. ramdev ab tak desh-videsh ke karodon logon ko pratyaksh yaa apratyaksh rup se yoga sikhaa chuke hai. bharat se bhrashtachar ko mitaane ke liye abhiyaan inhone prarambh kiya..
 bharat main haryana rajya ke mahendragarh janapad sthit ali saiyadpur naamak gaanv main varsh 1965 ko gulabo devi evam ramanivas yadav ke ghar janme ramdev kaa vaastavik naam ramakrishna yadav tha. sameepvarti gaanv shahjadpur ke sarkari skool se aathvin kaksha tak padhai puri karne ke baad ramakrishna ne khanpur gaanv ke ek gurukul main acharya pradhyumna va yogacharya baldev ji se sanskrit va yoga kii shiksha lee. yoga guru baba ramdev ne yuvavastha main hi sanyas lene kaa sankalp kiya or ramakrishna, baba ramdev ke naye rup main lokapriy ho gaye.
 baba ramdev main 1995 main divya yoga mandir trust kii sthapana kii. 2003 se aasthaa tivi ne har subah baba ramdev kaa yoga kaa kaarykram dikhaanaa shuru kiya jiske baad bahut se samarthak unase jude. yoga ko jan-jan tak pahunchaane main baba ramdev ne mahatvapurn bhoomika nibhaai, bharat or videshon main unke yoga shiviron main aam logon sahit kai badi-badi hastiyaan bhi bhaag len chunki hai. baba ramdev se yoga seekhney waalon main abhinayta amitabh bachchan or abhinetri shilpa shetty kaa naam ullekhneey he. baba ramdev ne pehali baar devband main muslim samudaay ko sambodhit kiya. 
 yoga or ayurveda ko badhaava dene ke liye baba ramdev ne patanjali yogapith kii sthapana kii. britain, america, nepal, canada or marishas main bhi patanjali yogapith kii do shakhaayen hai patanjali yogapith-ek or patanjali yoga peeth-do. patanjali ayurveda kaa 2015-16 main 5000 karod ru kaa kaarobaar hua.
 swami ramdev ne san 2006 main maharishi dayanand gram haridwar main patanjali yogapith trust ke atirikt atyaadhunik aushadhi nirmaan ikai patanjali ayurveda limited naam se do seva prakalp sthapit kiye. in seva-prakalpon ke madhyam se swami ramdev yoga, pranayam, aadhyatm aadi ke saath-saath vaidic shiksha va ayurveda kaa bhi prachaar-prasar kar rahe hai.unke pravachan vibhinn tii0 ve0 channelon jaise aasthaa tivi, aasthaa international, ji-network, sahaara-van tathaa india tii0ve0 par prasaarit hote hai. bharat main bhrashtachar or italy evam switzraland ke bainkon main jamaa lagbhag 400 lakh karod rupee ke "kaale dhan" ko swadesh waapas laane kii maang karte hue baba ne puure bharat kii ek lakh kilometre kii yatra bhi kii.bhrashtachar ke khilaaf baba ramdev ji anwarat ladaai jari he or raashtra nirmaan main bhi wo pramukh bhoomika nibhaa rahe hai. iske alaava swami ramdev ne svachh bharat abhiyaan main bhi bhaag liya. itnaa hi nahin unhone is abhiyaan ke tahat haridwar or tirth nagari rishikesh ko god lene kii ghoshnaa kii.
 baba ramdev ne jab 27 farvari 2011 ko ramlila maidan main jansabha kii thi us jansabha main swami agnivesh ke saath-saath anna hajaare bhi pahunche the. iske baad dilli ke jantar mantar par 5 april 2011 se anna hajaare satyagrah ke saath aamaran anshan kii ghoshnaa kii jisamen ek din ke liye baba ramdev bhi shaamil hue. baba ramdev ne 4 june 2011 se dilli ke ramlila maidan main anshan ke saath satyagrah kii ghoshnaa kar di. 4 june 2011 ko praat: saat baje satyagrah prarambh hua.raat ko baba ramdev pandal main bane vishalkay manch par apane sahyogiyon ke saath so rahe the cheekh-pukaar sunakar ve manch se neeche kud pade or bheed main ghus gayi. 5 june 2011 ko subah 10 baje tak baba ko lekar afavaahon kaa bazaar garm rahaa. yah silsilaa dopaher tab jaakar rukaa jab baba ne haridwar pahunchne ke baad patanjali yogapith main ek press conference karke apane batch kar nikalne kii puri kahani sunai.
 baba ramdev samay-samay par yoga shiviron kaa aayojan karte rahete hai. apane yoga shiviron ke madhyam se baba ramdev bhartiya samskruti or yoga ke mahatv ko videshon main bhi jan-jan tak pahunchane kaa kaam kar rahe hai. apane isi kram ko aage badhate hue unhone australia kaa daura kar bhartiya samskruti kaa or yoga kaa prachaar-prasar kiya, jisase vahaan par bhi log unase kaaphi prabhavit hue. baba ramdev kaa ek sankalp he ki puraa desh swasth ho or puure desh ko swasth banane kii kadi main baba ramdev ne ab sena ke jawaano ko bhi yoga sikhnaa shuru kiya he. jisaki shuruyaat unhone jaisalmer main javaanon ko yoga sikhaane se kii. iske alaava baba ramdev ne dilli main bhi sainik or unke parivarajanon ke liye yoga shivi kaa aayojan kiya.
