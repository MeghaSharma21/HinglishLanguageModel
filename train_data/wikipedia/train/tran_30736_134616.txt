 ati pracheen kaal main manushya ne surya kii vibhinn avasthaaon ke aadhaar praat:, dopaher, sandhya evam raatri kii kalpana kii. ye samay sthool rup se pratyaksh hai. tatpashchaat ghati pal kii kalpana kii hogi. isi prakaar usne surya kii kakshagatiyon se pakshon, maheenon, rituon tathaa varshon kii kalpana kii hogi. samay ko sookshm rup se naapane ke liye pehle shankuyantr tathaa dhoopghadiyon kaa prayog hua. raatri ke samay kaa gyaan nakshatron se kiya jaataa tha. tatpashchaat pani tathaa baaluu ke ghatiyantra banaae gaye. ye bharat main ati pracheen kaal se prachlit the. inkaa varnan jyotish kii ati pracheen pustakon main jaise panchasiddhantika tathaa suryasiddhant main miltaa he. pani kaa ghatiyantra banane ke liye kisi paatr main chota sa chhed kar diya jaataa tha, jisase paatr ek ghanti main pani main dub jaataa tha. uske bahari bhaag par pal ankit kar die jate the. isliye palon ko paneey pal bhi kehete hai. baaluu kaa ghatiyantra bhi pani ke ghatiyantra sareekha tha, jisamen chhidr se baaluu ke girane se samay gyaat hota tha. kintu ye sabhi ghatiyantra sookshm na the tathaa inamen vyaavhaarik kathinaaiyaan bhi thim. vigyaan ke pradurbhaav ke saath lolak ghadiyaan tathaa tatpashchaat nai ghadiyaan, jinka ham aaj prayog karte hai, avishkrut hui.
 jaisaa pehle bataa diya gaya he, samay kaa gyaan surya kii drishy sthitiyon se kiya jaataa he. saamanyat: suryoday se suryaast tak din tathaa suryaast se pun: suryoday tak raatri hoti hai, kintu tithigananaa ke liye din-raat milakar din kehalaate hai. kisi sthaan par surya dwaara yamyottar vrutt ke adhobindu kii ek parikrama ko ek drishy din kehete hai, tathaa surya kii kisi sthir nakshatra ke saapeksh ek parikrama ko nakshatra din kehete hai. yah nakshatra roodhi ke anusaar maap kaa aadi bindu, arthath krantivrutt tathaa vishuvat vrutt kaa vasant sampaat bindu liya jaataa he. yadhyapi nakshatra din sthir he, tathaapi yah hamaare vyavhaar ke liye upyogi nahin he, kyonki yah drishy din se 3 minute 53 second kam he. drishy din kaa maan sadaa ek sa nahin rahata. at: kisi ghadi se drishy surya ke samay kaa bataaya janaa kathin he. iske do kaaran hai : ek to surya kii spasht gati sadaa ek si nahin rahati, duusare spasht surya krantivrutt main chalata dikhaai detaa he. hamen samaysoochak yantra banane ke liye aise surya kii aavashyaktaa hoti he, jo madhyam gati se sadaa vishuvatvrutt main chale. aise surya ko jyotishi log jyotish-madhya-surya athwa keval madhya surya kehete hai. vishuvatvrutt ke madhyam surya tathaa krantivrutt ke madhyam surya ke antar ko bhaskaracharya ne udayantar tathaa krantivrittiya madhyam surya tathaa spasht surya ke antar ko bhujaantar kaha he. yadi jyotish-madhya surya main udayantar tathaa bhujaantar sanskaar kar den, to vah drishy surya ho jayega. aadhunik shabdaawalee main udayantar tathaa bhujaantar ke ek saath sanskaar ko samay samikar kehete hai. yah hamaari ghadiyon ke samay tathaa drishy surya ke samay ke antar ke tulya hota he. samay samikar kaa prati din kaa maatr ganit dwaara nikaala ja saktaa he. aajkal prakashit honevaale navik panchang main, iskaa pratidin kaa maan diya rahata he. is prakaar ham apni ghadiyon se jab chahen drishy surya kaa samay gyaat kar sakate hai. iskaa jyotish main bahut upyog hota he. vilomat: ham surya ke udhrv yamyottar bindu ke langhan kaa vedh karke, usamen samay samikar ko jod yaa ghataakar, vaastavik madhya-surya kaa samay gyaat karke apni ghadiyon ke samay ko thik kar sakate hai.
 2500BC.
 hamane samay naapane ke liye aadhunik ghadiyaan banaain, tab yah paaya gaya ki sardi tathaa garmi ke kaaran ghadiyon ke dhaatunirmit purjon ke sikudne tathaa failane ke kaaran ye ghadiyaan thik samay nahin deteen. ab hamaare saamne yah samasya thi ki ham apni yantric ghadiyon kii sookshm ashuddhiyon ko kaise jaane? yadhyapi surya ke udhrv yamyottar langhan kii vidhi se ham apni ghadiyon kii ashuddhi jaan sakate the, tathaapi surya ke udhrv yamyottar langhan kaa vedh swayan kuch vilsht hai tathaa surya ke bimb ke vishaal hone ke kaaran usamen vedhakarta kii vyaktigat truti kii adhik sambhaavna he. duusari kathinaayee yah thi ki hamaari madhya-surya-ghadi ke samay kaa akashiya pindon kii sthiti se koi pratyaksh sambandh na tha. isi kami kii purti ke liye nakshatra ghadi kaa nirmaan kiya gaya, jo nakshatra samay bataati thi. iske 24 ghante prithvi kii apane aksh kii ek parikrama ke, athwa vasantapaat bindu ke udhrv yamyottar bindu kii ek parikrama ke, samay ke tulya hote hai. 21 march ke lagbhag, basantpaat bindu hamaare drishy-surya ke saath udhrv yamyottar langhan karata he. us samay nakshatra ghadi kaa samay shunya ghanta, shunya minutes, shunya second hota he. hamaari ghadiyon main us samay 12 bajte hai. duusare din dopaher ko nakshatra ghadi kaa samay 4 minute hoga. anya kisi bhi nichit din madhya-surya ke samay ko ham anupaat se nakshatra sam main, yaa nakshatra samay ko madhya surya ke samay main, parivartit kar sakate hai. navik panchangon main is prakaar ke samayparivartan kii saraniyan di rahati hai. is prakaar yadi hamen kisi prakaar shuddh samay denevaali nakshatra ghadi mil jaae, te hamen apni madhya ghadi ke samay ko shuddh rakh sakate hai. yadhyapi nakshatra ghadi bhi yantric hoti he tathaa usamen bhi yantric truti ho jaati he, tathaapi ise pratidin shuddh kiya ja saktaa he, kyonki iskaa akashiya pindon kii sthiti se pratyaksh sambandh he. vah is prakaar he : koi grah va tara udhrv yamyottar bindu se pachim kii ore khagoleey dhruv par jo kone banaata he, use kalkon kehete hai. is prakaar nakshatra sam basantpaat kaa kalkon he. kisi tara vaa grah kaa vishuvaansh basantpaat se uski vishuvatvritiya duuri hoti he. chunki kalkon vishuvadvrutt ke chaap dwaara hi janaa jaataa he, isliye jab grah yaa tara urdhv yamyottar bindu par hoga, us samay uskaa vishuvaansh nakshatra samay ke tulya hoga.
