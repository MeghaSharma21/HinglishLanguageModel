 jain dharm main bhagwaan arihant or siddh ko kaha jaataa he. jain dharm is brahmand kii abhivyakti, nirmaan yaa rakrakhaav ke liye jimmedaar kisi nirmaataa ishwar yaa shakti kii dharna ko khaarij karata he. jain darshan ke anusaar, yah lok or iske chah dravya hameshaa se he or inkaa astitv hameshaa rahegaa. yah brahmand swayan sanchalit he or saarvbhaumik prakritik kaanoonon par chalata he. jain darshan ke anusaar bhagwaan, ek amurtik vastu ek murtik vastu kaa nirmaan nahin kar sakati. jain granthon main devon kaa ek vistrut vivaran miltaa he, lekin in praaniyon ko rachanakaaron ke rup main nahin dekha jaataa he; ve bhi dukhon ke adheen hai or anya sabhi jivit praaniyon kii tarah, apni aayu puri kar ant main mar jate he. jain dharm ke anusaar is sristi ko kisi ne nahin banaaya. devi, devataaon jo swarg main he vah apane achche karmon ke kaaran vahaan he or bhagwaan nahin maane ja sakate. yah devi, devtaa ek nishit samay ke liye vahaan he or yah bhi maran uparaant manushya banakar hi moksh ja sakate he.jain dharm ke anusaar har aatma kaa asli swabhaav bhagavanta he or har aatma main anant darshan, anant shakti, anant gyaan or anant sukh he. aatma or karm pudgal ke bandhan ke kaaran yah gun prakat nahin ho pate. samyak darshan, samyak gyaan, samyak charitra ke madhyam se aatma ke is rajya ko praapt kiya ja saktaa he. in ratantray ke dharak ko bhagwaan kaha jaataa he. ek bhagwaan, is prakaar ek mukt aatma ho jaataa he - dukh se mukti, punarjanm, duniya, karm or ant main sharir se bhi mukti. ise nirvana yaa moksh kaha jaataa he. is prakaar, jain dharm main anant bhagwaan he, sab baraabar, mukt, or sabhi gun kii abhivyakti main anant hai. jain darshan ke anusaar, karm prakruti ke moulik kan hote hai. jinhone karmon kaa hanan kar keval gyaan praapt kar liya he, unhen arihant kehete he. tirthankar vishesh arihant hote he jo 'tirth' kii rachana karte he, yani kii jo anya jeevon ko moksh-maarg dikhaate he.jain dharm kisi bhi sarvocch jeev par nirbharta nahin sikhaata. tirthankar atmagyaan ke liye rasta dikhaate he, lekin gyaan ke liye sangharsh khud hi karnaa padataa he. 
 acharya samantabhadra virachit ratnakarand shravakachar ke do shloke aapt kaa swarup bataate hai:
 niyam se dosha se rahit, sarvajna, hitopadeshi purush hi sachche dev hona chahie, anya kisi prakaar devatv nahin ho saktaa.
 bhook, pyaas, boodhaapa, rog, janm, maran, bhay, ghamand, raag, dwesh, moh, nidra, pasinaa aadi 18 dosha nahin hote vahi vitrag dev kahen jate hai.
 jain dharm main, panch parameshthi dharmik adhikariyon kaa panch padanukram hai, jo poojaneey hai. ve paanch sarvocch jeev nimnlikhit hai - 
 jinhone chaar ghatiya karmon kaa kshay kar diya vah, arihant kehalaate he. samast kashayon ko naash kar keval gyaan praapt karne vaale vyakti arihant kehalaate he. inhen kevali bhi kaa jaataa he. arihant do prakaar ke hote he:
 tirthankar kaa arth hota he jo dharm tirth ko pravart karen. tirthankar sansar sagar se paar karne vaale dharm tirth ko pravart karte he. tirthankar chaturvidh sangh kii sthapana bhi karte he. tirthankar kii tulana anya kisi devi-devtaa se nahin kii ja sakati, kyonki ve kashairahit mukt jeevatma hai. tatah mukt hone kii vajah se, brahmand main kisi kii prarthana ke jawaab main hastkshep nahin karte.
 sabhi arihant apane aayu karm ke ant hone par siddh ban jate he. siddh ban chuki aatma jivan maran ke chakra se mukt hoti he. apane sabhi karmon kaa kshay kar chuke, siddh bhagwaan ashtaguno se yukt hote he. vah siddhashila jo lok ke sabase upar he, vahaan virajte he. anant atmaaen siddh ban chuki he. jain dharm ke anusaar bhagavanta kisi kaa ekadhikaar nahin he or sahi drushti, gyaan or charitra se koi bhi siddh pad praapt kar saktaa he. siddh ban chuki aatma lok ke kisi kaary main dabil nahin detii. siddh deharhit hote hai.
 jainon dwaara in vitaragi bhagavaano kii puja kisi upkaar yaa uphaar ke liye nahin kii jaati. vitaragi bhagwaan kii puja karmon ko kshay karne or bhagavanta praapt karne ke liye kii jaati he.
