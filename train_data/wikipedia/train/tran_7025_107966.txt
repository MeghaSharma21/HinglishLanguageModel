 sita ramayana or ramakatha par aadhaarit anya ramayana granth, jaise ramcharitamanas, kii mukhya paatr he. sita mithila ke raja janak kii jyeshtha putree thi. inkaa vivaah ayodhya ke raja dasharath ke jyeshtha putr ram se swayamvar main shivadhanush ko bhang karne ke uparaant hua tha. inaki stri va pativrata dharm ke kaaran inkaa naam aadar se liya jaataa he. tretayug main inhe saubhaahgya kii devi lakshmi kaa avatar maanate hai.
 ramayana ke anusaar mithila ke raja janak kaa kheton main hal jotate samay ek peti se atka. inhen us peti main paaya tha. hal ko maithili bhashaame 'sit' kehane ke kaaran inkaa naam sita pada. raja janak or rani sunayana ne inkaa parvarish kiya. urmila  unki choti bahan thim .
 raja janak kii putree hone ke kaaran inhe janaki, janakatmaja athwa janakasuta bhi kehete the. mithila kii rajkumaari hone ke kaaran yen maithili naam se bhi prasiddh he. bhoomi main paye jane ke kaaran inhe bhumiputree yaa bhusuta bhi kaha jaataa he.
 rishi vishwamitra kaa yajna ram va lakshmana kii raksha main safaltaapurvak sampann hua. iske uparaant maharaj janak ne sita swayamvar kii ghoshnaa kiya or rishi vishwamitra kii upasthiti hetu nimantran bheja. ashram main ram va lakshmana upasthit ke kaaran ve unhen bhi mithipalpuri saath le gayi. maharaj janak ne upasthit rishimuniyon ke aashirvad se swayamvar ke liye shivadhanush uthaane ke niyam kii ghoshnaa kii. sabha main upasthit koi rajkumaar, raja va maharaja dhanush uthanemen vifal rahe. shriramji ne dhanush ko uthaaya or uskaa bhang kiya. is tarah sita kaa vivaah shriramji se nishchay hua.
 isi ke saath urmila kaa vivaah lakshmana se, mandavi kaa bharat se tathaa shrutakirti kaa shatrughna se nishchay hua. kanyadan ke samay raja janak ne shriramji se kaha "he kaushalyanandan ram! ye meri putree sita he. iskaa panigrahan kar apni ke patni ke rup me swikar karo. yah sadaa tumhaare saath rahegi." is tarah sita va raamji kaa vivaah atyant vaibhavpurn sampann hua. vivahoparaant sita ayodhya ai or unka daanpaty jivan sukhmay tha.
 raja dasharath apni patni kaikeyi ko diye vachan ke kaaran shriramji ko chaudaa varsh kaa vanvaas hua. shriramji va anya badon kii salaah na maanakar apane pati se kaha "mere pita ke vachan ke anusaar mujhe aap ke saath hi rahanaa hoga. mujhe aap ke saath vanagaman is rajmahal ke sabhi sukhon se adhik priy hai." is prakaar ram va lakshmana ke saath vanvaas chali gayi.
 ve chitrakoot parvat sthit mandakini tat par apana vanvaas kiya. isi samay bharat apane bade bhai shriramji ko manaakar ayodhya le jane aaye. antame ve shriramji kii paduka lekar laut gayi. iske baad ve sabhi rishi atri ke ashram gayi. sita ne devi anusuya kii puja kii. devi anusuya ne sita ko pativrata dharm kaa vistaarpurvak upadesh ke saath chandan, vastra, aabhushanadi pradaan kiya. iske baad kai rishi va muni ke ashram gayi, darshan va aashirvad paakar ve pavitra nadi godavari tat par panchvati main vaas kiya.
 panchvati main lakshmana se apamaanit shurpanakha ne apane bhai ravan se apni vyathaa sunai or uske kaan bharte kaha "sita atyant sundar he or vah tumhaari patni banane ke sarvatha yogya he." ravan ne apane mamaa marich ke saath milakar sita apharan kii yojana rachi. iske anusaar marich sone ke hiran kaa rup dhar ram va lakshmana ko van main le jaayegaa or unki anupasthiti main ravan sita kaa apharan karegaa. apharan ke baad akaash maarg se jate samay pakshiraj jataayu ke rokane par ravan ne uske pankh kaat diye.
 jab koi sahaayta nahin mili to sitaaji ne apane pallu se ek bhaag nikaalkar usamen apane aabhushanon ko baandhakar neeche daal diya. neeche vaname kuch vaanron ne ise apane saath le gayi. ravan ne sita ko lankanagari ke ashokavatika main rakhaa or trijata ke netritv main kuch rakshasiyon ko uski dekh-rekh kaa bhaar diya.
 sitaaji se bichhadakar raamji du:khee hue or lakshmana sahit unki van-van khoj karte jataayu tak pahunche. jataayu ne unhen sitaaji ko ravan dakshin disha kii ore liye jane kii soochna dekar praan tyaag diya. ram jataayu kaa antim sanskaar kar lakshmana sahit dakshin disha main chale. aage chalate ve donon hanumanji se mili jo unhen rishyamook parvat par sthit apane raja sugriv se milaayaa. raamji sang maitri ke baad sugriv ne sitaaji ke khojamen chaaron ore vanarasena kii tukdiyaan bhejin. vanar rajkumaar angad kii netritv main dakshin kii ore gai tukdi main hanuman, nil, jamavant pramukh the or ve dakshin sthit sagar tat pahunche. tatpar unhen jataayu kaa bhai sampati mila jisane unhen soochna di ki sita lanka sthit ek vatika main he.
 hanumanji samudr laanghakar lanka pahunche, lankini ko parrast kar nagar main pravesh kiya. vahaan sabhi bhawan or antahpur main sita mata ko na paakar ve atyant duhkhi hue. apane prabhu shriramji ko samaran va naman kar ashokavatika pahunche. vahaan 'dhuen ke bich chingaari' kii tarah rakshasiyon ke bich ek tejaswini swaroopa ko dekh sitaaji ko pahachaanaa or harsith hue.
 usee samay ravan vahaan pahunchaa or sita se vivaah kaa prastaav kiya. sita ne ghaas ke ek tukade ko apane or ravan ke bich rakhaa or kaha "he ravan! suraj or kiran kii tarah ram-sita abhinn he. ram va lakshmana kii anupasthiti me meraa apharan kar tumne apni kaayarta kaa parichay or rakshas jati ke vinaash ko aamantran diya he. raghuvanshiyon kii veerta se aparchit hokar tumne aisa dussahas kiya he. tumhaare shriramji kii sharan main janaa is vinaash se bachane kaa ek maatr upaay he. anyathaa lanka kaa vinaash nishchit he." isse niraash ravan ne ram ko lanka aakar sita ko mukt karne ko do maah kii avadhi di. iske uparaant ravan va sita kaa vivaah nishciya he. ravan ke lautne par sitaaji bahut du:khee hui. trijata rakshasi ne apane sapane ke bare main bataate hue dhiraj diya kii shriramji ravan par vijay paakar unhen avashya mukt karenge.
 uske jane ke baad hanuman sitaaji ke darshan kar apane lanka aane kaa kaaran bataate hai. sitaaji ram va lakshmana kii kushalta par vichaaran karti he. shriramji kii mudrika dekar hanuman kehete hai ki ve mata sita ko apane saath shriramji ke paas liye chalate hai. sitaaji hanuman ko samajhaati he ki yah anuchit he. ravan ne unka haran kar raghukul kaa apmaan kiya he. at: lanka se unhen mukt karnaa shriramji kaa kartavya he. visheshtah ravan ke do maah kii avadhi kaa shriramji ko samaran karaane kii vinati karti hai.
 hanumanji ne ravan ko apni dussahas ke parinaam kii chetavanee di or lanka jalaayaa. mata sita se chudamani va apni yatra kii anumati liye chale. sagartat sthit angad va vanarasena liye shriramji ke paas pahunche. mata sita kii chudamani diya or apni lanka yatra kii sari kahani sunai. iske baad ram va lakshmana sahit sari vanarasena yuddh ke liye taiyaar hui.
