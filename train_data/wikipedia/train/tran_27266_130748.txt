 puranic kathao ke anusaar mahisasur ek asur tha. mahisasur ke pita rambh, asuron kaa raja tha jo ek baar jal main rahane vaale ek bhens se prem kar baitha or inhen ke yoga se mahisasur kaa aagaman hua. isi vazah se mahisasur icchaanusaar jab chaahe bhens or jab chaahe manushya kaa rup dhaaran kar saktaa tha. sanskrit main mahish kaa arth bhens hota he. 
 mahisasur srishtikarta bramha kaa mahaan bhakt tha or bramha ji ne unhen vardaan diya tha ki koi bhi devtaa yaa daanav usapar vijay praapt nahin kar saktaa. 
 mahisasur baad main swarg lok ke devataaon ko pareshaan karne laga or prithvi par bhi utpaat machaane laga. usne swarg par ek baar achaanak akraman kar diya or indra ko parrast kar swarg par kabza kar liya tathaa sabhi devataaon ko vahaan se khaded diya. devgan pareshaan hokar trimurti bramha, vishnu or mahesh ke paas sahaayta ke liye pahunche. saare devataaon ne phir se milakar use phir se parrast karne ke liye yuddh kiya parantu ve phir haar gayi.
 koi upaay na paak devataaon ne uske vinaash ke liye durga kaa srijan kiya jise shakti or parvati ke naam se bhi janaa jaataa he. devi durga ne mahisasur par akraman kar usase nau dinon tak yuddh kiya or dasven din uskaa vadh kiya. isi uplakshya main hindu bhaktagan das dinon kaa tyohaar durga puja manaate hai or dasven din ko vijayadashami ke naam se janaa jaataa he. jo buraai par achchhai kaa pratik he.
 saanchaa:mysore
