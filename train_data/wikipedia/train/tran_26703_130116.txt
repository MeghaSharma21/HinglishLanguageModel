 rhit yaa rong ek bhartiya hindi film he, jiskaa nirdesan niraj pathak ne kiya he. is film ko cinemagharon main 12 march 2010 ko pradarshit kiya gaya tha.
 ]
 ajay shridhar or vinay patnayak donon hi achche dost rahete hai. donon police main rahete hai or saath main aparaadhiyon ko pakadte hai. lekin ek din aise hi aparaadhiyon ko pakadte samay durghatana main ajay jakhmi ho jaataa he or uske baad pataa chalata he ki vah ab chal nahin saktaa. iske baad vah police se sevanirvit ho jaataa he. kuch dinon ke baad yah pataa chalata he ki usne apane bhai or patni ko goli maar diya. is par ajay bolta he ki use laga tha kii raat ko koi chor aayaa he or usase bachane ke liye usne goli chalaa di thi.
 uskaa dost is baat ko nahin maanata he or apane hi dost ke khilaaf saboot dhundne lagata he. use kai saboot bhi mil jate hai, jisase vah nyaayalay main is maamle ko le jaataa he. lekin radhika patnayak ko ajay ke upar bharosa rahata he ki vah koi galat kaary nahin kar saktaa he. iske baad vinay adaalat main ajay ke khilaaf kai saboot pesh karata he or radhika bhi use begunaah sabit karne ke liye kai saboot pesh karti he. iske baad vinay use jhooth pakadaney vaali mashin dwaara jaanch ke liye bolta he or usamen bhi yahi saamne aata he ki ajay nirdosh he. nyaayalay use is maamle se baahar kar detii he. iske baad vinay ko apni kaa ehsaas hota he. vah ajay se kshamaa maangata he. ajay use ek chitthee de detaa he or duusare desh ke liye hawaii jahaaj ke ore jate rahata he.
 chitthee main likhaa hota he ki usne hi apni patni or bhai ko maaraa tha. lekin apane bachche ke moh ke kaaran vah apane aap ko kanoon ke hawaale nahin kar saktaa he. usne iske baad likhaa ki vah jab chalane laga to vah apane parivaar ko yah susamachar dene ghar main bina kisi ko bataayen hi aa gaya to usne dekha ki uski patni or bhai ek hi bistar main bina kapadon ke lete hue the or usase aazaadee paane kii yojana bana rahe the. uske baad vah un donon ko aazaadee dene ke liye apane aap ko hi maarane vaala tha ki uske bachche kaa cheharaa uske saamne aa gaya or vah ruuk gaya. iske baad usne un donon ko mila kar ek yojana banaai jisase un donon ko beemaa kaa paisa mil sake. vah donon pehle use maarane ke liye taiyaar nahin hue lekin baad main donon hi taiyaar ho gaye. uske tahat un donon ko ek sthaan se bandook khareednaa tha or film dekhne ke naam par ek sthaan par ja ke kuch hi samay main waapas ghar main aana tha. jaise hi wo donon ghar aate hai ajay donon ko ek ek kar ke maar detaa he.
 vinay puri tarah se chitthee padhane ke baad sochataa he ki kya yah sahi he yaa galat or uske baad vah ajay ko jane detaa he.
