 galgand rog ek vikat vishaanujanit rog he jo pairoted granthi ko kshtdaayak rup se bada kar detii he. ye granthiyaan aage tathaa kaan ke neeche sthit hoti hai tathaa laar evam thook kaa utpaadan karti hai. galgand ek sankramak rog he jo ek vyakti se duusare vyakti ko ek vishaanu ke kaaran hota he jo sankramit laar se sampark ke dwaara failata he. 2 se 12 varsh ke bich ke bacchon main sankraman kii sabase adhik sambhaavna hoti he. adhik umr ke logon main, pairoted granthi ke alaava, anya granthiyaan jaise andkosh, pancriyaaj evam snaayu pranali bhi shaamil ho sakati hai. beemaari ke viksit hone kaa kaal, yani shuruyaat se lakshan purna rup se viksit hone tak, 12 se 24 din hota he.
 pairoted granthi main kshtdaayak sujan aa jaati he, jo ki shuruyaat main ek ore hoti he tathaa 3 se 5 dinon main donon grathiyon main ho jaati he. chabane tathaa nigalane ke dauraan dard bad jaataa he, evam laar ke utpaadan main vruddhi karne vaale khattey khaadya padaarth evam ras is dard ko or badha dete hai. sirdard hone tathaa bhukh kam lagane ke saath tej bukhaar hota he. bukhaar saamanytah 3 se 4 dinon main neeche aa jaataa he tathaa granthi kii sujan 7 se 10 dinon main kam ho jaati he. jab tak granthi main sujan rahati he, yani 7 se 10 dinon tak, peedit bacchon se anya vyakti main bhi rog fail saktaa he. is dauraan use duusare bacchon se dur rakhana chahie evam skool jane kii anumati nahin deni chahie. adhik aayu ke purushon main andakoshon main dard evam sujan ho sakati he. galgand se mastishk main sujan bhi ho sakati he. aisi sthiti main doctor se turant sampark kiya janaa chahie, yadi ye lakshan hon:
 galgand ke liye koi vishisht upachaar nahin he. dawaaiyon se vibhinn lakshanon main aaraam mil saktaa he. aamtaur par antibiotics nahin di jaati hai. bukhaar ko parasitmal jaisi dawaaiyon se niyantrit kiya jaataa he jo dard se bhi raahat detii hai. bacchon ko aspirin nahin di jaani chahie. prachurtaa main taral padaarthon ke saath narm, halkaa aahaar lenaa aasaan hota he. khattey padaarthon evam rason se bachaa janaa chahie. galgand se peedit bachche ko puure samay bistar par aaraam karnaa aavashyak nahin he.
 galsua vaxin -galgand hone ke baad, vyakti ko kabhi yah beemaari nahin hoti he tathaa uskaa prahaar jivan bhar ke liye pratirodh pradaan kar detaa he. jin bacchon ko galgand nahin hua ho, unke isse bachaav ke liye tike uplabdh hai. mmr tikaa teen viral bimariyonâ€“ mizals, mamps evam rubella ke viruddh suraksha pradaan karata he. yah sabhi bacchon ko 15 maah kii aayu main diya janaa chahie. yah tikaa ek saal se chote bachche ko nahin diya janaa chahie or na hi bukhaar se peedit bachche tathaa garbhvatee mahila ko di jaani chahie.
 galgand kabhi-kabhi mastishk main sankraman kar saktaa he jo ki gambheer sthiti he. yadi purushon main andkosh prabhavit hote hai to iskaa parinaam banjhapan ho saktaa he.
