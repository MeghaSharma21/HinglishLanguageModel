 baptist carch un isaayiyon ke mat ko kehete hai jo yah maanate hai ki "vishwasi logon" kaa baptism hona chaiye na ki abodh bacchon kaa .
 san 1525 i. main switzaraland main ek sampradaay kaa prachlan hua jisamen mana jaataa tha ki bacchon ko diya hua baptism amaanya he, at: uske anuyaayi pun: baptism lete the. isliye unhen anabaptist kaa naam diya gaya. is sampradaay kii do shakhaayen thim, ek ugravadi or duusari shantivaadee. menno simons ke netritv main shantivaadee anabaptist sampradaay kaa kaaphi prachaar hua. isse uske sadsy praaia: mennonite kehalaate hai. aajkal uske anuyaayi chaar lakh se adhik hai. america main uske sadsy lagbhag do lakh hai.
 san 1602 i. main anglican rajdharm asweekaar kar kuch angrej jaan smith ke netritv main holland main bas gaye. vahaan ve mennonite sampradaay se prabhavit hokar bacchon kaa baptism asweekaar karne lage. san 1612 i. main tamas helevis ke netritv main england lautakar unhone baptist carch kii sthapana kii. vayask hone par hi baptism kii manyata ke atirikt is carch main bible ko dharm kaa ekmaatr aadhaar mana jaataa he tathaa isapar bahut bal diya jaataa he ki sarkaar ko nitant dharmanirpeksh hona chahie. wiliam kairi ke dharmprachaar andolan ke falswaroop san 1792 i. main baptist mishanri sosayadi kii sthapana hui jisane mishan kshetron main safaltaapurvak kaary kiya he. britain main aajkal teen lakh se adhik baptist carch ke vayask sadsy hai. america main baptist carch kii sthapana roger williams dwaara hui thi. vahaan use apurv safalataa mili he, aajkal uski sadsyta do karod se bhi adhik he.
 adventist sampradaay kaa prachlan 19veen shatabdi purvardh main hua tha, us sampradaay se seventh de adventist san 1860 i. main alag ho gaye. baptism ke vishay main unka siddhant baptist carch ke anusaar he. iske atirikt ve itvaar ke sthaan par shanivaar ko pavitra maanate hai, madiraa tathaa tambaakoo se parhez karte hai or apni aamadani kaa dashamansh carch ko pradaan karte hai. unka vishwaas he ki ant main ishwar shaitan ko, narkadooton ko tathaa mukti se vanchit logon ko nasht kar degaa. america main yah sampradaay vishesh rup se sakriy he; vah mishan kshetron main bahut se aspataalon kaa sanchaalan karata he. duniya bhar main uske lagbhag das lakh sadsy hai.
 san 1872 i. main charles tii. ramal ne yehova sakshi naamak sampradaay kaa pravartan kiya. adventist vichaardhaara se prabhavit is sampradaay kii apni visheshtaayen hai, arthath roman katholic carch kaa virodh, aatma ke amartv, isa ke ishwartv tathaa tritv ke siddhant kaa asveekaran. yah sampradaay duniya bhar main failaa hua he kintu america main uski sadsyta sarvaadhik he. 
