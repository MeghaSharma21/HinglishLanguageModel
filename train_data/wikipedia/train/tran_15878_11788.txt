 dron bade hi durdharsh the. ve sampoorn kshatriyon kaa vinaash karke paanch wein din maare gayi. duryodhana pun: shok se aatur ho uthaa. us samay karn uski sena kaa karnadhaar hua. pandav-sena kaa aadhipaty arjuna ko mila. karn or arjuna main bhanti-bhanti ke astr-shastron kii maar-kaat se yukt mahabhayanak yuddh hua, jo devasur-sangram ko bhi maat karne vaala tha. karn or arjuna ke sangram main karn ne apane baanon se shatru-paksh ke bahut-se veeron kaa sanhaar kar daalaa; satrahawein din se pehle tak, karn kaa yuddh arjuna ke atirikt sabhi pandavon se hua. usne mahabali bhim sahit in pandavon ko ek-par-ek ran main parrast bhi kiya tha. par mata kunti ko die vachananusaar usne kisi bhi pandav kii hatya nahin kii.
 satrahawein din ke yuddh main aakhirkaar vah ghadi aa hi gai, jab karn or arjuna aamane-saamne aa gaye. is shandaar sangram main donon hi baraabar the. karn ko uske guru parashuram dwaara vijay naamak dhanush bhent swaroop diya gaya tha, jiskaa praturup swayan vishwakarma ne banaaya tha. duryodhana ke nivedan par pandavon ke mamaa shalya karn ke sarathi banane ke liye taiyaar hue. darasal arjuna ke sarathi swayan shrikrishna the or karn kisi bhi maamle main arjuna se kam naa ho iske liye shalya se sarathi banane kaa nivedan kiya gaya, kyonki unke andar ve sabhi gun the jo ek yogya sarathi main hone chahie.
 ran ke dauraan, arjuna ke baan karn ke rath par lage or uskaa rath kai gaj peeche khisak gaya. lekin, jab karn ke baan arjuna ke rath par lage to uskaa rath keval kuch hi baalist dur khiskaa. isapar shrikrishna ne karn kii prashansa kii. is baat par chakit hokar arjuna ne karn kii is prashansa kaa kaaran poocha, kyonki uske baan rath ko peeche khiskaane main adhik prabhaavshaalee the. tab krishna ne kaha ki karn ke rath par keval karn or shalya kaa bhaar he, lekin arjuna ke rath par to swayan ve or hanuman virajman he or tab bhi karn ne unke rath ko kuch baalist peeche khiskaa diya.
 isi prakaar karn ne kai baar arjuna ke dhanush kii pratyancha kaat di. lekin har baar arjuna palak jhapakate hi dhanush par pratyancha chadha letaa. iske liye karn arjuna kii prashansa karata he or shalya se kahata he ki vah ab samajha ki kyon arjuna ko sarvshereshth dhanurdhar kaha jaataa he.
 karn or arjuna ne divine astron ko chalaane ke apane-apane gyaan kaa purna upyog karte hue bahut lanbaa or ghamaasan yuddh kiya. karn dwaara arjuna kaa sir dhad se alag karne ke liye "nagastra" kaa prayog kiya gaya. lekin shrikrishna dwaara sahi samay par rath ko bhoomi main thodaa sa dhansa liya gaya jisase arjuna batch gaya. isse "nagastra" arjuna ke sir ke thik upar se uske mukut ko chhedta hua nikal gaya. nagastra par upasthit ashwasena naag ne karn se nivedan kiya ki vah us astr kaa dobaaraa prayog kare taaki is baar vah arjuna ke sharir ko bedhta hua nikal jaae, lekin karn mata kunti ko die vachan kaa paalan karte hue us astr ke punah prayog se manaa kar detaa he.
  dharti main dhanse apane rath ke pahie ko nikaalata karn. yadhyapi yuddh gatirodhpurna ho rahaa tha lekin karn tab ulajh gaya jab uske rath kaa ek pahiyaa dharti main dhans gaya . vah apane ko divine astron ke prayog main bhi asamarth paata he, jaisaa kii uske guru parashuram kaa shraap tha. tab karn apane rath ke pahie ko nikaalane ke liye neeche utarataa he or arjuna se nivedan karata he ki vah yuddh ke niyamon kaa paalan karte hue kuch der ke liye usapar baan chalaanaa band kar de. tab shrikrishna, arjuna se kehete hai ki karn ko koi adhikaar nahin he ki vah ab yuddh niyamon or dharm kii baat kare, jabaki swayan usne bhi abhimanyu vadh ke samay kisi bhi yuddh niyam or dharm kaa paalan nahin kiya tha. unhone aage kaha ki tab uskaa dharm kahan gaya tha jab usne divya-janma draupadi ko puri kuru rajsabha ke samaksh vaishya kaha tha. dhyut-krida bhawan main uskaa dharm kahan gaya tha. isliye ab use koi adhikaar nahin kii vah kisi dharm yaa yuddh niyam kii baat kare or unhone arjuna se kaha ki abhi karn asahaay he isliye vah uskaa vadh kare. shrikrishna kehete hai ki yadi arjuna ne is nirnaayak mode par abhi karn ko nahin maaraa to sambhawatah pandav use kabhi bhi nahin maar sakenge or yah yuddh kabhi bhi nahin jeeta ja sakegaa. tab, arjuna ne ek divine astr kaa upyog karte hue karn kaa sir dhad se alag kar diya. karn ke sharir ke bhoomi par girane ke baad ek jyoti karn ke sharir se nikali or surya main samahit ho gai.tab shrikrishna, arjuna se kehete hai ki karn ko koi adhikaar nahin he ki vah ab yuddh niyamon or dharm kii baat kare, jabaki swayan usne bhi abhimanyu vadh ke samay kisi bhi yuddh niyam or dharm kaa paalan nahin kiya tha.unhone aage kaha ki tab uskaa dharm kahan gaya tha jab usne divya-janma draupadi ko puri kuru rajsabha ke samaksh vaishya kaha tha. dhyut-krida bhawan main uskaa dharm kahan gaya tha. isliye ab use koi adhikaar nahin kii vah kisi dharm yaa yuddh niyam kii baat kare or unhone arjuna se kaha ki abhi karn asahaay he isliye vah uskaa vadh kare. shrikrishna kehete hai ki yadi arjuna ne is nirnaayak mode par abhi karn ko nahin maaraa to sambhawatah pandav use kabhi bhi nahin maar sakenge or yah yuddh kabhi bhi nahin jeeta ja sakegaa. tab, arjuna ne ek divine astr kaa upyog karte hue karn kaa sir dhad se alag kar diya. karn ke sharir ke bhoomi par girane ke baad ek jyoti karn ke sharir se nikali or surya main samahit ho gai.. tadnantar raja shalya kaurav-sena ke senapati hue, kintu ve yuddh main aadhe din tak hi tik sake. dopaher hote-hote raja yudhisthir ne unhen maar diya.
 sukhsagar ke saujany se
