 bhurj ko angreji main barch kehete hai. yah betulesii kul kaa ped he. iske adhikash ped madhyam vistaar ke hote hai. kuch to kshup kism ke bhi hote hai. uttar america, europe, uttar asia or himalay main 1,400 foot se adhik oonchaai par ye saadharantaya paae jate hai. inaki pattiyon krachakri tathaa parnpaati hoti hai. ek hi ped par nar or maadaa ke catakin hote hai. nar catakin sharat ritu main or maadaa catakin vasant ritu main prakat hote hai. inke fal chote chote or pankhadaar hote hai. vriksh kii chaal kaagaj ke sadrush ukhdati he, jise 'bhojaptr' kehete hai. ek samay bharat main bhojaptr par hi pustaken likhi jaati thi. bhojaptr saamaanya kaagaj se adhik tikaoo samajha jaataa he. aaj bhi bhojaptr par tantric mantra or kavchaadi likhe jate hai. aise mantra or kavach jald phaldenevaale samajhe jate hai. ped kii bhitari chaal se jo bhojaptr praapt hota he. vah likhane ke liye acha samajha jaataa he. kuch vishisht dharmik avasaron par log iskaa vastra bhi dhaaran karte hai. bhurj ke ped kai prakaar ke hote hai. inaki nimnlikhit kismein adhik mahatv kii he:
 iskaa vaigyanik naam betula papyriphera he. isko kabhi kabhi shwet bhurj bhi kehete hai, kyonki isaki chaal malai si safed rang kii hoti he. isko mantrabhurj bhi kehete hai, kyonki isaki chaal itani patali hoti he ki usapar subhite se likhaa ja saktaa he. is bhurj kii chaal se pyaale, tashtariyaan, aabhushan, choti choti tokariyaan aadi banaai jaati hai. isaki lakdi se lugdi or juute ke saanche yaa farmein bhi banate hai. lakdi jalaavan ke kaam main bhi aati he. himalay kshetron ke atirikt yah canada, uttari america or uttari europe main upajataa he.
 isko kabhi rajat bhurj bhi kehete hai. iskaa vaigyanik naam bi0 lutia he. ped ke vayask hone par isaki chaal kaa rang peelaapan liye hue dhundle dhoosar rang kaa hota he. yah masachusets, florida or texs main adhik paaya jaataa he. isaki lakdi majboot hoti he or fernichar, kheti ke aujaaron tathaa anya gharelu kaamon ke liye acchhee samajhi jaati he.
 ise kahin kahin nadi bhurj bhi kehete hai, kyonki yah nadi, pokharon tathaa daldali bhoomi ke taton par bahudhaa ugta hua paaya jaataa he. iske chote pedo kii chaal kaa rang gulabi hota he. peeche vah kaala ho jaataa he. iske ped 50 se 60 foot tak oonche hote hen. yah dakshin america main vishesh rup se paaya jaataa he. iskaa vaigyanik naam ba0 nigra hai.
 iskaa vaigyanik naam bi0 lenta he. ise cheri yaa meetha bhurj bhi kehete hai. yah 60 se 80 foot tak unchaa hota he. iske sheersh sundar hote hai. isaki shakhaayen patali or tahaniyaan komal hoti hai. isaki lakdi shyaam rang kii tathaa kathor hoti he or dane gathe hue hote hai. fernichar or ghar ke andar kii sajaavat ke saamaanon ke nirmaan ke liye isaki lakdi bahumoolya samajhi jaati he.
 iskaa vaigyanik naam bi0 populifolia he. iskaa ped chota, 40 foot se adhik unchaa nahin hota he. america ke anek rajyon main yah paaya jaataa he. isaki chaal ghooser safed rang kii hoti he. chaal kadi hoti he or uske str adhik dridhtaa se chipke rahete hen. isse anek saanche, phiraki or anya saamaan banate hai. yah idhan main bhi kaam aata he. isaki lugdi bhi banati he.
