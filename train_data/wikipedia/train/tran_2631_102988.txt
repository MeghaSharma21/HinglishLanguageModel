 vah dastavej jo kisi shodharthi dwaara kiye gayi shodh ko vidhivat prastut karata he, shodh-prabandh kehalaata he. iske aadhaar par shodharthi ko koi degree yaa vyavsaayik certificate pradaan kii jaati he. 
 yah vishvavidhyalay se shodh-oopaadhi praapt karne ke liye likhaa jaataa he. ise ek granth ke rup main prastut kiya jaataa he.
 saral bhashaa main kahen to em phil athwa pi ech di kii degree ke liye kisi sweekrut vishay par taiyaar kii gai kitaab jisamen tathy sangrahit rahete hai tathaa unke aadhaar par kisi nishkarsh tak pahunchne kii koshish kii jaati he. yah aalochanatmak to hota he kintu usase thodaa bhinn bhi hota he. dow nagendra ke shabdon ke sahare kahen to ek acha shodh prabandh ek acchhee aalochana bhi hoti he.
 manushya kii aantarik jigyaasa sadaa se hi anusandhan kaa kaaran banati rahi he. anusandhan, khoj, anveshan evam shodh paryaayavachi he. shodh main uplabdh vishay ke tathyon main vidyaman satya ko navaroopayit kar punaroplabdh kiya jaataa he. shodh main shodharthi ke saamne tathy maujuud hote he, use usamen se apni sujh va gyaan dwaara naveen siddhiyon ko udghaatit karnaa hota he.
