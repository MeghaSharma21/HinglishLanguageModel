 prakinv rasinic kriyaaon ko utprerit karne vaale protein ko kehete hai. inke liye enzim shabd kaa prayog san 1878 main kuhne ne pehali baar kiya tha. prakinvon ke strot mukhyatah sookshmjeev or phir paudhe tathaa jantu hote hai. kisi prakinv ke amino amla main parivartan dwaara uske gundharm main upyogi parivartan laane hetu adhyayan ko prakinv abhiyantriki yaa enzim ejineering kehete hai. enzim ejineering kaa ekmaatr uddeshy audyogic athwa anya udyogon ke liye adhik kriyasheel, sthir evam upyogi enzymon ko praapt karnaa he. pashuon se praapt renet bhi ek prakinv hi hota he. ye sharir main hone vaali jaivik kriyaaon ke utprerak hone ke saath hi aavashyak abhikriyaaon ke liye sharir main vibhinn prakaar ke protein kaa nirmaan karte hai. inaki bhoomika itani mahatvapurn he ki ye yaa to sharir kii rasinic kriyaaon ko aarambh karte hai yaa phir unki gati badhaate hai. inkaa utpreran kaa gun ek chakree prakriya he. 
 sabhi utprerakon kii hi bhaanti, prakinv bhi abhikriya kii utpreran urja ko kam karne kaa kaary karte hai, jiske parinamswaroop abhikriya kii gati main vruddhi ho jaati he. adhikansh prakinwan abhikriyaayein anya gaiyr-utprerit abhikriyaaon kii tulana main lakhon guna tej gati se hoti hai. isi prakaar anya sabhi utpreran abhikriyaaon kii tarah hi prakinv bhi abhikriya main khapate nahin hai, na hi abhikriya samya main parivartan karte hai. phir bhi prakinv anya adhikan utprerakon se is baat main alag hote hai, ki prakinv kisi vishesh abhikriya ke liye vishisht hote hai. prakinvon dwaara lagbhag 4000 se adhik gyaat jaivaracinic abhikriyaayein sampann hoti hai. kuch aar en e anu bhi abhikriyaaon ko utprerit karte hai, jiskaa ek acha udhaaharan he ribosom ke kuch bhaagon main hoti abhikriyaayein. kuch kritrim anu bhi prakinvon jaisi utprerak kriyaayein dikhaate hai. inhen kritrim prakinv kehete hai.World fast enzyme - jimage
 prakinvon kii kriyaaon ke falswaroop taiyaar hone vaale rasinic tatv sabstrate or unki upasthiti ke bina taiyaar hone vaale riectent kehalaate hai. jeevon ke sharir main hone vaali rasinic kriyaayein unke jivan ke liye anivaary hoti hai. sharir choti-choti koshikaon se milakar banataa he. rasinic kriyaaon ke falswaroop in koshikaon kii sankhya main vruddhi hoti he. sharir main ye kriyaayein aviral hoti rahen, iske liye prakinvon kii upasthiti aavashyak hoti he. sabstrate ke saath saadharantaya prakinvon kii abhikriyaayein teen prakaar kii hoti hai: 
 sabstrate kaa anukulan tab hota he, jab prakinv sabstrate anuon ke saath kriya kar unke saath rasinic sambandh banaate hai. isamen prakinv, sabstrate se kriya kar uske anuon ko khandit kar detaa he. sabstrate ke saath kriya kar enzim usamen rasinic parivartan karata he or anuon ke electron kii sthiti main parivartan kar detaa he. iske kaaran hi anu shesh anuon ke saath sambandh bana pate hai. prakinv jab sabstrate ke sampark main aate hai to un par gadde ban jate hai. prakinv ke sampark main aane par sabstrate in gaddhon ke saath kriya kar rasinic nirmaan karte hai. is kriya ke puure hone par ve us utpaada ko mukt kar dete hai or duusare sabstrate ke saath kriya ke liye taiyaar ho jate hai. is tarah prakinv kabhi nasht nahin hote, balki baar baar chakree prakriya main shaamil hote rahete hai. prakinvon ke na banane par phenlakitonuriya rog hota he, jisase mastishk ke vikaas main rukaawat aati he.
  carbohydrate · prakinv · aavashyak vasiy amla · lipid · "khanij" · protein · vitamin · jal · yojya · flavor · rang
