 andhata yaa andhaapan, dekh na sakane kii dasha kaa naam he. jo balak apni pustak ke akshar nahin dekh saktaa, vah is dasha se grast kaha ja saktaa he. drishtiheenta bhi isi kaa naam he. prakaash kaa anubhav kar sakane kii ashakyata se lekar aise kaary karne tak kii ashakyata jo dekhe bina nahin kiye ja sakate, andhata kahi jaati he.
 is dasha ke nimnlikhit vishesh kaaran hote hai: 
 bharat ke uttari bhaagon main, jahaan dhul kii adhikta ke kaaran rohe bahut hote hai, yah rog adhik paaya jaataa he. deshavaasiyon kii aarthik dasha bhi, bahut badi seemaa tak, is rog ke liye uttaradaayi he. upyukt or paryaapt bhojan na milane se netron main rog ho jate hai jinka parinaam andhata hoti he.
 yah rog ati pracheen kaal se andhata kaa vishesh kaaran rahaa he. hamaare desh ke aspataalon ke netra vibhaagon main aane vaale 33 pratishat andhata ke rogiyon main andhata kaa yahi kaaran paaya jaataa he. yah rog uttar pradesh, punjab, bihar tathaa bengal main adhik hota he. visheshkar gaanvon main skool jane vaale tathaa usase bhi purv kii aayu ke bacchon main yah rog bahut rahata he. iskaa prarambh bachapan se bhi ho jaataa he. garib vyaktiyon ke rahane kii aswasthkar gandagiyukt paristhitiyaan rog utpann karne main vishesh sahaayak hoti hai. is rog ke updrav rup main carnia main vran ho jaataa he jo uchit chikitsa na hone par vidaar utpann kar detaa he, jisase aage chalakar andhata ho sakati he.
 is rog kaa kaaran ek virus he jo rohon se pruthak kiya ja chukaa he.
 rohe palkon ke bhitari prishthon par ho jate hai. prayek roha ek ubhare hue dane ke samaan, laal, chamakta hua, kintu jeern ho jane par kuch dhoosar yaa shwet rang kaa hota he. ye gol yaa chapate or chote bade kai prakaar ke hote hai. inkaa koi kram nahin hota. inase panes utpann hokar carnia ke madhya kii ore failte hai. iskaa kaaran rogotpaada virus kaa prasar he. yah dasha praayah carnia ke upree ardhbhag main adhik utpann hoti he.
 palkon ke bheetar khujali or dah hona, netron se pani nikalate rahanaa, prakaashasahyata or pidaa iske saadhaaran lakshan hai. sambhav he, aarambh main koi bhi lakshan na ho, kintu kuch samay pashchaat uparyukt lakshan utpann ho jate hai. palak mote pad jate hai. palkon ko ulatakar dekhne se un par rohe dikhaai dete hai.
 is rog kii chaar avasthaaen hoti hai. pehali avasthaa main shleshmik kala ek samaan shothyukt or laal makhmal ke samaan dikhaai padati he; duusari avasthaa main rohe ban jate hai. teesri avasthaa main rohon ke ankur jate rahete hai or unke sthaan main sautrik dhaatu banakar kala main sikudan pad jaati he. chauthi or antim avasthaa main updrav utpann ho jate hai, jinka kaaran carnia main virus kaa prasar or palkon kii kala kaa sikud janaa hota he. anya rogon ke sankraman kaa pravesh bahut saral he or praayah sadaa hi ho jaataa he.
 in rogon ke parinamswaroop shleshmakala, carnia tathaa palkon main nimnlikhit dashaayen utpann ho jaati hai: 
 rohe kaa sankraman rogagrast balak yaa vyakti se angulii, athwa tauliya, roomaal aadi vastron dwaara swasth balak main pahunchakar usko rogagrast kar detaa he. aswatchta, aswasth paristhitiyaan tathaa balvardhak bhojan ke abhaav se rogotpatti main sahaayta milti he. rog failaane main dhul vishesh sahaayak maani jaati he. is kaaran gaanvon main yah rog adhik hota he. upyukt chikitsa kaa abhaav rog ke bhayankar parinaamon kaa bahut kuch uttaradaayi he.
 aushadhiyon or shastrkarm donon prakaar se chikitsa kii jaati he. aushadhiyon main ye mukhya hai:- salphonamide kii 6 se 8 tikia prati din khaane ko. pratijivi aushadhiyon kaa netra main prayog, netra main daalane ke liye boondon ke rup main tathaa lagane ke liye maraham ke rup main, jisaki kriya adhik samay tak hoti rahati he.
 penicillin se is rog main koi laabh nahin hota; haan, anya sankraman usase avashya nasht ho jate hai. is rog ke liye oromycin, terra mycin, chlormycitin aadi kaa bahut prayog hota he. hamaare anubhav main salphacitamide or niomycin donon ko milakar prayog karne se santoshjanak parinaam hote hai. ymide-mycitin ko, jo in donon kaa yoga he, din main chaar baar, chah se aath saptaah tak, lagaana chahie. saath hi jal main boric acid, zinc or adrinaline ke ghol kii boonden netra main daalate rahanaa chahie. yadi carnia kaa vran bhi ho to inke saath atropine kii boonden bhi din main do baar daalana or boric ghol se netra ko dhonaa tathaa ushm senk karnaa uchit he.
 shastropchaar keval us avasthaa main karnaa hota he jab uparyukt chikitsa se laabh nahin hota.
 shleshmakala ko enithene se chetanahin karke prayek rohe kii ek chimati se dabaakar phoda jaataa he. is vidhi kaa bahut samay se prayog hota aa rahaa he or yah upyogi bhi he. shleshmakala kaa chhedan keval dirghakaalin rog main kabhi kabhi kiya jaataa he. entropean, ectropean or carnia kii shwetankata kii chikitsa bhi shastrkarm dwaara kii jaati he. shwetank jab madhyasth yaa itnaa vistrut hota he ki uske kaaran drushti ruk jaati he to carnia main ek ore chhedan karke usamen se yris ke bhaag ko baahar khinchakar kaat diya jaataa he, jisase prakaash ke bheetar jane kaa maarg ban jaataa he. is karm ko optical iredectami kehete hai.
 panes ke liye vitamin-bi2 10 milligram, antahpeshiy maarg se chah yaa saat din tak nity pratidin dena chahie. netra ko prakshalan dwaara svachh rakhana aavashyak he.
 is rog kaa kaaran yah he ki janm ke avasar par mata ke sankramit janan maarg dwaara shishu kaa sir nikalate samay uske netron main sankraman pahunch jaataa he or tab jeevanu shleshmakala main shoth utpann kar dete hai. is rog ke kaaran hamaare deshavaasiyon kii bahut badi sankhya janm bhar ke liye aankhon se haath dho baithti he. yah anumaan lagaaya gaya he ki 30 pratishat vyaktiyon main gonocokkas, 30 pratishat main staphilo yaa stryptocokkas or shesh main basilas tathaa virus ke sankraman se rog utpann hota he. pichley das varshon main yah rog penicillin or salphonamide ke prayog ke kaaran bahut kam ho gaya he.
 janm ke teen din ke bheetar netra sooj jate hai or palkon ke bich se shwet matamaile rang kaa gadha srav nikalne lagata he. yadi yah srav chauthe din ke pashchaat nikle to samajhnaa chahie ki sankraman janm ke pashchaat hua he. palkon ke bheetar kii ore se hone vaale srav kii ek buund shuddh kii hui kaanch kii shalaka se lekar kaanch kii slide par failaakar ranjit karne ke pashchaat sookshmdarshi dwaara uski pariksha karwaani chahie. kintu pariksha kaa parinaam jaanane tak chikitsa ko rokna uchit nahin he. chikitsa turant prarambh kar deni chahie.
 rog ko rokane ke liye janm ke pashchaat hi boric loshan se netron ko svachh karke unamem penicillin ke ek si.si. main 2,500 ekakon ke ghol kii boonden daali jaati hai. yah chikitsa itani safal hui he ki silver nitrate kaa do pratishat ghol daalane kii puraani pratha ab bilkul uth gai he. penicillin kii kriya salphonamide se bhi teevr hoti he.
 chikitsa bhi penicillin se hi kii jaati he. penicillin ke uparyukt shakti ke ghol kii boonden prati chaar yaa paanch minute par netron main tab tak daali jaati hai jab tak srav nikalnaa band nahin ho jaataa. ek se teen ghante main srav band ho jaataa he. duusari vidhi yah he ki 15 minute tak ek ek minute par boonden daali jaaen or phir do do minute par, to aadh ghante main srav nikalnaa ruk jaataa he. phir do teen dinon tak adhik antar se boonden daalate rahete hai. yadi carnia main vran ho jaae to atropine kaa bhi prayog aavashyak he.
 is rog main carnia par chechak ke dane ubhar aate hai, jisase vahaan vran ban jaataa he. phir ve dane foot jate hai jisase anek updrav utpann ho sakate hai. inkaa parinaam andhata hoti he.
 do baar chechak kaa tikaa lagavaana rog se bachane kaa praayah nishchit upaay he. kitni hi chikitsa kii jaae, itnaa laabh nahin ho saktaa.
 yah rog vitamin e kii kami se utpann hota he. is kaaran nirdhan or asvachh vaataavaran main rahane vaale vyaktiyon ko yah adhik hota he. hamaare desh main yah rog bhi andhata kaa vishesh kaaran he.
 yah rog bacchon ko pratham do varshon tak adhik hota he. netra kii shleshmakala shushk ho jaati he. donon palkon ke bich kaa bhaag dhundla sa ho jaataa he or us par shwet rang ke dhabbe ban jate hai jinhen bitut ke dhabbe kehete hai. carnia main vran ho jaataa he jo aage chalakar vidaar main parivartit ho jaataa he. in updravon ke kaaran baccha andhaa ho jaat he.
 aise bacchon kaa paalan-poshan praayah uttamtapurvak nahin hota, jiske kaaran ve anya rogon ke bhi shikaar ho jate hai or bahut adhik sankhya main apni jivan lila sheeghra samaapt kar dete hai.
 netra main vitamin e yaa peroline daalkar shleshmika ko snigdh rakhana chahie. carnia main vran ho jane par atropine daalana aavashyak he.
 rogi ko saadhaaran chikitsa atyant aavashyak he. doodh, makkhan, fal, shark-liver yaa kaad-liver tel dwaara rogi ko vitamin e prachur maatra main dena tathaa rog kii teevr avasthaaon main injection dwaara vitamin e ke 50,000 ekak rogi ke sharir main prati din yaa prati duusare din pahunchaana isaki mukhya chikitsa he. rog ke aarambh main hi yadi purna chikitsa prarambh kar di jaae to rogi ke rogamukt hone kii atyadhik sambhaavna rahati he.
 hamaare desh main kusht uttar pradesh, bengal or madras main adhik hota he or abhi tak yah bhi andhata kaa ek vishesh kaaran tha. kintu idhar sarkaar dwaara rog ke nidaan or chikitsa ke vishesh aayojanon ke kaaran is rog main ab bahut kami ho gai he or is prakaar kusht ke kaaran hue andhe vyaktiyon kii sankhya ghat gai he.
 kusht rog do prakaar kaa hota he. ek vah jisamen tantrikas aakraant hoti hai. doosraa vah jisamen charm ke neeche gulikaay yaa choti-choti gaanthen ban jaati hai. donon prakaar kaa rog andhaka utpann kar saktaa he. pehle prakaar ke rog main saatvin yaa naveen naadee ke aakraant hone se upree palak kii peshiyon kii kriya nasht ho jaati he or palak band nahin hota. isse shleshmika tathaa carnia kaa shoth utpann hota he, phir vran banate hai. unke updravon se andhata ho jaati he. duusare prakaar ke rog main shleshmika or shwetpatal main shoth ke lakshan dikhaai dete hai. bhunh ke bal gir jate hai or usamen gaanthen si ban jaati hai. carnia par shwet chooney ke samaan bindu dikhaai dene lagate hai. panes bhi ban saktaa he. carnia main bhi shoth ho jaataa he or yris bhi aakraant ho jaataa he . iske kaaran vah apane saamne tathaa peeche ke avyavon se jud jaataa he.
 kusht ke liye salphone samooh kii vishisht aushadhiyaan hai. shaareerik rog kii chikitsa ke liye inako purna maatra main dena aavashyak he. saath hi netra rog kii sthanik chikitsa bhi aavashyak he. jahaan bhi carnia yaa yris aakraant hon vahaan atropone kii boondon yaa maraham kaa prayog karnaa atyant aavashyak he. aavashyak hone par shastrkarm bhi karnaa padataa he.
 is rog ke kaaran netron main anek prakaar ke updrav utpann ho jate hai, jinka parinaam andhata hoti he. nimnlikhit mukhya dashaayen hai:-
 k. intstatial kiratitis,
 kha. sclirojing kiratitis,
 ga. yritis or irodosiclitis,
 gha. siphilitic coroiditis,
 d. siphilitic retinitis,
 c. drushti tantrika kii syphilis. yah dasha nimnlikhit rup le sakati he:-
 siphilis kii saadhaaran chikitsa vishesh mahatv kii he. 
  penicillin iske liye vishesh upyogi pramanit hui he. antarpeshiy injection dwaara 10 lakh ekak prati din 10 din tak di jaati he. 
  iske pashchaat arsanik kaa yoga ke saptahik antarpeshiy injection aath saptaah tak or uske bich bich main bismuth-sodium-tartaret ke saptahik antarpeshiy injection.
  garam bhiige kapade se senk; 
  cartisone, ek prati shat kii boonden yaa 10 milligram cartisone kaa shleshmakala ke neeche injection; 
  atropine, 10 pratishat kii boonden netra main daalana.
 isko saadharantaya janata main beriberi ke naam se janaa jaataa he. san 1930 main yah rog mahamari ke rup main bengal main failaa tha or balak, yuva, vruddh, stri, purush, sabko samaan rup se hua tha. is rog kaa ek vishesh updrav samalvaay tha. is rog main netra ke bheetar daav, bad jaati he or drushti kshetra ksheen hota jaataa he, yahan tak ki kuch samay main vah purnataya samaapt ho jaataa he or vyakti drishtiheen ho jaataa he. ant main drushti-naadee-kshay bhi ho jaataa he. baahar se dekhne main netra saamaanya prakaar ke dikhaai padate hai, kintu vyakti ko kuch bhi dikhaai nahin padataa.
 rog hone par, naadeekshay ke purv, mahamarishoth kii saamaanya chikitsa ke atirikt carnia or shwetpatal ke sangam sthaan par ek chota chhed kar diya jaataa he. ise triphining kehete hai. isse netragolas ke purv koshth se dravya baahar nikalataa rahata he or shwetkala dwaara sokh liya jaataa he. is prakaar netra kii daab badhane nahin paati.
 andhata kaa yah bhi bahut bada kaaran he. is rog main netra ke bheetar kii daab bad jaati he or drushti kaa kshay ho jaataa he.
 yah rog do prakaar kaa hota he, praathmik or gaun . praathmik ko phir do prakaaron main baanta ja saktaa he, sambharani tathaa asambharani . sambharani prakaar kaa rog ugr athwa jeern rup main prarambh ho saktaa he. iske vishesh lakshan netra main pidaa, laalimaa, jaleey srav, drushti kii kshinta, aankh ke purvakoshth kaa uthlaa ho janaa tathaa netra kii bhitari daab kaa badhanaa he. adhiktar, ugr rup main pidaa or anya lakshanon ke teevr hone par hi rogi doctor kii salaah letaa he. yadi doctor netra rogon kaa visheshgy hota he to vah rog ko pahachaanakar uski upyukt chikitsa kaa aayojan karata he, jisase rogi andhaa nahin hone paata. kintu jeern rup main lakshanon ke teevr na hone ke kaaran rogi praayah doctor ko tab tak nahin dikhaata jab tak drushtikshay utpann nahin ho paata, parantu tab laabhprad chikitsa kii aashaa nahin rahati. is prakaar ke rog ke akraman rah rahakar hote hai. akramanon ke bich ke kaal main rog ke koi lakshan nahin rahete. keval purvakoshth kaa uthalaapan rah jaataa he jiskaa pataa rogi ko nahin chalata. isse rog ke nidaan main bahudhaa bhram ho jaataa he.
 bhram utpann karne vaala doosraa rog motiyobind he jo saadharantah adhik aayu main hota he. jeern praathmik samalvaay bhi isi avasthaa main hota he. is kaaran dhire-dhire badhata hua drishtihraas motiyobind kaa parinaam samajha ja saktaa he, yadhyapi uskaa vaastavik kaaran samalvaay hota he jisamen shastrkarm se koi laabh nahin hota.
 vriddhavastha main drishtihraas hone par rogi kii pariksha saavdhaanee se karnaa aavashyak he. samalvaay ke prarambh main hi chhedan karne se drushtikshay roka ja saktaa he.
 yah praayah vriddhavastha kaa rog he. isamen netra ke bheetar iris ke peeche sthit taal kadaa tathaa apaardarshee ho jaataa he.
