 euclid, yaa ukladis, pracheen yunaan kaa ek ganitagya tha. use "jyamiti kaa janak" kaha jaataa he. uski elimants naamak pustak ganit ke itihaas main safaltam pustak he. is pustak main kuch gine-chune swayansidhon ke aadhaar par jyamiti ke bahut se siddhanth nishpadit kiye gayi hai. inke naam par hi is tarah kii jyamiti kaa naam eucalidia jyamiti padaa. hajaaron varshon baad bhi ganitiya pramayon ko siddh karne kii euclid kii vidhi sampoorn ganit kaa ridh bani hui 
 euclid ne shankavon, goleey jyamiti or sambhavat: dwighaateey talon par bhi pustaken likhin.
 euclid greek ganitagya the, jo isa se lagbhag 325 varsh purv hue the. aisa kaha jaataa he ki plato ke shishyon se hi athens main inhone apni praarambhik shiksha praapt kii thi. yah tolemi pratham ke, jisane isa se 306 varsh purv se 283 varsh purv tak rajya kiya tha, samakaleen the. euclid ne ] main ek paathshaala sthapit kii thi. iske atirikt euclid ke vishay main kuch pataa nahin chalaata. kuch log inhen galati se megaaraa kaa euclid samajhate the, jo kaa samakaleen tha, parantu yah unka bhram tha, jisko ek lekhak ne 1572 i0 main dur kiya.
 euclid kaa sabase bada granth 'elements' he, jo 13 bhaagon main he. isse pehle bhi bahut se ganitagyon ne jyamitiyaan likhi thim, parantu un sab ke baad jo jyamiti euclid ne likhi uski barabari aaj tak koi nahin kar sakaa he or na sansar main ajtak koi aisi pustak likhi gai jisane kisi vigyaan ke kshetra main bina badale hue lagbhag 2,000 varsho tak apana prabhutv jamaaye rakhaa ho or jo mul main 19veen shatabdi ke ant tak padhai jaati rahi ho. euclid ne nai utpattiyaan di. utpattiyon ke kram bhi badal die, jisase puraani utpattiyaan sab bekaar ho gai. yah maananaa hi padegaa ki pustak kii abhiklpana uski apni thi. usne us samay tak ke sabhi anusandhanon ko apni pustak main de diya tha. usne sabhi tathyon ko bade taarkik dhang se aise kram main likhaa ki prayek nayaa prameya uske pehle pramayon ke tathyon par aadhaarit tha. aisa karte karte euclid aise tathyon par pahunche jinke liye pramaan kii aavashyaktaa nahin thi. unhone aise tathyon ko swayansiddh kaha. aise swayansidhon kii sankhya kahin chah, yaa kahin baarah he. antim swayansiddh is prakaar he. yadi ek rekha do rekhaon ko kaate or ek ore ant:kone kaa yoga do samakon se kam he. bahut dinon tak to is swayansiddh ke vishay main kisi ko aalochana karne kaa saahas nahin hua, parantu log isko swayansiddh maanane main aapatti karte rahe. yahan tak ki bahut anveshan hue. 19veen shatabdi main hi log is nishkarsh par pahunch paae ki uparyukt swayansiddh satya nahin he, jisase unhone aeuclidia jyamiti kaa avishkaar kiya. aj
 euclid ne anya granth bhi likhe hai, jinamein kuch mili hai or kuch nahin. jo granth mili hai, ve nimnlikhit he
  data isamen 94 prameya hai, jo is baat se sambandh rakhte hai ki yadi kisi akruti ke kuch avyay gyaat hon, to anya kaise nikaale jaaen.
  bhaag - yah pustak mul rup main to nahin mili parantu paris main iskaa arabi bhashaa main roopaantar mila. iskaa sampadan 1851 i0 main europea bhashaaon main hua. is pustak main kisi akruti ko baraabar bhaagon, yaa kisi niyat anupaat ken baantne ke sambandh main bahut se prameya die hai.
  optics - is naam kii pustak greek main hi vidyaman he.
  phenomina - is granth main gole kii jyamiti kii vyakhya kii he, jo jyotish se sambandh rakhti he.
 gaan vidya par bhi ek pustak likhi kahi jaati he, parantu yah euclid kii likhi nahin maaloom padati. anya granth, jinka pataa nahin chalaa he, nimnlikhit he:
  nausikhiyon ko bhrantiyon se aagaah karne ke sambandh main ek granth.
  porizam ; teen khandon main.
  shankav, chaar bhaagon main.
  talapath, chaar bhaagon main.
 euclid ke eliments kaa bahut si bhashaaon main anuwaad kiya gaya he. iskaa sabase pehle latin or arabi main anuwaad hua, jiskaa 1570 i0 main angreji main anuwaad hua.
 1798 i0 main is ganitagya kii smriti main euclid naam kaa shahar basaaya gaya, jo america ke ohayo praant main he.
 chandrakant raju tathaa kuch anya vidwaanon kaa vichaar he ki yuclid ek myth vyaktitv he. unka tark he ki yuclid ko jis 'elemants' aadi kaa rachanaakaar bataaya jaataa he ve pustaken bahut baad kii rachana hai. greek pandulipiyon main yuclid kaa naam nahin aata, balki sabhi pandulipiyaan 'elimants ke lekhak' kahkar anaam vyakti kii ore sanket karatin hai.
 ] · demi crits · hipocratis · taanlemi · euclid · pathogoras · arastu · plato · sucraat · apolonius · archemedies
