 tarksangrah nyaay evam vaisheshik dono darshanon ko samahit karne vaala granth he. iske rachayita annanbhatta hai. iske adhyayan se nyaay evam vaisheshik ke sabhi mul siddhanton kaa gyaan mil jaataa he. is granth main 'padaarthon' ke vishay main jo kuch he vah purnat: vaisheshik ke anusaar he jabaki 'pramaan' ke vishay main jo kuch he vah purnat: nyaay ke anusaar he. arthath padaarthon ke liye 'vaisheshik mat' ko sweekaar kiya gaya he tathaa pramaan ke liye 'nyaay mat' ko. is prakaar is granth ke madhyam se nyaay or vaisheshik mat ko ek main milaayaa gaya he.
 annanbhatta ne baalkon ko sukhpurvak nyaayapadaarthon kaa gyaan karaane ke uddeshy se tarksangrah naamak anworth laghugranth kii rachana kii tathaa iske atisankshipt arth ko spasht karne ke abhipraay se swayan deepika naamak vyakhya granth kii bhi rachana kii. is granth kaa armbh hi isi baat par bal dete hue hua he ki isamen vishay ko bahut saral tareeke se prastut kiya gaya he-
 tarksangrah nyaay-vaisheshik parampara kaa mahatvapurn granth he. yahan 'tark' shabd kaa arth he 'dravyadi sapt padaarth' nyaay main tark shabd ke anek arth diye hai. is shabd kaa ukt arth jo yahaan diya gaya he vah asaadhaaran he. 'sangrah' shabd sankshep ke arth main prayukt hua he. vaakya-vivritti ke anusaar sangrah ke antargat uddesh, lakshan or pariksha aate hai. uddesh kaa arth he pariganan. kisi padaarth ke asaadhaaran dharm kaa kathan uskaa lakshan kehalaata he tathaa lakshith padaarth main lakshan thik thik baithta he athwa nahin is prakaar kaa vichaar karnaa pariksha kehalaati he.
 is prakaar tark sangrah kaa arth he dravyadi sapt padaarthon ke pariganan ke saath unke lakshan tathaa un lakshanon kii pariksha kaa sankshipt rup se pratipaadan karne vaala granth.
 yah granth nyaay vaisheshik kaa prakaran granth he. prakaran kii paribhaasha is prakaar kii gai he :-
 is paribhaasha ke anusaar ‘prakaran’ sampoorn shastra ke vishay se sambaddh na hokar uske kisi vishisht vishay se sambaddh hona chahie. ‘prakaran’ shabd jab granth ke ang ke arth main aata he tab to sadaiv aisa hi hota he kintu jab yah swatantra granth ke arth main prayukt hota he to ham sadaiv usamen shaastra ke ek hi vishay kaa vivechan praapt nahin karte. kuch prakaran to avashya aise paye jate hai jahaan shaastra ke ek hi vishay kaa nirupan he, jaise shankaracharyakrit ‘pachikarnaprakriya’, kintu adhikansh prakaran-ganth aise hai jinamein shaastra ke sampoorn vishyon kaa sankshep main vivechan he. nyaay-vaisheshik ke saptapadaarthi, tarkbhasha, tarksangrah aadi granth aise hi hai.
