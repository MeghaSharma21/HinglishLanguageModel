 vayejar dwitiya ek amareeki maanav rahit antargrahiy shodh yaan tha jise vayejar 1 se pehle 20 agast 1977 ko amareeki antariksh agency nasa dwaara prakshepit kiya gaya tha. yah kaaphi kuch apane purv sanskaran yaan vayejar 1 ke samaan hi tha, kintu usase alag iskaa yatra path kuch dhimaa he. ise dhimaa rakhane kaa kaaran tha iskaa path urenus or nepchun tak pahunchane ke liye anukool bananaa. iske path main jab shani grah aayaa, tab uske gurutvkarshan ke kaaran yah urenus kii ore agrasar hua tha or is kaaran yah bhi vayejar 1 ke samaan hi brihaspati ke chandramaa titon kaa avlokan nahin kar paaya tha. kintu phir bhi yah urenus or neptun tak pahunchane vaala pratham yaan tha. isaki yatra main ek vishesh grahiy paristhiti kaa laabh uthaaya gaya tha jisame sabhi grah ek saral rekha me aa jate he. yah vishesh sthiti prayek 176 varsh pashchaat hi aati he. is kaaran isaki urja main badi bachat hui or isane grahon ke gurutv kaa prayog kiya tha. 
 wayager dwitiya ne apni yatra main chaar grahon or unke anek chandramaaon kaa avlokan or adhyayan kiya tathaa apane shaktishaalee camaron or upkarno se chitra bhi liye. iske saath hi isaki visheshta ye bhi he ki isapar hua vyay anya vishesh shodh yanon jaise galeliyo yaa kasini-haigens kii tulana me kaaphi kam rahaa he. yah yaan multah mariner kaarykram ke yaan mariner 12 ke rup me banaaya gaya tha. ise 20 agast 1977 ko kep kenevaral florida se titon tritiy i centor raaket se prakshepit kiya gaya tha.
 wayager dwitiya brihaspati grah se nikatatam duuri 570,000 kimi par 9 july 1979 rahaa tha. is yaan ne guru ke kuch valyo kii khoj bhi kii thi. iske dwaara guru ke chandramaa aayo ke chitra or vahaan ek sakriy jwalamukhi kaa gyaan bhi liya gaya tha. is tarah sarvapratham kisi antariksh pind par jwalamukhi ke bare main gyaan hua tha. khagolashastri guru grah ko ankho se or doorabeen se shatabdiyon se dekhte rahe hai, kintu vayejar 2 se iske ascharyajanak chitra mili hai. yahaan sthit vishaal laal dhabba ek mahakay tufaan he jo vamavart disha me gum rahaa he. or kai chote tufaanon kaa bhi pataa chalaa he. aayo chandramaa kaa sakriy jwalamukhi sabase zyada anpekshit khoj thi. isse utsarjit lava or dhuaan sataha se 300 kimi tak adhiktam gati 1 ki.me prati second tak jaataa he. is jwalamukhi se utsarjit padaarth gandhak, oxygen, sodium guru se lakho kimi dur tak paye gayi hai.
 vayejar 1 dwaara liye gaye europe chandramaa ke chitron paraspar katati rekhao jaisi sanrachnaao kaa pataa chalaa tha. ginimad soramandal kaa sabase bada chandramaa he, jiskaa vyas 5,276 kimi he. isaki sataha par do tarah ke maidan dikhaayi diye he ek cretar se bharaa hua he doosraa pahaado se. guru ke valay or chandramaa guru ke chumbakeey prabhaav ke jaal me fanse ek ghaney electron or aayan ke ek bade vikiran patte ke madhya he. 
 wayager dwitiya 25 agast 1981 ko shani grah ke nikatatam duuri par rahaa tha. shani ke peeche rahete huye vayejar 2 ne shani ke bahari vaataavaran ke taapmaana or ghanatv ko mapa jo par taapmaana 70 kelvin or andruni tah par par 143 kelvin taapmaana paaya. uttari dhruv par taapmaana 10 kelvin kam tha, jo kii masom ke anusaar badal saktaa he. iske mukhya chandramaaon main ypats, ancelds, titon aadi hai. iske baad yaan urenus grah ko agrasar hua tha.
 wayager 2 dwaara -shani
 aiyaptus chandramaa, 22 agast 1981
 anseleds chandramaa kaa rangeen chitra
 titan.
 wayager dwitiya 24 janvari 1986 ko urenus grah ke nikat 81,500 kimi kii duuri par pahunchaa. isane urenus ke 10 naye chandramaa khoje the, saath hi yahaan ke vaataavaran or iske valyon kaa adhyayan kiya or uski 97.77 degree jhuke aksh kaa maapan bhi kiya. urenus soramandal kaa teesraa sabase bada grah he. yah surya kii parikrama 2.8 karod kimi kii duuri se 84 varsho me karata he. urenus par ek din 17 ghante a4 minutes kaa hota he. sabase ascharyajanak khojon main urenus kaa chumbakiy aksh he, jo iske ghurnan aksh se 60 degree ke jhukaav par he. yahaan ke urenus par chumbakeey kshetra kaa purv gyaan vaigyanikon ko nahin tha. is abhiyaan uparant hi yah gyaat hua ki yah kshetra bhi prithvi ke samaan hi hota he, tathaa yahaan kii vikiran kii pattee bhi shani ke samaan hi paayi gayi. 
 vayejar dwaara khoje gayi nae 10 chandramaaon ke saath urenus ke kul chandramaao kii sankhya 15 ho gayi. adhiktar naye chandramaa chote he, jisame se sabase bade kaa vyas 150 kimi he. paanch bade chandramaaon me se sabase andruni miranda naamak chandramaa par 20 kimi gahari naharen paayi gayi hai jo bhugarbheey hulchalo se bani hai. urenus ke anya chandramaaon main arial, titenia, kanyans, oberon or ambrial hai. yaan ne urenus ke nau valay suchit kiye hai or ye valay shani or guru ke valay se bhinn hai. ye valay kisi chandramaa ke tut jane se bane he.
 180 lakh ki.me se urenus
 urenus kaa antim chitra
 valyon ke chitra
 miranda
 urenus grah ke baad wayager dwitiya 25 agast 1989 ko neptun ke paas pahunchaa. isane neptun ke chandramaa triton kaa bhi avlokan kiya. yaan ne neptun par brihaspati ke vishaal laal dhabbe ke jais vishaal gaharaa dhabba dekha. pehle ise ek badal samajha jaataa tha, lekin asal me yah badalo me ek bada chhed he. neptune ke uparaant yaan sudur antariksh main chalaa.
 wayager-2 kaa nepchun chitra
 triton chandramaa kaa chitra
 vayejar dwitiya kaa grahiy abhiyaan neptun ke saath purna hua tha. iske baad yah yaan saura mandal ke baahar antarakhgol abhiyaan main badal gaya. vayejar abhi bhi hiliosphere ke andar he. is yaan par vayejar 1 ke samaan ek sone kii dhwani va chitra vaali discs he, jisamen kisi sambhavi budhimaan sabhyataa ke liye prithvivasiyo kaa sandesh he. is discs par pruthbi or uske jivo ke chitra hai. is par prithvi par kii vibhinn dhvaniyaan jaise whale kii aawaaj, bachche ke rone kii aawaaj, samudr ke laharo kii aawaaj he. 
 5 sitambar 2006 ko vayejar surya se 80 khagoleey ikai kii duuri par tha. isaki gati ek varsh me 3.3 khagoleey ikai he. vartmaan sthiti anusaar yah pluto se surya kii duuri ke duugani duuri par pluto se aage saura mandal ke baahar kii ore sthit he or sedana se bhi baahar he kintu aries kshudra grah ke path ke andar hi he. yaan 2020 tak prithvi tak sanket bhejtaa rahegaa.
 wayager dwitiya ke jivan kaal vardhan hetu urja kii bachat ke liye vaigyanikon ne iske upkaran kramvaar rup se band karne kaa nirnay liya he. pichley varshon main band hue upkarnon main kuch mukhya upkaran is prakaar se hai:
 wayager dwitiya kii taaja sthiti, 1 navambar 2009 ke anusaar -54.59Â° jhukaav evam 19.733 ghante daayan arohan thi, jise prithvi se dekhne par telescopium naamak nakshatra main dekha ja saktaa he. wayager dwitiya se lagaataar hue telemetry sanchaar vaartalapon ke bare main jaankaree wayager saptahik report par dekhi ja sakati he. yaan kii vartmaan sthiti ke bare main janaakaari hetu haivens abav dekhen.
 
