 namakan prakriya :
 aapasi sahaayta ke antargat vah vyavhaar aate hai jo ek duusare ke jeene main yogadan dete hai. parantu aise vyavhaar jo dusron ke jeene main sahaayak hai, or praani ke apane jeene kii kshamta kam karte hai, darwin ke udvikas ke siddhant ko chunauti dene vaale maane gaye. wilson or wilson ke anusaar, vaigyanik pichley 50 varshon se khoj rahe hai ki aapasi sahaayta, jisamen paryaaywad, sahyog, sahopakaarita, aadi bhi aate hai, kaa praaniyon main kaise vikaas hua.
 jeev vaigyanik wilson ne 1975 main ek nayi shakha samajajeevigyaan shuru kii, jisamen aapasi sahaayta ek mahatvapurn samasya ke rup main ubhari. kintu wilson ne bhi anuvanshik ikai yaa jin kii prakruti ko swaarthee mana, or kaha kii jin apni adhik se adhik pratilipiyaan banane ke liye patibaddh he. sahaayta dene vaale or lene vaale ko hone vaale laabh yaa haani ko kramshah jin main badhotaree yaa kami se aankaa gaya. jiske liye arthshaastra se khel siddhanth ko aayat kiya gaya.
 manovaigyanik feldman sahaayta ko maanav prakruti kaa ujala paksh bataate hai. unhone 1980 ke dashak ke letaane or anya logon ke prayogon kaa varnan karte hue likhaa ki madad dene vaala is vyavhaar par hone vaale laabh or haani kaa jaeza lekar hi is kaary main agrasar hota he. feldman kaa maananaa he ki haalaanki paroapkaar yaa paryaaywad bhi sahaayta kaa hi ek chor he, kintu isamen atmotsarg par jor he, jaise, kisi vyakti kaa ek aag se jalte ghar main kisi ajnavi ke bachche ko bachaane ke liye kudana. is bare main halden kaa tark he ki kisi vyakti ko is tarah kaa kaary karnaa tabhi laabhadaayak rahegaa, yadi vah apane sage sambandhi ko bachaa sake. halden kaa tark neeche die gaye aapasi sahaayta ke paanch vaikalpik raaston kaa prakkathan he. 
 is lekh main ek koshika praani amoeba ke bhukhmaree main bahukoshika samooh main parivartan se lekar manushya main paraprakritik vishwaas se judane vaale vishaal jan samooh tak, aapasi sahaayta ke kuch praaroop hai, jinhen prakritik tathaa saanskrithik chayan ke vaikalpik raaston se samajhane kaa prayaas ho rahaa he. 
 darwin ne apni pustak main sahopkaar ke kai udahaaran dekar, jaise keet varg or phulon kaa aapasi sambandh, likhaa ki yah do prajatiyon main, alag-alag, aapasi sangharsh kaa parinaam he. unhone ne alankaarik bhashaa main kaha ki, aadmi kritrim chayan se paaltu pashuon main aapane phaayde ke gun chunata he, kintu prakruti chayan dwaara praani main vah gun chunati he jo us praani ke jeene main sahaayak hon. yadi praani ke vyavhaar se duusare ke jeene main madad milti he, uskaa chayan tabhi hoga jab praani ke samooh ko laabh ho, jaise saamaajik keet madhumakhi, dimak, aadi. cropotkin kehete hai, darwin ne in vichaaron kaa vistaar nahin kiya, or jeene ke liye paraspar sahyog ke bajaae, pratispardhaa ko apane siddhant main mukhya jagah di. lagbhag sau saal baad, vaigyanik kah rahe hai ki paraspar sahaayta yaa sahyog jivan kaa aadhaar he. 
 aapasi sahaayta kaa sabase adhik vistaar manushya main hua he, or sahaj vyavhaar ke saath-saath isamen saanskrithik, manovaigyanik, aarthik, or anya pahalu bhi judate gaye. is sandarbh main bhagwaan das ne samveg par apni pustak main aapasi sahaayta kaa vishesh ullekh kiya. unhone teen prakaar ke saamaajik aadan-pradaan kii kalpana kar aapasi sahaayta kii vivechna kii. is prakaar ke sambandhon main ek daata he to doosraa praapak, jise kisi vastu yaa seva kii zaroorat hoti he. kisi anya vastu kii praapak main bahutayat he, to vah daata ko degaa, or is vastu kii drushti se daata kahalaayegaa. yah aapasi sahaayta kaa sabase saamaanya sambandh he. aisa bhi sambhav he ki koi vyakti oonche pad par he or uske paas ek vastu bahutayat main he, phir bhi ek neeche str kaa vyakti use khush karne ke liye use vah vastu degaa. teesri prakaar ke sambandh main ek oonchi shrenee kaa vyakti, jiske paas koi vastu bahutayat main he, uskaa thodaa sa hissaa swechha se nimna shrenee ke vyakti ko detaa he, jise uski zaroorat he. bhagwaan das ne is teesri prakaar ke sambandh ko vishesh mana, jisaki vyakhya kathin he. samaaj main ise paroapkaar kehete hai, bhagwaan das kehete hai, jab ki is vyavhaar se paropkaaree ko maansik laabh miltaa he. 
 cropotkin ne kaha kii aapasi sahaayta jantuon ke udvikas main ek mahatvapurn kaarak he. isse jude tathy, jantuon or manushyon par kiye gaye nirikshan, unhone 1902 main apni pustak main rakhe. is pustak ke prakkathan main aashle mauntagu ne likhaa he ki, vastav main cropotkin ne prakritik chayan ke poorak paksh ko zordaar shabdon main rakhaa, jise darwin ke anuyaayon ne dabaa diya tha. mauntagu aage kehete hai ki ek sachche arajak ke naate unhone prakritik darshan ko dhyaan main rakhkar samta or aapasi sahaayta ko aadhaar mana. prakritik pratibha se ot-prot gothe se bhi, cropotkin ne likhaa, jantuon main aapasi madad kii gahanta chhipi nahin thi. 
 aadhunik udvikas ke visheshgy, braayen gudwin ne gothe kii jivan ke bare main gatisheel drushti se aage badhkar, kaha ki jivan kii utpatti hi koshikaon ke aapasi sahyog se hoti he, or yah kram vibhinn roopon main manushya ke saamaajik sansthaanon main bhi dikhaai detaa he. gudwin kehete hai ki jeev vigyaan main pratispardhaa, paroapkaar, swaarthee jin, sabase sakasham kaa jeena, aadi shabd alankaar yaa roopak kii tarah prayog kiya jaataa he. ek ore yah shabd in siddhanton ke matlab ko aam logon tak aasaani se le jate hai, duusari ore samakaleen saanskrithik soch main prachlit swaarth or pratispardhaa vaigyanik siddhanton kaa hissaa banate hai. gudwin aage likhte hai ki vastav main in rupakon kaa koi aatanrik mulya nahin he. aakhir jeev vigyaan ne pratispardhaa ko itnaa adhik mahatva kyon diya, gudwin ne poocha, sahyog ko kyon nahin udvikas kaa prerak mana. aapasi sahaayta ke udhaaharan koshika se lekar manushya ke jatil vyavhaaron main he. 
 uparokt tathyon se spasht he kii aapasi sahaayta ke udvikas ke bare main vaigyanikon kii soch main badlaav aa rahaa he. hardi kahati he kii vanar or maanav main pratispardhaa main itnaa antar nahin jitna sahyogi vyavhaar main he, arthath manushya atyaadhik saamaajik praani he. iskaa ek kaaran hardi ke anusaar bachche ke paalan-poshan main samooh ke anya sadasyon kaa yogadan he. 
 jantuon or manushyon main aapasi sahaayta ke anek praaroop hai, jinka varnan prakrutivaadee aksar karte hai, parantu vaigyaniko ne aapasi sahaayta ko adhik mahatva nahin diya. cluton-brock ne bahut se aise vyavhaaron ko sahopakar kii shrenee main rakhaa he, jaise, nar sheron kaa ek saath apni seemaa kii suraksha ke liye dahaadna; africa main junglee kutto kaa ek saath milakar shikaar karnaa; poid babler dwaara milakar grih kshetra kii raksha ke liye awaz dena; mircat dwaara samuhik rup se shikari ko bhaagna; aadi.
 aapasi sahaayta ke udvikas main sabase badi samasya aise sadasyon kii he, jo dusron se phayda uthaate hai, kintu dusron kii sahaayta nahin karte, jo dhokhebaaz yaa muftakhor kehalaate hai.muftakhor samooh main itani tezi se panpate hai kii paropkaaree peeche rah jate hai. or ant main samooh villin ho jaataa he, atah paropkaaree vyavhaaron kaa vikaas nahin hota. ek koshika amoeba, bhukhmaree se bachane ke liye bahukoshika dhaancha, jisamen kuch praani ajivit stambh or anya uske upree bhaag main beej vaala hissaa banaate hai. saamaajik amoeba kii kuch kismen aisi hai jo stambh kaa hissaa nahin banati par beej banane vaale bhaag kaa phayda uthati hai, inhen muftakhor kehete hai, tathaa anyon ko sahyogi.
 khare or unke saathiyon ne khoj main paaya ki saamaajik amoeba main asi kimen viksit ho jaati hai jo muftkhoron ko chinhit kar unke prati pratirodh kshamta viksit karti he, jisase muftakhor anya amibon dwaara kiye jane vaale aapasi sahaayta ke kaaryon main bhaag nahin le pate, atah unke laabh se vanchit rah jate hai or bhukhmari jaisi sthityon kaa saamana nahin kar pate. amoeba kii kuch jatiyaan aapasi sahaayta ke adhyayan kaa ek acha praaroop he, kyonki unamem muftkhoron kii roak ke upaay anuvanshik prayogon se sambhav hai. 
 
 wilson kehete hai ki merudandadhari praaniyon main manushyon main sahyog charam seemaa par he to yahi shrey kitvarg main himanoptera ke antargat aane vaali madhumakhiyon, chintiyon or dimakon aadi kii prajatiyon ko jaataa he. inke jatil saamaajik dhaanche ko “vaastavik saamaajik avasthaa” kehete hai. in saamaajik kiton ke sadasyon main kaary kaa vabhaajan rahata he. kuch majdoor kii tarah yantravat kaary karte hai or napunsak hote hai. atah in mazdooron ke vyavhaar ko samooh ke duusare sadasyon, maadaa va nar, ke prati paropkaaree kaha jaataa he. 
 
 pakshi aapas main kai tarah se sahaayta karte hai, jaise, bachche kaa paalan-poshan, ghonslaa bananaa, shikari jantuon se bachaana, aadi. kuch pakshi pankhons se vishesh prakaar se susajjit hote hai, arthath pankh gahanon kii tarah lagate hai, jaise mor main nar kii kalgi or khubasurat dizine ke lambe pankh. udvikas kii drushti se vaigyanikon ke anusaar nar or maadaa main is prakaar ke pankhons kaa mahatva he. unhone dekha ki kuch pakshiyon main nar, maadaa or anya sadsy aapas main mil-jul kar bachche kaa sahakaari paalan-poshan karte hai, anumaan he ki yah pakshiyon main 8 se 17 pratishat he. africa main starling kii prajatiyon main lagbhag 40% bachche kaa sahakaari paalan-poshan hota he. rubenstine or unke saathiyon ne bacchon kaa sahakaari or gaiyr-sahakaari paalan-poshan karne vaali starling ke pankhons ke alankaran kaa adhyayan kar, kaha ki sahakaari main, gaiyr-sahakaari ke mukaable main, kam alankaran he. duusare, sahakaari paalan-poshan karne vaali prajatiyon main nar or maadaa main samanta he.
 
 africa main haathiyon main nar or maadaa kaa samaajik dhaancha alag-alag he.. nar vyask hone par swatantra ghoomte hai or prajnan ke liye maadaa ke sampark main aate hai. hathniyaan bacchon ke saath parivaar main rahati hai, tathaa ek kshetra ke pariwaron main aapasi sambandh hote hai. lee or unke saathiyon ne kai hathniyon ke vyaktitv kaa adhyayan kiya, or paaya ki hathniyaan bachche kaa paalan-poshan main ek dusre kii sahaayta karti hai. aapasi mail-jole se in main aapasi ladaai-jhagada nahin ke baraabar he.hathi aapas main dhimi awaazon se sampark main rahete hai. vaigyanikon ne in sampark awaazon ko ricard kar prayogon ke dauraan punahprasaran kiya, or haathiyon ke vyavhaar par asar dekha. 
 madhumakhiyon ke chaate kii awaz, jinhen chhedaa gaya ho, ke punahprasaran ko sunakar parivaar ekatra hokar bhaag jaataa he.
 narwanar gana main, manushya aapasi sahyog main sabase aage he. is bhaag main rahesus bandar, hanuman langur or chimpanji main aapasi sahyog ke kuch udaahaaran liye gaye hai.
 vaigyanikon ne paryavlokan se mili jaankaree ke aadhaar par rahesus bandaron main paae jane vaale sahyogi vyavhaar ko 12 shreniyon main baanta, antarjaatiy evam jatyabhyantar sahakaar, saamudayik akraman, saamudayik pratiraksha, sah-gaman, sah-charan, sangh-sushrusha, sangh-kreedaa, sah-jivita, sah-maitri, sahakaari akraman, sahakaari pratiraksha, or abhishman. sahyogi vyavhaar ke kuch pratirupon kii utpatti samooh ke baahar ke vaataavaran kii samasyaon kaa safalataa purvak saamana karne ke liye hui hogi. isamen shikari jantuon se bachaav mukhya he. arthath shatruon dwaara maare jane kaa dar. iske liye bandaron main antarjaatiy evam jatyabhyantar sahakaar, saamudayik akraman, saamudayik pratiraksha, sah-gaman, or sah-charan shreneeon ke vyavhaar dekhe gaye. kuch vyavhaar samooh ke sadasyon main sahyog kii bhaavana kaa vikaas karne main madad karte honge. yah vyavhaar sangh-sushrusha, sangh-kreedaa, sah-jivita, or sah-maitri shreneeon ke antargat aate hai. ek saath rahane se samooh ke sadasyon main pratispardhaa bhi utpann hoti he. shaktishaalee bandar anya bandaron ko daraate hai yaa yaa un par hamalaa karte hai. samooh main shanti banaaye rakhane ke liye bandaron main kuch vyavhaar viksit hue hai jinaki teen shreniyan, sahakaari akraman, sahakaari pratiraksha, or abhishman hai. 
 
 
 
 aapas main sahaayta kii uparokt 12 shreniyan hanuman langur main bhi dekhi gayi hai. hardi ne bharat main abu kii pahadiyon par 1977 main languron kaa adhyayan kiya or kuch sahyogi vyavhaar dekhe. akelaa yaa samooh main rahane vaala nar langur kabhi-kabhi duusare samooh ke mukhiya langur par hamalaa karata he. jab yah anaadhigrahita nar samooh kaa mukhiya ban jaataa he to vah us samooh kii bachche vaali maadaaon par hamalaa karata he. is anaadhigrahita nar se apane bacchon ko bachane ke liye maadaaen ek dusre kii sahaayta karte paayi gayin.
 hardi ne hanuman langur main bachche ke sahyogi paalan-poshan kaa vishesh varnan kiya he. or unhone kaha ki sneh siddhanth ke liye, rahesus bandar kii apeksha, hanuman langur ke bacchon kaa sahyogi paalan-poshan, ek praaroop ke liye zyada sateek he.
 
 
 
 jine gudal ne tanzania ke jangal main chimpangiyon ko kabhi-kabhi bandaron or shv-vaanron ke bacchon par hamalaa karte dekha. aisi ghatnaon ke samay chimpangiyon ko aapas main adbhut sahyog karte paae gaye. vyask nar milakar shikaar kii ghaat lagaate dikhe, pehle bachche ko shv-vaanron ke samooh se alag karte, or phir use chaaron or se gher lete. anya shv-vanar yadi apane bachche ko chhudaane kaa ytn karte to unhen bhaga dete. jab mukhya shikari nar us bachche ko maarane main safal hua or use khaanaa shuru kiya, to duusare chimpanji haath failaakar maangate dikhaai die. or bich-bich main unhen kuch tukade mili bhi. is vyavhaar ke atirikt, gudal ne junglee chimpangiyon main bachche ko god lene kii ghatnayen bhi dekhin. teenon main apahiz bacchon ko god liya gaya. maan ke atirikt samooh ke dusre sadsy bhi bachche kii suraksha evam dekh-bhaal main sahaayta karte paae gaye. 
 crapherd ne 1935 main chimpanji main sahyog kaa adhyayan kiya. do chimpangiyon ko pehle alag-alag ek samasya ko suljhaana sikhaaya. chimpanji ko ek lohe kii chhadon se bane pinjre main rakkha gaya. uske saamne kuch duuri par ek bakse ke upar kuch kele rakkhe. phir ek rassi bakse se bandhakar, uskaa doosraa konaa chimpanji ko pakadaa diya. kuch hi kshanon main chimpanji ne baksaa apni ore khinchaa or kele kha liya. phir bakse ko itnaa baari kar diya kii ek chimpanji us ko na khinch sake. ab donon chimpangiyon ke pinjaron ko paas-paas rakh, donon ke haath main alag alag rassi di jo us bakse se bandhi thi jis par kele the. shuru main donon chimpangiyon ne bakse ko apni-apni ore khinchaa. kuch prayaason ke baad vah donon us bakse ko ek saath kheenchna sikh gaye.
 melis or unke saathiyon ne crapherd se kuch bhinn paristhitiyaan sanjokar dekha ki chimpanji prayogshaala main sahaj sahyogi vyavhaar tabhi karte hai jab unhen apni marzi se sahyogi chunane diya jaye. 
 ek anya prayog main, shell or anya logon ne chimpangiyon kii toli ke raste main saanp rakhaa. ek chimpanji jisane us saanp ko pehle dekha, usne apane saathi kii ore dekhte hue khatre kii awaz di.joli ke anusaar shikaar karnaa jo manushya ke samooh main sahyog kaa aadhaar mana jaataa he, narwanar gana main keval chimpanji main iske kuch ansh paae gaye. 
 jeevvaigyanik wilson kaa maananaa he ki manushyon main khaane ke sroton par niyantran ke liye surakshit kshetra se jude sahaj vyavhaaron kaa vikaas hua hoga jo samooh ke sadasyon main sansakti, saamaajik jaal, or maitri banaae rakhe. unka kahana he ki samooh ke str ke gunon kaa, jaise, sahyog kii bhaavana, tadnubhuti, or aapasi sambandhon ke praroopon kaa ek vyakti se duusare vyakti main prasar hota he. or duusare, sahyog or ekta samooh ke astitv ke liye zaruri he. isliye vyakti or samooh donon str par prakritik chayan kii soch mahatvapurn he, yahi bahustareey chayan he. wilson ne donon, paristhitikeey or manovaigyanik, pahaluon par bal diya. wilson likhte hai kii maanavshastriyon ne manushya ke samaaj kaa teen mukhya staron par varnan kiya he. sabase pehle samtawadi aadim samaaj or gaanv aate hai, phir chote-bade samant jo logon par shashan karata hai, or tisare str par chote-bade rajya aate hai jahaan kendriya satta rahati he. saanskrithik vikaas ke in staron par aadhaarit sahyog ke pahalu aage ke teen bhaagon main die gaye hai.
 madhav gadgil ne apane adhyayanon main vibhinn staron ke saamaajik tantron, jantuon or manushyon donon main, paristhitikeey pahalu ko praathamikta di he. unka maananaa he ki saamaajik sanghathan jivan ke sroton kii sulabhta se judaa he. is sulabhta kaa vitaran samtamulak samaaj main saamanytah saral he, parantu jaise-jaise samaaj kaa sanghathan jatil hoga, isamen vishamataayen aaengi. gadgil kaa maananaa he ki pracheen bhartiya samaaj main is samasya kaa kaaphi had tak samaadhaan kiya gaya tha, jiskaa mukhya aadhaar samooh ke sabhi sadasyon kii jivan kii mukhya aavashyaktaaon kii poorti uske aas-paas ke sroton se samaan rup se ho. mukhyatah yah samooh jantuon kaa shikaar yaa zaruri vasteen binakar aapnaa jivan yaapan karte hai. jaise-jaise kheti-baadi shuru hui, samaaj main adhiktar is vyavsaay se jivan yaapan karne lage. kuch jatiyaan kheti main lage logon kii sahaayta ke liye anya kaamon main praveen ho gayin, jaise purohit, bunakar, gane-bajaane vaale, aadi. kintu bahari samoohon ke aakraamak vyavhaar se, yah pracheen vyavastha ksheen hoti gayi, tathaa prakritik sroton ke dohan kii nayi vyavasthaaon ne janm liya.
 prakritik sroton ke dohan kii nayi vyavasthaaon par madhav gadgil ne kuch prashn chinh lagaaye. ek, samtamulak samoohon ke sroton par avyavhaarik aghat; dusre, jaivik vividhta par nirankush atyaachaar; tisare, van-prabandh kii avaigyanik soch.
 
 nauvak kaa kahana he ki amoeba se lekar manushya tak anek prakaar ke saamaajik praaroop dekhne main aate hai jinka samaadhaan udvikas kii drushti se paanch siddhanton, jo is lekh ke armbh main hai, ke antargat kiya ja saktaa he. inkaa mat he ki shaayad soochna ke aadan-pradaan se apane samooh se baahar ke logon ke saath sambandhon kaa jaal bananaa manushya main aapasi sahaayta ke vikaas main mahatvapurn uplabdhi he.
 aaj duniya main sahyog kii sabase adhik zaroorat, nauvak likhte hai, saat arab logon ko prithvi ke tezi se ghatate sroton ko bachaane kii mohim main lagaana he, or is bare main niti nirdharakon ko sahyog par ho rahi khojon par dhyaan dena chahie. 
 vaishvikaran ke sandarbh main aise kai udhaaharan hai jisamen duniya ke desh aapas main sahyog se samasyaon kaa samaadhaan nikaalane main lage hai, jaise tapakram main vruddhi or mausam main badlaav. badhate tapakram se mausam main badlaav se manushya ke jivan par khatre kii aahat se sabhi desh aapas main sahyog ke liye 2015 main paris main mili. unhone kai samjhauton ke prastaavon par hastakshar kiye, ek samuhik uddeshy rakhaa ki prithvi ke tapakram ko audyogikaran se pehle ke str par laana he. 
 uddeshy kii prapti main gyaan kaa aadan-pradaan mahatvapurn he, or vikipedia iskaa anoothaa udahaaran he. aapasi sahaayta par aadhaarit yah mohim tezi se aage bad rahi he. reagal ne vikipedia kaa aarambh se lekar vishleshan kiya he or unhone isaki karypranali ko aapasi madad mana jaisaa cropotkin kii soch main nihit he. 
 zaari ne vikapedia ko samuhik utpaada kaa ek janaa-mana udhaaharan bataaya. yah ek gaiyr laabh dharmarth sanghathan, vickemedia, dwaara sanchalit vishwa bhar main gyaan kaa muft or pramanik strot tathaa svaichhik sahyog kaa kaarykram he. is encychlopedia ke atirikt is sanghathan ke anya kaarykram bhi hai.
 paraprakritik vishwaas ke aadhaar par log chote-chote samoohon se lekar vishaal dharmik samudaayon kaa rup le lete hai, aple aadi ne likhaa he ki vishwa main lagbhag 10000 aise samooh honge. girer ne arab samudaay main asaabiyah ke siddhanth kaa varnan kiya, tathaa uski tulana aadhunik jeevigyaan main prachlit paroapkaar ke siddhanton se kii, jo is lekh ke bhaag do main die gaye hai. 
 purajiski or unke saathiyon ne apni khoj ke aadhaar par nishkarsh niklaa ki duniya bhar main logon ke chote-chote samooh, jinamein kisi devtaa kii chhavi vyakti ke man main sarvocch gyanvaan, dand dene vaale, tathaa marydaarakshak kii he, yah kaarak aapasi sahaayta ko majboot karata he. anya khoj kartaaon ne paaya ki alokik tatwon se jude jatil or mahange anushthan aapasi mail-jol ko badhaava dete hai. tathaa, in vyavhaaron or paramparaon kaa vikaas samooh chayan kii prakriya dwaara sambhav he. is prakriya main chayan kii ikai ek vyakti yaa jin nahin, apitu puraa samooh, jisamen aise anushthanon kii parampara he, failata he yaa vilupt hota he. vaigyanik kehete hai ki is tarah ke paraprakritik vishwaas bhakt or uske aradhya dev main aapasi sneh kii bhaavana ke rup main viksit hote hai, jiske chaar sangyanatmak yaa aatanrik praaroop hai, bhakt kaa devtaa se nikat sambandh, isse bichhudane par virah vednaa, iske sahare parisar kii khoj, tathaa bahari bhay se isamen aasraa lenaa.
 aise hi ek vyakti the bhagat pooran singh jinke andar sneh tantra kaa vikaas bade vicitra rup se hua, aarambh main maan ke sampark main, or phir shri gurunanak dev ji ke bhakthi maarg ko apanaakar. iskaa vistaar main varnan anand or singh tathaa sekhon ne kiya he. bhagat pooran singh main sneh kii jaden itani majboot or gahari thi, kii aaj bhi unke dwaara banaai sanstha pingalwara, amritsar main log asahaay, viklang, maansik rogiyon tathaa anya zaruuratmand logon kii niyaswaarth seva main lage hai. 
 sikh guruon ke do mantra, dusron ke liye karunaa, or niyaswaarth seva, bhagat pooran singh ke liye mukti kaa maarg the. unki karunamay seva se pyaara, ek viklang, 60 saal unke saath rahaa. bhagat pooran singh ne, apni maan kii ichha tathaa tatkaaleen punjab kii gramin parampara ke anusaar, logon ko triveniyan--neem, pipal or bad prajatiyon ke ped--lagane ke liye protsaahit kiya.
 
 
