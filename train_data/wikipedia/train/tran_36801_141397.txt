 bhavari devi rajasthani lok sangeet kii mashhoor gayika hai.
 vah rajasthani lokgeeton ke alaava devi-devataaon ke geet jaise pabuji, balaji, shyaamaji, ranchandraji, kabir, dharmidasji, bhaninath or amritnathji gaati hai.
 iske alaava bhavari devi jagadev kankali, sharan kumaar, gopi chandra, bharthri, gogaji or satyawan savitri geet jaisi vir kathaayen bhi bakhubi gaati hai.
 45 saal kii bhavari ko badi pahchaan 2009 ke pushkar meley ke dauraan mili.
 bhavari kii 14 saal kii umr main hi shaadi ho gai. phir pati ke saath hi gayan ke prati unki dilchaspee badi.
 2004 main pati kii maut ke baad bhavari ne apane nau bacchon ke parivaar ko paalane ke liye sangeet ko hi zariyaa bana liya.
 https://www.facebook.com/Bhanwari-Devi-1142168939131852/
