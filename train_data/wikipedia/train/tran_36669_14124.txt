 khurdaar yaa angulate aise standhari jaanwaron ko kaha jaataa he jo chalate samay apana bhaar apane paaun kii ungliyon ke antim bhaagon par uthaate hai. yah bhaar sahan karne ke liye aise pashuon ke paaun aksar khuron ke rup main hote hai. stanadhariyon ke bahut se gana khurdaar hote hai. bahut se jane-pahachaane praani is shrenee main aate hai, jisamen ghoda, gadhaa, zebra, gaay, genda, oont, dariyaan ghoda, boar, bakrii, tapir, hiran, jiraph, okapi, saiga or rangifer shaamil hai.
 kisi jamaane main 'khurdaar' texon ek claide mana jaataa tha, yani yah samajha jaataa tha ki khur kisi ek jati main kram-vikaas se utpann hue or us jati se aage utpann har vanshaj jati khurdaar he. vartmaankaal main is vichaar ko lekar jeevvaigyanikon main matbhed he or bahut se vidwaanon ke anusaar bhinn khurdaar jatiyaan ek-duusare se utani anuvaanshik gaharaai se sambandhit nahin hai jitna pehle samajha jaataa tha. adhiktar khurdaari shaakaahaari hote hai. dhyaan den ki shariron or anuvaanshiki kii jaanch se kuch pani main vichaarne vaale jaanwaron ko bhi khurdaar kii shrenee main daalaa jaataa he haalaanki kadi nazar se dekha jaae to inke khur nahin hote.
 shuru main vaigyanik sabhi khurdaaron ko ek hi jeevvaigyanik gana kaa hissaa maanate the, lekin ab inhen kai alag shreniyon main vibhajit kiya jaataa he:
 khureey nalotpann stanposhiyon kaa ek bada varg he, jiske antargat khuravaale shaakaahaari choupaae aate he. navayug ke pashchaat i. waten  ne jarayuj choupayon ko bahupadanguly, khureey evam sumawaalon main vibhajit kiya. 1693 main jon re ne in choupayon ko do bade virgon, khureey or nakhrin main vibhakt kiya. re ke pashchaat kuch lupt evam kuch baad main pataa lage hue varg bhi khureey ke antargat samavisht kar liye gaye. osbarn ke stanposhiyon kaa yug naamak granth main khureeyon ke ganon kaa ullekh miltaa he. adhikansh khureeyon ke pair patale evam daudane main samarth hote hai tathaa unka sharir prithvi se paryaapt unchaa rahata he. ve khuron ke bal chalate hai. inke agle, pichley pairon ke upree bhaag dhad se itane sate rahete hai ki dikhalaai nahin padate.
 saamanyata khureey pashu khule bhubhag main rahane ke abhyast hote hai. jahaan ve ghaas-paat par jite hai. inke bahut se gana vilupt ho chuke hai. jivit ganon kaa vitaran nimnlikhit he:
 is varg ke pashuon main agle or pichley pairon ke madhyangul mukhya hai jinpar sharir kaa adhikansh bhaar rahata he. teesraa angul hi avyav kaa cendravarti bhaag he. inke daant saamanyata kootadant hote hai. vartmaan vishmangul teen vanshon main vibhakt kiye gaye hai.
 is gana main boar, jalahasti, potri, oont, mrug, moose,, rishya, mahagreev, shulshrung, choupaae, bhens or bhainse, vrishaharin, harin, kurang, chamari, bhend, ranku, bakre or bakriyaan tathaa anya bahut se akhyath prakaar ke pashu aate hai. ye saadharantaya keval sthalchar praani hai, yadhyapi inamen se kuch ardhajalchar bhi hote hai. ye ardhajalchar praani adhikansh shighragami hote hai, parantu itane baari sharir ke hote hai ki inke pair adhik shighrata se nahin uthte. inke do yaa chaar angulon main khur hote hai. shuddh shakahaari hone ke kaaran inke udar main kai vibhaag milte hai.
 is varg main teen vansh uplabdh hai. ve kramash: is prakaar hai : jalahasti, boar tathaa potri. jalahasti vishaal evam baari sharirawale hote hai. inke harek agle pairon kii tulana main pichley pair bade hone ke kaaran isaki peeth aage kii ore jhuki hoti he. yah romanthi dakshini america kaa nivasee he.
 pair main chaar chaar khur hote hai. ye africa main paae jate hai. chote aakaar ke jalahasti siberia main milte hai. shookar vansh main europe ke junglee boar, kilyukt charmawaale tathaa anya kai prakaar ke boar hai. potri boar jaise drutagami praani he, jo sadaiv bade bade samoohon main rahete hai. is kaaran ye itane bhayankar hote hai ki unka saamana nahin kiya ja saktaa.
 ye khureey pashu jugalee karanevaale kahe jate hai, kyonki ye apane bhojya padaarth ko pehle to bina chabaae hi nigal jate hai, phir usamen se thodaa thodaa munh main laakar chabate hai. ye pashu teen mahaganon se vibhajit hai. 
 maatrakaa mrug romanthiyon main sabasen aadya he. oont romanthiyon kaa ek chota samooh he. yah asia or africa ke marusthal maatr main simit he. isaki do visheshtaayen prasiddh hai-yah jal ke bina lambey samay tak rah saktaa he evam bhojan ke abhaav main apane kubad ke charbiyukt ansh se nirvaah kar letaa he. inhen donon visheshtaon se yah apana jivan marubhumi main sucharu rup se vyateet kar saktaa he. atev yah asia tathaa africa ke lambey marumargon ke liye nitant upyukt bharvahak siddh hua he. isaliye ise marusthal kaa jahaaj bhi kaha gaya he. vikuton main bhi unton jaise gun hai. ye dakshin america ke praani hai.
 praromanthi mahagan main -
 is gana main aadya khureeyon kii ek hi jivit prajati he jise prashash kehete hai. yah kritank jaise prathit hote hai, kyonki inke bantaakhu sareekhe chote kaan tathaa choti punch hoti he or inke kartandant sthaayee majja se nikalate rahete hai. apni kuch visheshtaon ke kaaran ye aadya khureeyon main sammilit hai. inamen kuch to chattaanon par rahete hai or kuch anshat: vrikshavasi bhi hote hai. inke agle pairon main chaar or pichley pairon main teen khur hote hai.
 is gana main vishaal akruti ke atyant vishisht sthalchar stanposhi hai. inaki visheshtaayen ye hai : nasika evam uttaroshth se nikali hui lambii sund, uttar hanu ke do kartandant baahar kii ore hathi daant ke rup main nikle hue or pashchahanavy nitant kootadant hote hai. inaki caroti kii asthiyon main bade bade vayukup hote hai or ye bahut moti hoti he. hathi kii do jivit prajatiyaan hai, pratham bhartiya tathaa dwitiya, kaldwipiya . kaldwipiya hasti vishaltarkaay tathaa bade kanonvala hota hai. bhartiya hathi bharvaahan main atiprayukt he. isaki aayu 200 varsh tak kii hoti he.
 yah praarambhik khureey sanjati kii ek jaleey shakha maani jaati he, jo shundigan se duuratya sambhddha he. yah bade, lagbhag bina baalo ke, stanposhi hai. inke pashchpad nahin hote tathaa inaki punch chapati puchhpaksh ke rup main hoti hai. inkaa udar anya khureeyon ke samaan hoti he. ye saamudrik vanaspatiyon par hi nirvaah karte hai.
