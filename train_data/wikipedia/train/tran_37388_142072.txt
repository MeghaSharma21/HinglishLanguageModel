 samanvit bal vikaas yojana yaa ekikrut bal vikaas yojana 6 varsh tak ke umr ke bacchon, garbhvatee mahilaon tathaa stanpan karaane vaali mahilaon ko swasthya, poshan evam shaikshanik sevaaon kaa ekikrut package pradaan karne kii yojana he. mahila or bal vikaas mantralay ke antargat 1975 main prarambh kii gayi yojana ke dwaara anganbari bhawanon, sidipio karyaalayon evam godaamon ke liye rin pradaan kiya jaataa he. haal main centre sarkaar dwaara yojana ko prabhaavapurn dhang se kriyanvit karaane ke liye kuch naye kadam uthaaye gayi hai. iske antargat 11-18 varsh ke kishor aayu varg kii balikaon ke liye sevaaon, gaiyr sarkari sanghathanon kii prabhaavshaalee bhagidaari or nigaraanee ko sudrudh banaaya gaya he. 2009-10 ke kendriya bajet ke anusaar is yojana ke tahat sabhi uplabdh sevaayen, prayek 6 varsh ke neeche ke bacchon ko, gunvattta ke saath sunishchit karaayi jaaengi. 2012-13 ke kendriya bajet main is yojana par 15850 karod rupee kii dhanrashi aavantit karaayi gayi he.
 bharat 2011
 About ICDS 
 The Integrated Child Development Services 
 Integrated Child Development Services 
