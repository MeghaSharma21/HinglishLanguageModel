 anekta main ekta ko sanjoye hue bharat us guladaste kii tarah he jisamen bhinn-bhinn rangon ke phulon evam pattiyon ko is tarah rakhaa jaataa he ki unki shobhaa dwiguneet ho jaati he. isi tarah hamaare desh kii seemaa ke vibhinn rajyon evam kshetron kii apni alag alag bhashaa evam samskruti ke saath saath in kshetron kii apni alag hi lok geeton va lok nrityon kii samrudh viraasat bhi haih jo aaj electronic media kii chakachaundh main kahin na kahin lupt hoti ja rahi he.
 jo manushya sagit sahitya kala se viheen he ve saakshaat pashu ke samaan he, yadhyapi unke sing or punch nahin hote phir bhi ve pashu samaan he, vidwaanon kaa maananaa he ki jo janajatiyaan naachati gaati nahin - unki samskruti mar jaati he, samaapt ho jaati he. aise main aavashyaktaa is baat kii he ki ham vilupt ho rahi in lok nrityon evam lok gayanon ke dharohar ko sanjo kar nahin rakh paye to aane vaali peedi ke liye isaki jaankaree bhi shesh nahin rah jaayegi. sadhrantayahdekhane ko yahi miltaa he ki log geeton kii dhun par jhuumate laharte or nrity karte paye jate hai or jo lajjalu kism ke log hote hai ve geeton kaa anand to lete hi hai man hi man gunagunaate jarur hai or kuch log chaar deevaaron ke bich chhip kar naachne gane vaale bhi hai yaa kuch log madhur geet bhulaaye nahin bhoolatey, man hi man yaad kar ke, aatanrik va maansik nrity chalata hi he, nahin to sun kar aanandit jarur hote hai, is baat kaa dhyotak he ki geet se nrity kaa sambandh he duusari ore yadi nrity karne kaa man ho yaa nrity kaa aayojan karnaa ho to geet or sangeet kii aavashyaktaa to hoti hi he jiske dwaara shaareerik va maansik haav bhav ke madhyam se geet ke bolon ke arth abhivyakt kar darshakon va shrotaaon kaa manoranjan kar aanandit va aakarshith kar sake. is tarah nrity kaa geet va sangeet se ek gaharaa sambandh he evam ve ek duusare ke poorak bhi hai.
 dhobi jati dwaara mrudang, ransinga, jhanjh, dedhatal, ghungroo, ghanti bajaakar nacha jane vaala yah nrity jis utsav main nahin hota, us utsav ko adhuraa mana jaataa he. . sar par pagadi, qamar main phenta, paavon main ghungroo, haaton main kartaal ke saath kalakaaron ke bich kaath kaa sajaa ghoda thumuk- thumuk naachne lagata he to gayak - nartak bhi usee ke saath jhum uthta he. .terry, geet, chutkule ke rang, saaj ke sang yah ek anokhaa nrity he.
 ahir swayan main ek samskruti he. yah veeron kii samskruti he. loriki, birahaa, gadathaiya, kurri-furri-kalaiya, maano jaise ki ve pet se hi sikh kar aate hai. parantu aisa mana jaataa he ki ahir 'usbak' hote he or unki patniyaan budhimati hoti hai. purush door, churaasi, shehanai, ghungroo pahanakar haath main dhudhuki lekar dhoti kurtaa pahanakar sir par pagadi baandhakar oochaal kud karte hue geet kii panktiyaan terate hai. ye bich- bich main 'ha- ha', 'hu-hu' kii awaz karte hai. kalaiya marate hai. naachte samay ye 'lorki gaatha' kii panktiyaan athwa 'birahaa' kii panktiyaan duhraate hai.
 'kanhaaron' kaa pustaini pesha palki dhonaa tha. baad main ye mitti bartan bhi banane lage. is kaam main ullas ke liye inhone naachna -gaanaa bhi anivaary samajha. atah chaak kii gati ke sang-sang geet bhi gunagunaane lage. 'sanghaati' ghade par taal dene lage or thumakane bhi lage. ori-oriyani khadi hokar mahilaayein geet duhraane lageen. is prakaar nrity, geet, vaadya kaa samavet samanvay ho gaya or usase ek vidha kaa janm ho gaya jise 'kanharhi' kehete hai. purvi uttar pradesh main jahaan inaki basti he, ye log apane anand or aalhad ke liye, shram -parihaar ke liye, madhur dhun, lay, taal main naachne-gane lage.
 purvanchal ke gorakhpur, devaria or baliya jilon main 'godu' naach kaa prachlan he. isamen nrity ke saath prahasan bhi hota he. nrity kaa pramukh bhaag 'harbol' kaha jaataa he. yah prahasan ke rup main jo bhi karata he use 'harbolai' kehete hai. is nrity main shringaar tathaa bhakthi ke geeton kaa samavesh rahata he.
 'khatikon' kii tarah charmkaar jati ke log 'natua' naach karte hai. pehali fasal cat jane par phalgun -chait kii chandani raat main yah dwaar-dwaar jaakar naachte-gaate or badale main kuch anaaj yaa paisa pate the. ye log bari-bhaat or puri par naachte the. ab apni basti main vrutt - ardhvrutt banaakar ghumte hue naachte or hasya - vyang main abhinay karte hai. rang - birangi gudadi pahane chuunaa kaalikh lagaaye prahasak ashleel chutkule bolta he. nartak bich main naachata he. ek tedi chadi anivaary hoti he. dhol, chhad, ghanti, jhanjh, challa, paavon main peri, qamar main kaudi baandhe nartak hasya kaa maahaul srujit kar dete hai.
 'kol' shikari varg kii janajati he, jo 'hakvaa' karke jaanwaron kaa athwa goti - gulel se udati chidiyon kaa shikaar karti thi. uske is nrity main uske jivan kii jhaanki dekhi ja sakati he. gola yaa ardhgola banaakar, dhol bajaakar, baithkar athwa khadey hokar, din bhar ke parishram ke baad, chaoupal lagaakar yah nrity kiya jaataa he. auraten or bachche tamashbin hote hai.
 saag-sabji bechney, boar paalane kaa kaam karne vaali khatic jaati apane anand aalhad ke liye vivaah, gavana, puja, palki ke avasaron par jhanda lekar julus nikaalkar palki main duulhe ko bithakar tej chalate hue bich - bich main ruk- ruk kar, kabhi neeche swar main or kabhi oonche swar main awaz nikaalte hue, nrity karti hai. chad, thali, dhol, jhaal ke samavet swar se akaash goonj uthta he.
 'moose' yani chuuhe kaa shikaar karne vaali 'musahar' jati purvanchal kii ek vicitra jati he. ye gaanvon ke kinare alag basti banaakar rahete hai or bhor hi main 'savari' lekar khet khalihaan main puure parivaar ke saath nikal jate hai. khet khalihaanon main bill ke bheetar chuhon dwaara ekatra kiye gaye anaaj ko usamen pani bharkar nikaalte hai. inkaa ek panth do kaaj ho jaataa he. arthath ek hi goti se do shikaar-chuha or anaaj. ve dinabhar kii is kamai ko lekar aate or ganja kaa dam lagaakar jhande gaadkar 'dhol' or 'huduk' bajaakar jhumkar naachte hai. yah huduk vaadya 'gohati' ke chamade se ve swayan banaate hai.
 purvanchal main mukhya rup se sonbhadra janapad ke sudur wanon-pahaado ke madhya 'ghasiya' jati ke adivasee nivas karte hai. ye camoor kii gufaaon main na jane kab se niwasit hai tathaa madal, dhol, nagaada, bansuri, nishaan, shehanai aadi vaadya banaakar bechate or use bajaakar naachte - gaate bhi hai. pehle ye raajaaon ke yahan ghodon kii 'saisi' karte the. inhone ek baar asprishy maani jane vaali dom jaati kaa sparsh karke naach - gaakar khushiyaan manaai tabhi se vivaah, gavana, annaprashan, mundan athwa holi, dashahra, deepawali aadi avasaron par puure parivaar ke saath naachne kii parampara inamen chal padin. ye log naachte samay kai kalaon kaa pradarshan bhi karte hai.
 'agarhi' purvanchal ke adivaasiyon kaa ek pramukh nrity he. jaisaa ki naam se hi spasht he, ise agariyaa janajati ke purush varg ke log juluus ke rup main karte hai. sonbhadra janapad main shaktinagar ke sameep jwalamukhi devi kaa dham he. vahaan donon navaratri main madhya pradesh ke sidhi - sarguja, bihar ke rohtas - palamu, uttar pradesh ke mirzapur - sonbhadra ke hajaaron adivasee madal, dhol, majira bajaate hue langoti lagaakar, bal mundwakar, roli lagaakar, bana trishul lekar yahan aakar mandir ke chaaron oly nrity karte or trishul, nariyal, maala chadhaakar athwa bakre kii bali chadhaakar puja karte hai. yah drishy tab romaanchakaari ho jaataa he jab ve apni jiva main tikhaa bana dhansa lete hai or devi krupa se rakt kii ek buund bhi nahin chuti. agariyaa pathar ko pighalaakar lohe se bartan - aujaar banane vaali shilpi varg kii janajati he.
 'karma' adivaasiyon kaa vishwaprasiddh nrity he. adivasee jahaan bhi he karma nrity avashya karte hai. kharif kii fasal bo die jane ke baad anant chaturdashi or phir rabi kii fasal karne ke saath holi ke avasar par yah nrity stri -purush, bal - vruddh sabhi ek saath samooh main karte hai. unka yah anushthan lagbhag ek maah purv se hi prarambh ho jaataa he. 'jayi' jamaai jaati he. karam vriksh kii daal yuva athwa gaanv kaa baigaa dwaara ek hi baar main kaat kar laai jaati he. gaanv athwa gaanvon ke sabhi adivasee use jameen par dhare bina naachte gaate kisi saarvjaanik sthal par laate hai, use vahin ropate hai. prasad chadhaate or phir naachna shuru karte hai, to vah silsilaa choubees ghante chalata he, yada- kada yuvak -yuvati ke paanvon ke yadi anguuthe mil jate hai, to vahin unka vivaah bhi kara diya jaataa he. "karma" purusharth va paryaavaran kaa pratik nrity he.
 'dharkaar' ek aisi janajati he jo mukhya rup se vaadya yantra banaakar athwa daliya - soup banaakar apni jeevika chalaati he or jab vaadya yantra banaati hi he to naachna gaanaa bhi hota hi he. purvanchal ke sonbhadra sahit anya janapadon main bans-wanon ke sameep nivas karne vaali yah janajati nishaan, daphala, shehanai, bansuri, dhol, madal bana kar or bajaakar, jhum kar jane kab se naachati -gaati aa rahi hai. vivaah, gavana, meley - thelon main yaa phir bazaaron main bhi holi - deepawali, dashahra, karma aadi parvon par ye log indravasi nrity karke sabko mugdh kar dete hai.
 vivaah, gavana, yagyopavit, mundan, annaprashan aadi sanskaron tathaa deepawali, dashahra, anant chaturdashi ke avasaron par mahilaayein haath main haath milakar vrutt yaa ardhvrutt banaakar jhumar naachati or gaati hai. tech kii baar- baar aavruti tathaa drutagati or lay ke aaroh- avaroh ke saath gaakar naach jane vaala yah nrity purvanchal kii ek pramukh nrity he. adivasee mahilaayein 'kachhaad' maar kar apane vanya vesh -bhusha main jab jhumkar naachne lagati samaa bandha jaataa he. yada -kada thapori bhi bajaati hai. mahua binane, patta todane, godana godane kaa kaary ke saath abhinay karti hai. ise dhangar, dharkaar, ghasiya, god jati kii mahilaayein biyaa gadani ke avasar par vishesh utsaah ke saath kisi nadi yaa talab ke kinare ekatra hokar naachati hai. nrity ke bich-bich main van kii boli 'hum-hum' karti rahati hai.
 shaila, madhya pradesh, bihar, uttar pradesh ke simavarti ilaakon main adivaasiyon ke madhya ek lokapriy nrity he. is nrity main puure gaanv ke yuvak sammilit ho sakate hai. isaki taiyaari bhi 'karma' kii tarah ek maah purv se hi armbh jaati he. yuvak adivasee poshak main morpankh qamar main baandh kar vrutt yaa ardhvrutt banaakar naachte hai. har yuvak ke haath main do-do foot kaa danda hota he jise lekar ve naachte hue hi aage -peeche hote rahete hai. ghungroo baandhakar madal lekar bajaate hue bich-bich main 'ku-ku ' yaa 'hum-hum' kii awaz karte hai jise 'chherava' kaha jaataa he. holi, deepawali, dashahra, anant chaturdashi, shivaratri ke avasar par yah nrity kiya jaataa he.
 'bidesiya' bihar rajya kii upaj he, kintu purvanchal main bhi yah vidha atyant hi lokapriy he. iske janak shri bhikhaari thakur hai. natya pradhan is nrity vidha main videsh jate yaa chale gaye pati ke saath patni kii vaarta kaa karun drishy pradarshit kii jaati he. bhojpuri boli main prastut yah nrity aaj bhi bahut hi lokapriy he.
 yah rutugit he jo sawan - bhadon ke maheenon main kheton khalihaanon se lekar shaharon tak gaaya va nacha jaataa he. purv main iske akhaade hua karte the, bade - bade dangal hua karte the. stri - purush sabhi pratiyogitaaon main sammilit hote the. nagar kii veshyaayein bhi bhaag leti thim. gayan ke rup main utpann yah vidha ab purnatah nrity main parivartit ho chuki he.
 holi multah gayan vidha hi he kintu ab vishesh rup se avadh kshetra main ise nrityaatmak bana diya gaya he. hori, jogira, kabiraa isaki sheliyaan he. holi ke avasar par athwa puri phalgun maah bhar yah geet vishesh rup se purushon ko unmukt or matvaala bana detaa he. yuvak - yuvatiyaan donon is nrity main sammilit hote hai or dhol, manjira, hormonium, jhanjh, mrudang ke sang geet kii panktiyon ke bich 'jogira' chhodte jate hai.
 madhya pradesh ke pramukh lokanrity1) karma nrity : madhya pradesh ke gond or baigaa adivaasiyonka pramukh nrity he. jo mandla ke aasapaas kshetron menkia jaataa he. karma nrity geet karm devataako prashann karne ke liye kiya jaataa he. yah nritykarm kaa pratik he. joadivasee va lokajeevanaki karm mulak gatividhiyon ko darshata he. yah nrity vijaydashami se prarambh hokarvarsha ke prarambh tak chalata he. aisa mana jaataa he ki karma nrity karmraajaor karmraani ko prasann karne ke liye kiyajata he isamen praayah aath purush va aath mahilaayein nritykarti he. ye golardh banaakar aamane samnekhade hokar nrity karte he. ek dalgit uthta he or doosraa dal doharaata he| vaadhya yantra madal kaa prayog kiya jaataa he nrity menyuvak yuvati aage peeche chalane menek dusre ke anguthe ko chune kii koshish kartehai |baigaa adivaasiyon ke karma ko baigaani karmakaha jaataa he taal or lay ke antar se yah charprakaar kaa hota he. 1) karma khari 2)karma khaay 3) karma jhulani 4) karmalahaki |sankshep main karma nrity kii visheshtaayen :yah nrity karm ko mahatva dene vaala he. yah gaund, baigaa janajati ke krishakon dwaara kiya jaataa he|yah nrity geet, lay, taal ke saath padasanchalan par aadhaarit he. karma nrity jivan kii vyapakagatividhiyon se sambandhit he. yah nrity dashahara se varshakaal ke armbh arthaoctober se june tak chalata he. 2) rai nrity : madhya pradesh ke pramukh lokanrity rai ko iskeshetra ke aadhaar par do bhaagon main baanta ja saktaa he. bundelkhand karai nrity or baghelkhand kaa rai nrity |bundelkhand kaa rai nrity : rai nrity bundelkhand kaa ek lokapriyanrity he yah nrity utsavon jaise vivaah, putrajanm aadi keavsar par kiya jaataa he. ashokanagar jile kakerila meley main rai nrity kaa aayojan samuhik rup sekia jaataa he. yahan par log apni mannath purnahone par devi ke mandir ke samaksh lage meley main rainrity karaate he. yah rai kaa dharmik swarup he. rai nrity kecendre main ek nartki hoti he jisesthaneey boli main bedney kahajata he. nrity ko gati dene kaa kaary ek mrudangvadak purush dwarakia jaataa he. rai nrity ke vishram kii sthiti main swanganamak lokanaty bhi kiya jaataa he johansi majaak va gudgudane kaa kaary karata he. vishramke uparaant punah rai nrity prarambh kiya jaataa he. anya lokanrutyon menjo baat praayah nahin pai jaati he vah hairaai main pai jane vaali teevr gati,tatkaaleen kavy rachana or adwitiyalok sangeet | sangeet main shringaar va yauvanjhalkata he. baghelkhand kaa rai nrity : bundelkhand kii tarah baghelkhanmen bhi rai nrity kiya jaataa he parantu yahan par nrity menkuch vibhed aa jate he jaise bundelkhand main rai nritybedaney dwaara kiya jaataa he vahin baghelkhandamen purush hi stri vesh dhaaran kar rainrity prastut karte he iske atirikt bundelkhand main vaadyayantrake taur par mrudang kaa prayog kiya jaataa he vahibaghelkhand main dholak va nagadiya kaa upyog kiya jaataa he. baghelkhandamen rai nrity vishesh rup se ahir purushon dwaara kiya jataahe parantu kahin kahin par bramhanstreeyon main bhi iskaa prachlan paaya jataahe | putr janm par praayah vaisya mahajanon ke yahan parabhi rai nrity kaa aayojan kiya jaataa he. striyaan haathon,pairon or qamar kii vishesh mudraon main nritykarti he. rai nrity ke geet shringaarparak hote he. stri nartkiyon kiwesh-bhusha va gahane paramparaagat hote he. purush dhoti,bana, safa, or pairon main ghunghru baandhakar naachte he. 3) badhai nrity : bundelkhand kshetra main janm, vivaah auratyoharon ke avasaron par ‘ badhayin ' lokapriy he. ismensangit vaadyayantra kii dhunon parpurush or mahilaayein sabhi, jor-shor se nritykarte hai. nartakon kii komal or kalabazharakatein or unke rangeen poshaak darshakon kochakit kar dete he.4) bhagoriya nrity : bhagoriya nrity apnivilakshan lay or danderiyaan nrity ke madhyam semdhyapradesh kii baigaa adivasaijanjati kii saanskrithik pahchaan ban gayaahai. baigaa ke paaramparik lok geeton or nrityke saath dashahra tyohaar kiullasbhari shuruyaat hotihai. dashahra tyohaar ke avasar par baigaa samudaay kevivaahyogy purush ek gaanv se duusare gaanv jate hai, jahandusre gaanv kii yuva ladkiyaan apane gayan aurdandariyaan nrity ke saath unka paramparagattarike se swaagat karti he.yah ek dilachasp rivaaj he, jisase begaldaki apni pasand ke yuva purushaka chayan kar usase shaadi kianumati detii he. isamen shaamilgit or nrity, is rivaaj dwaara prerit hotehain. maahaul khil uthta he or saripareshaaniyon se dur, apane hi taal main bahjata he.
