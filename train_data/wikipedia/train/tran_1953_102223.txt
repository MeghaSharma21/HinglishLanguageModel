 
 hariprasad chaurasia yaa pandit hariprasad chaurasia prasiddh bansuri vadak hai. unhe bharat sarkaar ne 1992 main padam bhushan tathaa san 2000 main padmavibhushan se sammanit kiya tha. 
 hariprasad chaurasia kaa janm uttar pradesh ke elahabaad main hua tha. unke pita pahalwaan the. jab ve keval 6 varsh ke the tabhi unki mata ji kaa dehant ho gaya.
 pandit hariprasad chaurasia ji kaa janm 1 july, 1938 ko elahabaad main hua tha. inke pita pahalwaan the. unki mata kaa nidhan us samay ho gaya. jab vah paanch saal ke hi the. hariprasad chaurasia kaa bachapan ganga kinare banaras main beetaa. unki shuruyaat tabalaa vadak ke rup main hui. apane pita kii marji ke bina hi pandit hariprasad ji ne sangeet siikhnaa shuru kar diya tha. vah apane pita ke saath akhaade main to jate the lekin kabhi bhi unka lagaav kushti kii taraf nahin rahaa.
 apane padosi pandit rajaraam se unhone sangeet kii baarikiyaan sikhin. iske baad bansuri seekhney ke liye vah varanasi ke pandit bholanath prasanaa ke paas gaye. sangeet seekhney ke baad unhone kaafii samay ol india radio ke saath bhi kaam kiya.sangeet main utkrushtataa hasil karne kii khoj unhen baba allaudin khaan kii suyogy putree or shishyaa annapurna deviki sharan main le gayi, jo us samay ekantavaas kar rahi thim or saarvajanik rup se vaadan or gayan nahin karti thim. annapurna devi kii shagirdi main unki pratibha main or nikhaar aayaa or unke sangeet ko jaadui sparsh mila.
 pandit hariprasad chaurasia ne bansuri ke jariye shastreey sangeet ko to lokapriy banane kaa kaam kiya hi, santoor vadak pandit shivashankar sharma ke saath milakar ‘shiv-hari’ naam se kuch hindi filmon main madhur sangeet bhi diya. is jodi kii filmein hai- chandani, dar, lamhe, silsilaa, faasale, vijay or sahiban. pandit chaurasia ne ek telegu film ‘serivenella’ main bhi sangeet diya. jisamen nayak kii bhoomika unke jivan se prerit thi. is film main nayak kii bhoomika 'sarvadman banerjee' ne nibhaai thi or bansuri vaadan unhone hi kiya tha. iske alaava pandit ji ne baliwood ke prasiddh sangeetkaaron sachin dev burman or rahul dev burman kii bhi kuch filmon main bansuri vaadan kiya.
 pandit hariprasad chaurasia ko kai antarrashtriya sammaanon se nawaja gaya. inhen francisi sarkaar kaa ‘nite of di order of arts and letters’ puraskaar or britain ke shahi parivaar kii taraf se bhi unhen sammaan mila he. iske atirikt kai rashtriya puraskaar bhi mili hai -
