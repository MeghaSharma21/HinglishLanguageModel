 misr ke pyramid vahaan ke tatkaaleen firo ganon ke liye banaae gaye smarak sthal hai, jinamein raajaaon ke shavon ko dafnaakar surakshit rakhaa gaya he. in shavon ko mummy kaha jaataa he. unke shavon ke saath khadyaan, peya padaarth, vastra, gahanen, bartan, vaadya yantra, hathiyaar, jaanavar evam kabhi-kabhi to sevak sevikaon ko bhi dafna diya jaataa tha.
 bharat kii tarah hi misr kii sabhyataa bhi bahut puraani he or pracheen sabhyataa ke avshesh vahaan kii gaurav gaatha kehete hai. yon to misr main 138 pyramid hai or kahiraa ke upnagar giza main teen lekin saamaanya vishwaas ke vipareet sirf gijaa kaa ‘great pyramid’ hi pracheen vishwa ke saat ajoobon kii suchi main he. duniya ke saat pracheen aashcharyon main shesh yahi ekmaatr aisa smarak he jise kaal pravaah bhi khatm nahin kar sakaa.
 yah pyramid 450 foot ooncha he. 43 sadiyon tak yah duniya kii sabase oonchi sanrachana rahaa. 19veen sadi main hi isaki oonchai kaa kirtiman tutaa. iskaa aadhaar 13 acre main failaa he jo kareeb 16 footbal maidaanon jitna he. yah 25 lakh chuunaapattharon ke khandon se nirmit he jinamein se har ek kaa vajan 2 se 30 tanon ke bich he. great pyramid ko itani parishuddhta se banaaya gaya he ki vartmaan takanic aisi kriti ko doharaa nahin sakati. kuch saal pehle tak vaigyanik isaki sookshm samamiti kaa pataa nahin laga paye the, praturup banane kii to baat hi dur! pramaan bataate hai ki iskaa nirmaan kareeb 2560 varsh isa purv misr ke shaasha khufu ke chauthe vansh dwaara apni kabr ke taur par karaayaa gaya tha. ise banane main kareeb 23 saal lage.
 mris ke is mahaan pyramid ko lekar aksar sawaal uthaaye jate rahe hai ki bina mashiinon ke, bina aadhunik aujaaron ke misravasiyon ne kaise vishaal pashankhandon ko 450 feet oonche pahunchaaya or is biihat pariyojna ko mahaj 23 varshon main puraa kiya? pyramid marmajna evan haidington ne gananaa kar hisaab lagaaya ki yadi aisa hua to iske liye darjanon shramikon ko saal ke 365 dinon main har din 10 ghante ke kaam ke dauraan har duusare minute main ek prastar khand ko rakhana hoga. kya aisa sambhav tha? vishaal shramashakti ke alaava kya pracheen misravasiyon ko sookshm ganitiya or khagoleey gyaan rahaa hoga? visheshgyon ke mutabik pyramid ke baahar pashaan khandon ko itani kushalta se taraasha or feet kiya gaya he ki jodon main ek blade bhi nahin ghusaayi ja sakati. misr ke pyramidon ke nirmaan main kai khagoleey aadhaar bhi paye gayi hai, jaise ki teenon pyramid aarian raashi ke teen taron kii sidh main hai. varshon se vaigyanik in pyramidon kaa rahasy jaanane ke prayatnon main lage hai kintu abhi tak koi safalataa nahin mili he.
 gizaa kaa sabase bada pyramid 146 meter unchaa tha. upar kaa 10 meter ab gir chukaa he. uskaa aadhaar qareeb 54 yaa 55 hazaar meter kaa he. anumaan he ki 3200 isa purv use banaaya gaya tha. yah iske baavjood he ki us samay kii mixriyon kii technology shunya ke samaan thi.
 kuch log pyramidon main sthit jaadui asar kii baat bhi karte hai jo maanav swasthya par shubh prabhaav daalata he.
 nirdeshaank: 29°58′34″N 31°07′52″E / 29.97611°N 31.13111°E / 29.97611; 31.13111
                                  
