 nau do gyaarah 1957 main bani hindi bhashaa kii film he. is film ke nirmaataa dev anand the or nirdeshak unke chote bhai vijay anand the. yah vijay anand dwaara pehali nirdeshit film thi. is film ke mukhya kalakaar dev anand va unki patni kalpana karthik hai.
 madan gopal kiraaya na de paane ke kaaran har ghar se nikaala jaataa he. is baar bhi nikaale jane ke baad vah chupake se apane dost ke paas jaataa he jahaan use apane mumbai main rahane vaale chachaa manohar laal kaa khat miltaa he jisamen likhaa hota he ki vah apni vasiyat madan ke naam kar rahe hai. vasiyat ke mutabiq unki nau lakh kii jaaydaad or do lakh kii naqdi ab madan kii hogi yani nau do gyaarah. pehle manohar laal ne apni vasiyat apni saali ke ladke kuldeep ke naam likhi thi lekin uski aawaargi dekhakar manohar laal ne apana iraadaa badal liya.madan kisi tarah ek trek kaa bandobast karata he or mumbai ke liye ravaanaa hota hi he ki raste main use vahi dost kisi shaadi main khinch laata he. dulhan raksha hoti he or madan or uskaa dost usee ke kamare ke baahar khadey hokar baaten karne lagate hai. duulhaa surajeet raksha ke pita se or adhik dahez kii maang karata he jiskaa pataa raksha ko lag jaataa he or vah yah shaadi nahin karnaa chaahati he. idhar madan ke poochne par uskaa dost bataata he ki surajeet mumbai main hotel kaa maaliq he lekin sandigdh charitra kaa he. madan kahata he ki agar vah dulhan hota to bhaag jaataa jo raksha sun leti he.raksha sardaar ke bhesh main madan kii trek main chup jaati he lekin madan ko maaloom pad jaataa he. raksha ke paas dher saare paise dekhakar madan samajhataa he ki raksha chor he. phir madan ko raksha kii asaliyat maaloom pad jaati he or wo donon ek duusare ke qareeb aane lagate hai. isi bich wo mumbai pahunch jate hai madan apane dost radheshyaam se milane jaataa he jahaan use pataa chalata he ki uske chachaa kaa kuch samay pehle hi dehant ho gaya he or ab kuldeep or uski maan sari jaaydaad ke maaliq bane baithe hai. madan jab apane chachaa dwaara likhaa patr phir se dekhtaa he to use ehsaas hota he ki yah to kuch maah pehle kaa likhaa hua he.radheshyaam madan ko salaah detaa he ki wo donon pati patni ban kar chachaa kii jaaydaad ke manager kii naukari kar len or maamle kii tah tak jane kii koshish karen. naukari paakar un donon kii ulajhanein or bad jaati hai. kya madan apana haq hasil karne main safal ho paata he?
 is film ke sangeetkaar sachin dev burman hai tathaa geetkaar majaruh sultanpuri hai. film ke geet krambaddh is prakaar hai
 yah kalpana karthik kii aakiri film thi. iske baad unhone gruhasthi sambhaalane kaa iraadaa kar liya. yah vijay anand dwaara nirdeshit pehali film thi.
