 yah sthaan binaa or ganjabasoda ke bich, vidisha se lagbhag 20 kos kii duuri par sthit he. vartmaan main ek chote se gaanv ke rup main jane janaa vaala yah sthaan aitihaasik samay main vishesh mahatv kaa tha. dhar rajya ke parmarvansheey raja udayaditya ke samay main iskaa kaaphi vikaas hua. yahan mili kai hindu va muslim smarakon kaa astitv is sthaan kii pracheenta kaa pramaan he.
 yahan sthit mukhya bhawan hai --
 1. udayeshwar yaa nilkantheshwar mahadev kaa mandir
 2. bijamandal yaa ghadiyalan kaa makaan
 3. baaraa- khambhi
 4. pisanari kaa mandir
 5. shahi masjid or mahal
 6. sher khan kaa masjid
 7. ghoddaud kii baoli
 8. ravan tor
 bareth railway stesan se 4 mile kii duuri par sthit yah mandir aryaavart style ke charmotkarsh kaa ek acha udhaaharan he. is mandir main uplabdh pracheen sanskrit abhilekhon main se is baat kaa ullekh he ki malwa ke parmaar raja udayaditya ne is shahar kii sthapana hi thi, jise udaipur naam diya gaya. unhone shiv kaa yah mandir banwaaya, jo udayeshwar mandir ke naam se janaa gaya. saath- hi- saath ek jalashay bhi khudhvaya, jo udaisamudr ke naam se prasiddh hua. shahar ke uttar- purv kii taraf is jalashay ke hone kaa pramaan abhi bhi miltaa he. mahal ke saamne hi ek bada ashok stambh khadaa tha, jise akramanakariyon ne tod daalaa. iske do tukade abhi bhi yaheen pade hue hai. sheersh bhaag gwalior sangrahalay main rakhaa gaya he.
 stambh kaa sheersh ghantanuma he, jo chaaron ore se 12 bhaagon main vibhajit he. yah 12 raashiyon athwa 12 adityon kaa dyotak he. 27 nakshatron ke anurup 27 pankhudiyaan utkeern kii gai hai. iske alaava do sharir kii akruti main ek mukhwala ashok kaaleen sher ke pramaan bhi aasapaas main faile toote- phute pattharon ke rup main mili hai.
 is baat kii spasht sambhaavna he ki pehle yahan buddha dharmanuayiyon kaa birch tha. yahan bhi sanchi kii bhanti kai chote stupa rahe honge. gupt kaal main brahman dharmanuayiyon kaa birch tha.
 anya do shilalekhon ke anusaar is mandir kaa nirmaan visan 1116 se 1137 ke bich hua tha. baad main kai muslim akramanakariyon ne alag- alag samay main ise nasht karne kii koshish kii. sabase pehle allaudin khilji kaa sipahasaalar malik kafoor ne san 1336- 1338 i. ise jvalansheel padaarthon se udaane kii koshish kii. isse mandir ke bheetar main kaala dhabba pad gaya. iske baad dilli ke sultan mohammad tughlaq ne bhi ise kshatigrast kiya. mandir ke hi nirmaan- saamagree se peeche kii taraf san 1336- 1338 main masjid kaa nirmaan karavaaya. vahi mili do farsi abhilekh iske pramaan he. vaise mandir ke mukhya bhawan main vishesh kshati nahin hui. maraathon ke abhyuday kaal tak dhvansaatmak avasthaaon main hi yah poojit hota rahaa. san 1775 i. main bhelasa ke suba khanderao appaji ne punah shivlinga par pital kaa khol chadhaakar unki vidhiwat praan- pratishtha kii tathaa ek abhilekh khudhvaya.
 mandir kaa swarup khajurahon ke mandiron se miltaa- julata he. yah ek vargakar chabutre par bana he tathaa chaaron taraf se ek diwaar se ghira he. mukhya mandir main ek garbhagrih he, phir sabhamandal tathaa haul ke teenon taraf teen pravesh mandap bane hai. pehle praangan main chaaron dishaao main chaar pravesh- dwaar bane the. inamen se teen band kar diye gayi. mukhya pravesh dwaar purab kii taraf he. iske donon taraf dwarpal kii murtiyan khadi hai. mukhya mandir ke saamne ek vargakar cameraa he, jiskaa chat sambhawatah pyramid ke rup main rahaa hoga. ise log vedi ke rup main jaanate hai. yah bali- kaksh nandi sthaan yaa kuch or ho saktaa he. 
 sambhawatah iske vipareet aisa mana jaataa he ki mukhya mandir ke duusari taraf bhi isi tarah kii sanrachana rahi hogi, jo masjid ban jane ke kaaran 21 varshon main tod di gai he. mandir main torana tathaa mehraaben bhi atyant bhavy hai. chaaron taraf bade- bade vaatayan, jharokhe tathaa vibhinn konon par devi- devataaon kii murtiyan utkeern kii gai hai. chunki yah ek shiv mandir he, shaayad isliye devi- devataaon main shiv tathaa unke saath durga ko kai rupon main dikhaaya gaya he. prayek murti ke neeche devanagari lipi main uskaa naam khuda hua he. garbhagrih main oonchaai par ek vishaal shivlinga sthapit kiya gaya he. mandir ke shikhar par ek maanavakruti kii swargarohan karte hue dikhaaya gaya he. yah raja athwa vaastukar ho saktaa he, jise yah mandir banavaane yaa banane ke kaaran swargarohan kaa punya mil rahaa ho. 
 mandiren ke stambh tathaa teenon taraf sthit dalanon main kai sanskrit ke abhilekh khude hue hai. kuch main to yatriyon kaa ullekh he, parantu kuch aitihaasik drushti se mahatvapurn he.
 yah chota- sa do manjila bhawan sambhawatah udayeshwar mandir kaa hi samakaleen mana jaataa he. jaisaa ki iske naam se spasht he ki mandir sthapit ho jane ke baad yahan samay aadi kaa nirdhaaran tathaa suchit karne vaala rahata hoga. isamen sanskrit main likhaa ek dhwans abhilekh miltaa he, jo bhagwaan surya kii prashansa main likhaa gaya he.
 gaanv ke baahar sthit yah 11 veen sadi main bane mandir ke sabhamandap kaa avshesh he. haul ke chaaron taraf baithne kii vyavastha kaa praavdhaan kiya gaya he.
 gaanv main hi sthit yah ek doosraa hindu mandir he. kaha jaataa he ki is mandir ko ek aurat ne udayeshwar mandir main kaam kar rahe, kaarigaron ke liye aataa piskar kamaaye gayi dhan se banaaya. vaise mandir ke vaastukala style, jo dekhne main bahut baad kii bani malum padati he, se yah baat puri tarah satya nahin lagati.
 udayeshwar mandir se kareeb ek falarg kii duuri par purab kii taraf ek vishaal masjid kaa dhvansaavashesh miltaa he. ise shahi masjid ke naam se janaa jaataa he. isamen utkeern ek farsi abhilekh se gyaat hota he ki iskaa nirmaan kaary jahangir ke shasankaal main shuru ho gaya tha tathaa san 1632 main shahjahan ke shasankaal main pura ho gaya. masjid ke saamne ek bada- sa chabutara bana he, jis par kai kabren bani hui he. 
 masjid ke najadik hi ek vishaal mahal kaa avshesh miltaa he. yah mughalakalin mahal sambhawatah sthaneey governor kaa nivas rahaa hoga. isaki nirmaan style mughalkaal ke shuruaati daur kii lagati he. bache hue dhvansaavasheshon main pathar main jaali kaa kaam bhi dikhataa he.
 puraa udaipur chaaron taraf se suraksha diwaar se ghira hua tha, jisamen jagah- jagah par kai daravaajon kaa bhi praavdhaan kiya gaya tha. purab kii taraf sthit daravaaje ko moti darwaja ke naam se janaa jaataa he. isi daravaaje ke baahar yah chota- sa masjid sthit he. masjid ke chabutre par hi kuch makbare bhi bane hai. 
 vartmaan main ab iske dhvansaavashesh hi bache hai. masjid ko dekhne se lagata he ki yah vaastukala kii mandu style se prabhavit he. yahan sanskrit tathaa farsi donon bhashaaon main utkeern abhilekh se pataa chalata he ki iskaa nirmaan mandu- sultan gayas shah khilji ke shashan- kaal main san 1488 main sherkhan dwaara niyukt ek adhikari ne karavaaya tha.
 yah sherkhan kii masjid ke purab kii taraf sthit he. yah is prakaar bana he ki pehle ghode bhi sidhiyon ke sahare neeche kune ke pani tak pahunch jate the.
 udaipur ke sameep hi ek vishaal angadhi pathar kii shiv pratimaa banaai gai he, ise "ravan tor' ke naam se janaa jaataa he.
