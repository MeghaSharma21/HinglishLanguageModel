 abhijatatantr vah shashantantr he jisamen raajnneetik satta abhijan ke haath main ho. is sandarbh main "abhijan" kaa arth he kuleen, vidwaan, sadguni, utkrisht. pashchim main "aristocraisi" kaa arth bhi lagbhag yahi he. afalaatoon or uske shishy arestu ne apni pustakon main aristacraisi ko budhimaan, sadguni vyaktiyon kaa shashantantr mana he.
 abhijatatantr kaa ullekh praaia: anek deshon ke itihaas main miltaa he. vidwaanon kaa mat he ki bharat main bhi pracheen kaal main kuch abhijatatantr the. afalaatoon kii suvikhyath pustak "republic" main varnit adarsh nagarvvyastha sarvajna darshanikon kaa abhijatatantr he. in darshanikon ke liye afalaatoon ne kautumbik or sampatti sambandhi samyawad kii vyavastha kii he.
 rajyadarshan ke itihaas main dhaniktantr ko bhi kabhi-kabhi abhijatatantr mana gaya he. iske do kaaran hai. pratham, donon main shashansatta ek vyakti yaa samast vayask nagarikon ke haath main na hokar thode se vyaktiyon ke haath main hoti he. duusare, kuch kaa mat he ki dhansanchay charatrivan hi kar sakate hai or is prakaar vah sadgun kii abhivyakti he. anek aadhunik samajashastriyon kaa mat he ki rajtantr or janatantr main bhi vastav main samprabhutaa thode se vyaktiyon ke hi haath main hoti he. raja ko shashan sanchaalan ke liye chatur raajnneetigyon kii sahaayta par nirbhar rahanaa padataa he. janatantr main bhi praaia: saamaanya janata ko raajnneeti main ruchi nahin hoti, vah anugami hoti he. shashan kii bagdor janatantr main bhi chatur raajnneetigyon ke hi haath main hoti hai or ve dhani hote hai. vaastavik raajnneetik prakriya main jo sanmpann hai, vahi chatur hai, vahi raajnneetijna hai, prashasan or raajnneetik dalbandi main unheen kaa sikaa chalata he.
 kintu abhijan kii niyukti kaise ho? yadi jananirvachan dwaara, to vah ek prakaar kaa janatantr he. yadi anya kisi prakaar se, to abhijan shashan sankeern, swaarthee, durvinith or dhanpriya ho jate hai or apni kshamta ko parivartit paristhiti ke anuroop nahin rakh pate.
 aaj janatantr or abhijatatantr kii pramukh samasya yahi he ki kisi prakaar rajya main dhan ke vriddhishil prabhaav kaa niraakaran ho or jansadharan budhimhan sevaparayan vyaktiyon ko apana shaasha nirvaachit karen.
