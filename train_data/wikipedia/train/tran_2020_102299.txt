 ganit main sam aisi sankhyaon ko kaha jaataa he jo 2 dwaara purnatah vibhajya hon, jaise ki 0, 2, 4, 6, 8, ityadi. yahi kehane kaa ek or tarika he ki sabhi sam ank 2 ke gunaj hote hai. is se vipareet visham ank aise ankon ko kaha jaataa he, jo 2 dwaara vibhajya nahin hote, jaise 1, 3, 5, 7, 9, 11, aadi. yadhyapi mul rup se sam-visham kii avadharana anko par lagaai jaati thi, aadhunik ganit main ise anya chizon par bhi lagu kiya jaataa he. kisi chiz kii ganitiya samta uskaa vah lakshan hoti he jo yah batalaaye ki vah sam he yaa visham.
 yadi koi sankhya sam he to uskaa antim ank bhi sam hi hota he or isi tarah visham sankhya kaa antim ank bhi keval visham hi ho saktaa he. udhaaharan ke liye 12,34,347 ko agar 2 se vibhajit kiya jaae to yah visham paaya jayega or yah iske antim ank ko dekhakar bina koi vibhaajan kare turant hi bataaya ja saktaa he kyonki 7 swayan ek visham ank he.
