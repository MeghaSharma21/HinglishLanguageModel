 ispaat athwa lohe ke do tukdon ko khub safed garam kar paatane kii kriya dwaara jodne ko kuttit weldon yaa chatka lagaana kehete hai.
 prayek dhaatu ko khub tapaane se vah thos se drav rup main badalane lagati he lekin pitwaan loha athwa mulaayam ispaat main ekadam aisa nahin hota. safed chamakate hue garam hone par ve bahut mulaayam or chipchipe ho jate hai, aisi avasthaa main yadi do tukdon ko paas-paas sataakar dabaav ke saath mila diya jaae, to ve judakar ek ho jate hai. yah taap 815 degree se 870 degree sein. tak hota he. isse kam taap par garam kar tukdon ko jitna hi petakar jodne kii cheshtaa kii jaae, ve kabhi nahin judenge or unhen uparyukt taap se adhik taap par garam karne se unki dhaatu jalakar bekaar ho jaaegi. pitwaan loh ko adhik garam karne se usamen se baarik safed chinagaariyaan swat: hi nikalne lagati hai. mulaayam ispaat main kuttit weldon yogya taap kuch nicha hota he or vah us samay aata he, jab uskaa laal rang safed main badalane lagata he. majboot or uttam jod lagaan ke liye jode janevaale talon ko bhautik or rasinic donon hi prakaar kii ashuddhiyon se, jaise loh oxide kii papadi yaa bhatthi kii raakh, rahit kar dena chahie. ashuddhiyon ko chhudaane ke liye talon par suhaaga or daanedaar shuddh vaalu chhidak di jaati he, jo uparyukt taap par galkar un talon par jamanevaali oxide kii papadi or raakh ko galaakar dur karti he or baad main oxide jamane bhi nahin detii. suhaaga or baaluu chhidakane kaa samay vah hota he, jab loha pilaa dikhaai dene lage. galkar baaluu kaa jo slag ban jaataa he, va peetate samay chhitakkar baahar aa jaataa he. jodne ke uddeshy se do tukdon ko aapas main milakar chot maarane kii kriya jod ke madhya bhaag se aarambh kerani chahie. kathin kism ke ispaton ke liye kuttit weldon kaa taap itnaa unchaa nahin hota ki usapar baaluu chhidakane se vah gal se, at: shuddh suhaaga athwa chaar bhaag suhaaga or ek bhaag nausadar ke mishran kii laag banaakar chhidaki jaati he.
 pitwaan loha or mulaayam ispaat ke tukdon ko sidhaa jod lagane ke liye bahudhaa teen prakaar ke jodon kaa upyog kiya jaataa he jinhen kramash: takkar kaa jod, upar neeche kaa jod, jise lappa lagaana bhi kehete hai or chiravaan jod kehete hai. chitra 2. main inaki akruti kramash: k, kha or ga main dikhaai gai he.
 yah jod vastu kii lambaai kii disha se samakon par banaaya jaataa he. thandhi haalat main hi sahi sahi jod banaakar phir weldonvaali vastuon ko safed garam kar unhen aapas main dabaate hue chonte maarthe he, lekin praaia: dekha jaataa he ki haath se dabaane par puraa dabaav na padane ke kaaran garam tal ekadam ek duusare se nahin milte jis kaaran jod kaccha rahakar baad main tut jaataa he, at: achche kaarkaanon main ek vishesh prakaar ke yantra main vastuon ko dabaakar yaheen yantra ke saath lagi nihaai par rakhkar chotein maarthe hai.
 is jod ko banane ke liye thandhi haalat main kisi prakaar kii taiyaari nahin kerani padati. lekin yah jod chitra 2. kii akruti ja main dikhaae anusaar motaa rah jaataa he or jahaan ek tukade kaa motaa kinaaraa duusare main ghusata he, vahaan daraar rah jaati he, at: jod milaane ke pehle prayek tukade ke sire ke alahada se tapa or petakar kaaphi patala kar liya jaataa he, jaisaa chitra 2. kii akruti kha or jha main dikhaaya gaya he. in jodon ko banane kii taiyaari main khaas baat yah he ki un donon takkaron kii akruti aisi banaai jaae ki ine tej garam hone kii haalat main unpar bananevaala slag sampark ke kaaran dabate hi swat: baahar kii taraf aasaani se nikal jaae, at: donon siron kaa thodaa-thodaa thaans kar unhen kuch unnatodar akruti de di jaati he. aisi akruti banane ke liye vishesh prakar ke thasson kaa bhi prayog kiya jaataa he, jis prakaar ke thasson kaa bhi prayog kiya jaataa he, jis prakaar ke sire chitra 2. kii akruti c main dikhaae gaye hai, ve bilkul galat hai, kyonki jod ke bich main jahaan takkaren aapas main milengi ek guha ban jaaegi, jisamen se slag baahar nahin nikal sakegaa, at: donon takkaron ko aapas main milaate samay kinaaraa sabase pehle judega, falat: jod kamjor rahegaa. gol chhadon ko jodne ke liye sire banane kii akruti chitra 2. ke c main dikhaai gai hai. yahi vidhi praaia: zanjeeron kii kadiyon ke munh jodne ke liye adhik upyukt rahati he.
 yah jod bahut baari vastuon ko jodne ke liye banaaya jaataa he. aisa saadhaaran jod to chitra 2. kii akruti ga main dikhaaya gaya he lekin vishesh baari vastuon ke upyukt jod chitra 2. kii akruti t or tha main dikhaaya gaya he. is jod main sampark main aanevaali sataha to adhik hoti hi he, balki chire hue dwishakhit bhaag kii nonke, kalinuma duusare bhaag kii golai ke peeche mudakar use majbootee se pakad leti hai or phir baad main petakar patala karne par ek bhaag kii dhaatu duusare bhaag main pravisht hokar ekajan ho jaati he. duusare tukade ke kalinuma bhaag ko banaate samay use chikna na banaakar seedhinuma daanteyukt banaakar khurdara kar dena chahie.
 chitra 3. main vibhinn prakaar ke uddeshyon se jod dikhaae gaye hai. chitra 3. kii akruti k main keelinuma jod, kha main trishakhit jod, ga main kone kaa jod or gha main gol chhadon ke upyukt vishakhit jod banane kii vidhi dikhaai gai he. injanon or jahaajon ke bade bade vyas ke ghuron ko, jinhen shakti pareshan ke kaam main laane se unpar marod bal bhi padataa he, jodna jab abhisht hota he, tab unhen chitra 3. kii akruti c main dikhaae anusaar thandha hi chirakar or phir garam kar aapas main baitha diya jaataa he.
