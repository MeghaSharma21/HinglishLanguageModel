 canidian dollar canada kii mudra he. ise saamanytah dollar chihn $ se athwa kabhi-kabhi anya dollar mudraon se vilag dikhaane ke liye Can$ yaa C$ se bhi pradarshit kiya jaataa he. yah 100 saint main vibhajit he.
 ek dollar ke sikke par loon kaa chitra hone ke kaaran ise kabhi-kabhi videshi mudra vyapaariyon tathaa samikshakon dwaara luni bhi kaha jaataa he. canada ke log saamanytah ise huard kehete hai.
 vaishvik bhandar main lagbhag 2% hissedari ke saath canidian dollar america dollar, euro, yen tathaa pound sterling ke baad vishwa kii paanchavi sabase adhik bhandarit mudra he. canidian dollar kendriya bainkon main lokapriy he.
