 yuvika choudhary ek bhartiya film or televijan abhinetri hai. inkaa janm 22 disambar 1991 main baraut, uttar pradesh main hua tha. inke pita ram naresh vyavsaay se ek shikshak hai. inke ek chote bhai akaash hai. yah om shanti om, samar 2007 or to baat pakki aadi filmein kar chuki hai. iske alaava yah kannada film maleyali jotheyali 2009 main ganesh ke saath mukhya kirdaar main kar chuki hai. yah hindi dharawahik dfa 420 aadi main bhi kaary kar chuki hai.
 inaki abhinay main safar kii shuruyaat 2004 main zee tivi ke zee sine stars kii khoj naamak ek vaastavik kaarykram se shuru hua. jiske kaaran vah ek prasiddh dharawahik astitv... ek prem kahani main aasthaa kaa kirdaar mil gaya. iske baad vah kai vigyaapan main dikhin. jiske baad farah khan ne inhen apni film om shanti om main le liya. yah film bahut chalaa, jiske baad inhen samar 2007 or to baat pakki he jaise filmon main bhi kaam mil gaya. varsh 2011 main yah nauti at 40 main pehali baar ek mukhya kirdaar main ai. yah khap film main manoj paahwa ke saath bhi kaary kiya or anemi main ke ke menon va 2013 main afratafri main sunil shetty ke saath kaam kiya. iske baad 2015 main da shaukeens main akshay kumaar ke saath kaam kiya.
