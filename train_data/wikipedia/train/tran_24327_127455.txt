 chlompad sandhipad praani samudaay kii crusteshia shrenee kii ek upashrenee. is upashrenee ke praaniyon kaa sharir varm se dhakaa rahata he. vibhinn chlompadon ke varm kii rachana main badi bhinnata hoti he, kintu un sabhi ke paad, jo kisi kisi main bahusankhyak hote hai, chipte or minapaksh athwa galfad sadrush hote hai. isiilie is shrenee kaa naam chlompad athwa 'galfad paad' padaa hai.
 yadhyapi kholki praaniyon kii bhanti inke prachlit naam nahin hai, tathaapi prakritik itihaas ke anek lekhakon ne is upashrenee ke anek jeevon kaa namakaran fayari shrimp, athwa pari chingt, bal-mandu chingt, clam chingt tathaa jal pissu ityadi kiya he. praaia: sabhi chlompad praani madhurajaleey hote hai or sabhi alangik janan ke liye ullekhneey hai. inke andon kii ek visheshta yah he ki ye sheeghra sookhte nahin or shushkavastha main bhi dirghakaal tak jivit rah sakate hai. atev shushk pradeshon ke jalkundon main bhi ye badi sankhya main uplabdh hote hai.
 is upashrenee ke antargat chaar mukhya varg hai : 
  ananstraca, 
  notostraca, 
  concostraca tathaa 
  cladosra . 
 yadhyapi in chaaron virgon ke praaniyon kii rachana ek duusare se bahut bhinn hoti he tathaapi inke khand dhad tathaa shakhaayen samaan hoti hai.
 is varg kaa pratinidhi pari chingt athwa fayari shrimp he. yah pokhare, talab or barsaati gadde main miltaa he. yah lagbhag ek inch lanbaa, paardarshak or drum tathaa shakhaon par laal hota he. krimi kii bhanti sampurna sharir khandon main banta hota he. sir ke peeche pratham gyaarah khandon main se prayek main galfad sadrush yugma shakhaayen hoti he. kintu pasch khandon main adhik shakhaayen nahin hoti, keval do main vibhajit hokar punch ban jaati he. siravaale bhaag main do chalyman danthlon par kaali evam badi badi do ankhen hoti he or saamne do patale sansparshak hote hai. maadaa ke talbhaag main, shakhaon ke antim jode ke thik peeche, andey dhone ke liye ek badi thili hoti he. nar ke siravaale bhaag main ek joda aalingak hote hai. prayek aalingak haath sadrush bana hota hai, jisamen jhillidaar anguliyaan hoti he. ye maadaa kaa aalingan karne ke kaam aati he.
 pari chingt praaia: peeth ke bal tairta he. tairte samay pair vishesh reeti or kram se chalate hai. yah tairanevaale sookshm jantuon kaa bhojan karata he. bhojan pair dwaara utpann jaldhara ke saath peeche se aage kii ore mukh main padhunch jaataa hai.
 anek clempadon kii bhanti pari chingt bhi chote chote jalaashyon main, jinke greeshm ritu main sookhne kii sambhaavna rahati he, paae jate hai. jalaashya sookhne par andey keechad main suptavastha main pade rahete hai or varsha hone par kriyasheel hokar viksit hone lagate hai. dimbh teen baar twachavisarjan karata he. iske falswaroop sharir lanbaa or khandyukt hota chalata he tathaa shakhaayen viksit hone lagati he. antim twachaa visarjan ke baad dimbh vayask main badal jaataa he. 
 pari chingt kii bhanti ek or chingt hota he jise khaare jal kaa chingt kehete hai. yah aise khaare jal main miltaa hai jisamen anya jeevon kaa jeena kathin hota hai. yah pari chingt se aadha or halke laal rang kaa hota he. yah itani sankhya main paaya jaataa he ki jal laal raktamay dikhaai padataa he. khaare jal ke chingt kii ek visheshta yah he ki kahin kahin maadaaen hi pai jaati hai or unamem alangik janan hota he.
 is varg ke praaniyon kii peeth chaudee dhaal athwa varm se dhaki rahati he. varm ghode ke padchihn ke aakaar kaa hota he jiske agrabhag ke madhya main ek joda ardhchandrakaar ankhen hoti he. sharir ke khandon kii sankhya bahut adhik hoti hai or yugma patrakaar shakhaon kii sankhya or bhi adhik hoti he. sharir ke antim chor par pari chingt kii bhanti dwishakheey punch par chaabuknuma avyav hote hai. is varg main nar virale hi hote hai. inaki santanotpatti alangik reeti se hoti hai. eppes is varg kaa mukhya gana he jo do athwa teen inch lanbaa hota he .
 inamen varm seepi kii bhanti dwipatic kholi hoti hai. clam chingt kaa sampurna sharir or shakhaayen kholi se dhaki hoti he. shambuk kii bhanti kapaaton par ek kendribhoot hokar vruddhi ke str hote hai. yugma netra danthan viheen tathaa ek duusare main samahit hote hai.
 is varg ke sadsy jalpissu kehalaate hai or sabhi sthanon ke gaddon or pokharon main paae jate hai. ye sabhi sookshm hote hai or keval sookshmdarshi dwaara hi inkaa adhyayan kiya ja saktaa hai. concostraca kii bhanti inkaa varm dwipatic khol hota he, jiskaa bheetar se sir bhaag, jisamen ek joda dwishakheey sansparshak lage hote hai, aage kii ore niklaa hota hai. sansparshakon dwaara peeche kii ore baar baar thapede dekar yah vicitra oochaal ke saath tairta he. isi kaaran iskaa naam jalpissu padaa he. sharir paardarshak hone ke kaaran isaki ant:rachana kaa adhyayan jivit avasthaa main sookshmdarshi dwaara kiya ja saktaa he. paanch yaa chah jodi shakhaon kii gati ke karna iske sharir ke madhyatleey bhaag main jal kii ek dhara bhojan kulya main pravaahit hoti he. is jaldhara ke saath aayaa hua apana vishesh prakaar kaa bhojan yah apane pankhadaar shundon dwaara chaanakar grahan kar letaa he.
 sir ke agrabhag menkeval ek badi aankh hoti he. peeth ke sameep hriday kii dhadkan dekhi ja sakati he. iske thik peeche sharir or khol ke bich ek sthaan hota he jo maadaa main andey sene kii thili kaa kaam karata he or praaia: anek viksit andon se bharaa rahata he. varsh ke adhikansh bhaag main nar nahin paae jate. atev maadaa aise andey detii he jinka vikaas bina garbhaadhan ke hota hai, kintu varsh kii kisi vishesh ritu main nar ke prakat hone par maadaa aise andey detii he jinke vikaas ke liye garbhaadhan kii aavashyaktaa hoti he. ye andey moti khol ke bheetar band hote he or jab khol kaa visarjan ho jaataa he tab unpar rakshaatmak aavaran ban jaataa he. vah kuch dinon tak niskriy pade rahete hai. sookhne par bhi inhen koi haani nahin pahunchati. is avasthaa main chidiyon ke pankh main fasakar athwa hawa ke saath udakar ve ek jalashay se duusare main bhi pahunch jate hai. anya chlompadon kii bhanti clodosra main niyamat: dimbhavstha nahin hoti or baccha chote paimaane ke vayask jaisaa hi andey ke baahar nikalataa he. jalpissu kii kuch jatiyon kii lambaai ek inch ke sauve bhaag se bhi kam hoti he. atev yah vidyaman kholkiyon main sabase choti hota he.
