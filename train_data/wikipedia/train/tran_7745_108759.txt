 jaan faan ike nederland kaa chitrakaar tathaa huebert ike kaa chota bhai. vah 15veen shatabdi ke uttari punarjagran kaal kaa pramukh kalakaar tha. donon bhai chitrakaari ke itihaas main prasiddh ho gaye hai. jaan faan ike macike main janma or brugs main mara.
 jaan ne pehle bade bhai se hi chithran main shiksha lee, par sheeghra vah usase us kala main aage nikal gaya or uski asaadhaaran medha ne use apane sansar ke kalavanton main agrani bana diya or aaj uski gananaa itihaas ke sarvottam chiteron main he.
 pehle donon bhaaiyon ne anek chitrankan sanyukt rup se kiye. is prakaar kaa ek sanyukt chithran gent ke girjaghar main prasiddh 'memne kii puja' he, jisamen 300 se adhik akritiyaan chitrit hai or jo sansar ke sarvottam chitron main gina jaataa he. yah chithran diwaar main jade lakdi ke takhte par hua he, jiske donon parshwo main chiteron or unki bhagini kii akritiyaan bani hai.
 jaan ike ne chithran kii saamagree main itihaas ke prayog kaa avishkaar kar chitrakala ke itihaas main ek kranti kar di. yah avishkaar donon bhaaiyon kaa sanyukt tha. vaise, mulat: iske avishkaar kaa shrey sambhavat: unako nahin hai ikon ke pehle bhitichitran ko parampara yah thi ki akritiyaan samtal svarnim prishthbhumi se aage ko bagaiyr gaharaai ke ubhaar lee jaaya karti thim. swayan faan ike ne bhi pehle isi takanic kaa anusaran kiya. par jaise jaise uskaa kalavishyak abhyaas or sujh badhati gai, vah group kaa ankan adhik swaabhaavik karata gaya. pehle jal ke saath mishrit rangon kii prishthbhumi chitakh jaaya karti thi, par ab tel kii snigdhata se vah jami rahane lagi. isse chithran kii style ne ek nayaa dag bharaa.
 apni chiti akritiyon main perspetctive yaa gaharaai dene ke liye usne jis upaay kaa avishkaar kiya usase anek kalasmikshakon ne use aadhunik chithran kaa janak ghoshit kiya he; kaaran, apni nai style se usne chithran ke takanic ko ek nai disha di jisane aanevaali peedi ko netherland or italy ke punarjagran kaladhuronon kii kritiyon ko amar kar diya. faan ike kii khojon kaa upyog unhone hi kiya. kaanch par kiye apane chitranon main usne jis takanic kaa upyog kiya vah uskaa nijee tha. uske rang bade halake mili hote the par is prakaar chipak jate the ki unka mitna asambhav ho jaataa tha. ab tak pachchikari main rang daalane ke bajaae chote chote shishe ke vibhinn rangon ke tukade jod liye jate the. yah sahi he ki kaaya kii kuch bhavabhangiyon ko abhivyakt karne main yah takanic sadaa safal nahin ho paati thi, visheshkar nagnakritiyon ke akalan main, parantu ike dwaara anushthit style main chehre, vasano tathaa kalakritiyon kaa ankan or prakaash tathaa chaaya kaa prakshepan apekshaakrit kahin sundar hone laga. iskaa pramaan swayan uske or uske shishyon ke ankan hai. faan ike ke anek chitra aaj bhi surakshit hai- girjagharon main, sangrahalayon or nijee sangrahon main. 
