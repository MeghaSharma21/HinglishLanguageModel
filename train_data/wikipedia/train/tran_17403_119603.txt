 divaana 1992 kii hindi bhashaa kii naatakeey premakahani film he. iskaa nirdesan raaj kanvar ne kiya. mukhya bhoomika main rishi kapur, divya bharti or shahrukh khan he. yah shahrukh kii pehali film thi or vah film ke duusare bhaag main hi dikhaai dete hai. dil aashna he shahrukh khan kii pehali film hone vaali thi, lekin divaana ko pehle june 1992 ko release kiya gaya. isliye yah unki pehali film hui. yah film 1992 kii betaa ke baad duusari sabase zyada kamai karne vaali film thi. is film ne 17 karod kii kamai kii. iskaa sangeet 1992 kaa sabase zyada bikne vaala sangeet tha.
 kaajal ek prasiddh gayak ravi ke pyaar main padati he or usase shaadi karti he. ravi ke laalchee chachaa pratap or chachera bhai narendra ravi ke dhan par apana kabja karne ke liye drudh hai. narendra pehle kaajal se balaatkaar karne kii koshish karata he lekin pakadaa jaataa he. pratap tab ravi kii hatya ke liye gundo ko kaam par rakhata jo pratap ke bete narendra ke saath use chattan se phenk dete hai.
 kaajal kii saas ek nayaa jivan shuru karne ke liye kaajal ko duusare shahar main le jaati he. ek nae shahar main, vidhwaa or udhaas kaajal apane dard ko bhuulane kii koshish karti he. ek din ek yuva aadmi raja kaajal se miltaa he or uske saath pyaar karata he. jab vah kaajal se apana pyaar kabool karata he, to vah bataati he ki vah vidhwaa he. raja ke pita apane naukaron se kaajal se chhutkaaraa paane ke kehete he. aisa pataa lagane ke baad raaj apane pita ke saath sambandh khatm karata he. vah kaajal kii saas se prarthana karata he ki kaajal usase vivaah kare. uski saas ko lagata he ki kaajal ko phir se shaadi kerani chahie isliye vah use raji karti he.
 raja or kaajal shaadi kar lete hai lekin wo use nahin sweekaarti. ek din aspataal se lautne ke baad, kaajal use sweekaar karti he or uske saath pyaar karti he or donon antat ek saath khush hai. ek din raja ek aadmi ko gundon se bachaata he. vah uskaa ilaaj karata he or us aadmi se mitrataa karata he, jo ravi hi he.
 jab raja ravi ko ghar laata he, to kaajal yah dekhakar chaunk jaati he ki uske pati kaa nayaa dost uskaa pehla pati he. haalaanki jab satya prakat hota he tab kaajal raja ke saath rahati he or ravi kii maa ravi ke saath rahati he. ravi ke chachaa jaan jate hai ki ravi jivit he or raja or kaajal kaa apharan karaate hai. kaajal ek bam se bandhi hoti he. ravi bam ko band karne kaa prabandhan karata he, lekin pratap prakat hota he or kahata he ki vah raja ko maar degaa or kaajal ko vidhwaa bana degaa. ravi bam ko band kar detaa he jisase ek bada visphot hua or pratap ke saath-saath ravi maaraa gaya. ravi kii smriti kaa sammaan karte hue kaajal or raja ek saath rahete hai.
 
 sabhi geet samir dwaara likhit; sara sangeet nadeem-shravan dwaara rachit.
