 mahatma ganga das apane samay ke prakand pandit or prasiddh sant the. unke shishyon kii sankhya bhi kaaphi thi. bharat ke sabhi dharmik sthalon kii yatra karke ve ant main gadhmukteshwar, jila - gajiabad main rahane lage the. mahaan darshanik, bhavuk bhakt, udaasi mahatma or ek mahakavi ke rup main bhi inhen kaaphi khyaati mili thi. unke anek shishy jaise - chetaraam, baalooram, dayaram, mothiram, mohanlal aadi unke pad ga-gaakar logon ko sunaaya karte the.
 mahatma ganga das kaa janm dilli-muradabad maarg par sthit babugarh chhavnee ke nikat rasulpur gram main san 1823 i. kii basant panchami ko hua tha. inke pita choudhary sukhiram ek bade jameendaar the. inaki mata kaa naam daravaa tha, jo haryana ke ballabhagarh ke nikat sthit dayalpur kii rahane vaali thim. sant ganga das ke bachapan kaa naam gangabaksh tha. alpaayu main hi inke mata-pita kaa dehant ho gaya tha. mata kii mrityu ke pashchaat inhen sansar se virakti ho gai. antat: 11 varsh kii aayu main inhone ghar chhod diya tha. baad main ye sant vishnu das udasin se diksha lekar gangabaksh se ganga das ban gaye.
 sant ji kaa janm munder gotra ke hindu jat parivaar main hua. sant ji ke purvaj bahut pehle punjab ke amritsar jile ke mandla namak sthaan se aakar meerut mandal main rahane lage the. meerut mandal main aakar inke parivaar kii 15 peedhiyaan biit chuki hai. inaki paariwarik sthiti atyant sambhraant thi. us samay is parivaar ke paas 600 acre jameen thi. bachapan main balak ganga das bahut saafe suthere rahete the or tanik si mitti lagane par rone lagate the. is aadat ke kaaran log vyang se inako bhagataji kehete the. yah koun janata tha ki yah balak ek din mahaan mahatma banegaa.
 sant ganga das ji gram lalaane main seth harlaal kii haveli main kuch din ruke the. unhi dinon seth ke ghar kukhyat dasyu jhanda guzar ne daaka daalaa tha. sant ganga das ke hastkshep karne par jhanda guzar ne lalaji ke aabhushan lotaa die tathaa sant ji ke pair chhukar maafi maangi thi. seth kashi ram ke koi santan na thi sant ganga das kii seva se santan prapti kii baat bhi kaaphi prachlit he.
 sant ganga das ji ne kaashi main 20 varshon tak rahakar vedant, vyakaran, gita, mahabharat, ramayana, ramcharita maanas, advait kaustum tathaa muktawali aadi darshanik granthon kaa gahan adhyayan kiya. sant ji ne jila muradabad uttar pradesh, haryana, punjab, dilli or rajasthan main bhi bhraman kiya tha. baxur ke nikat fatapur gram main ye 19 varshon tak rahe or choudhary rakam singh or pandit chiranjeev laal ko kramash hindi or sanskrit vyakaran padhai kii thi. yahan inke anek shishy rahete the jinamein jiyacor namak shishyaa ko bhi yaheen dikshit kiya gaya tha. sandhya ke samay sant ji gaanv se baahar baag ke kune par baithkar banshi bajaayaa karte the. kehete hai ye banshi itani madhur bajaate the ki vahaan vishaal jansamooh or sankadon mayur bhi ikatthe ho jate the.
 kaashi se lautne ke pashchaat ye apane gram main kaaphi din tak rahe. yahan ye sadhu vesh main alag kutiyaa banaakar rahete the. san 1917 main ye apane ghode par chadhakar aasapaas ke santon se milte the. dilli darbar ko dekhne jab sant ji apane ghode par chadhakar dilli pahunche to prabandhakon ne is bhavy vaktitv se prabhavit hokar inako kisi riyasat kaa raja samaj kar aage kii kurshiyon par bithaane lage. parantu mahatma ji ne avgat karaayaa ki ve to ek sadhu hai. apane jivan ke antim 25-26 varshon tak ye gadhmukteshwar main rahe. ye samadhi lagaate the. ek baar apane shishy dayaram se kotdi kaa taala lagavaaya tathaa ek maas baad baahar aae. is ghatana se inaki khyaati bahat fail gai. inkaa kad lanbaa or hasht-pusht tha. inkaa cheharaa laalimaa se dahakta tha. bhakt ji aaajeevan brahmacharee rahe. 
 sant ganga das ne samvath 1970 tadnusaar san 1913 bhadrapada krishna ashtami ko praat 6 baje apana parthiv sharir tyaag diya tha. janmashtami ke din praan tyaagane se pehle inhone kutumbiyon ko aadesh diya ki meraa shav ganga main pravahit kar dena, mere is sthaan kii koi bhi vastu ghar mat le janaa kyonki yah sab daan maal kii he. lete hue hi unhone yah aadesh diya tha. fir vahaan se sabko baahar jane ke liye kaha. sabake baahar jane ke baad ve shighrata se uthakar baith gaye. padmasana lagaaya or brahmaleen ho gaye. ab vah sthaan jahaan mahatma ji kaa ashram tha udaasi sadhu buddha singh dwaara dow ram manohar lohia kaliz ko daan main de diya gaya he.
 is mahaan sant-kavi ne 90 varsh kii avadhi main lagbhag 50 kavy-granthon or anek sfoot nirgun padon kii rachana kii. inamen se 45 kavy granth or lagbhag 3000 sfoot pad praapt ho chuke hai. inamen se 25 katha kavy or shesh muktak hai. 1913 i. main janmashtami ko praat: 6 baje ve vrahmaleen hue. unki icchaanusaar inke shishyon ne unka parthiv sharir param-paavani ganga main pravaahit kar diya. gyaan, bhakthi or kavy kii drushti se sant-kavi ganga das kaa vyaktitv anoothaa saamne aata he. parantu inkaa kavy anuplabdh hone ke kaaran hindi sahitya main inkaa ullekh nahin ho paaya. kai vidwaanon ne to inhen khadi boli hindi sahitya kaa bhishma pitamah kaha he.
 sant ganga das dwaara rachit kavy par kuch vidwaanon ke mat is prakaar he:
 doha:- 64 . shri ganga das ji .
 sant ganga das kii ore kundaliyaan padhne ke liye bahari kadiyaan dekhiye.
