 shri guru jambheshwar bishnoi sampradaay ke sansthaapak the. ye jambhoji ke naam se bhi jane jate he. inhone 1485 main bishnoi panth kii sthapana kii. 'hari' naam kaa vaachan kiya karte the. hari bhagwaan vishnu kaa ek naam hai. bishnoi shabd mul rup se vaishnavi shabd se niklaa he, jiskaa arth he :- vishnu se sambandhit athwa vishnu ke upaask. guru jambheshwar kaa maananaa tha ki bhagwaan sarvatra he. ve hameshaa ped paudhon kii tathaa jaanwaron kii raksha karne kaa sandesh dete the. inhone samarathal dhora par vikram samvath ke anusaar karthik maah main 8 din tak baith kar tapasya kii thi| 
 inkaa janm rajasthan ke nagaur pargane ke peepasar gaanv main san 1451 main hua tha.
 jambhoji kaa janm rajput parivaar main san 1451 main hua tha. inke pitaaji kaa naam lohat ji panvar tathaa mata kaa naam hansaa devi tha, ye apane mata-pita kii ekmaatr santan the. jambhoji apane jivan ke shuruaati 7 varshon tak kuch bhi nahin bole the tathaa na hi inke chehre par hansi rahati thim. inhone 27 varsh tak goupalan kiya. guru jambheshwar bhagwaan ne 34 varsh kii aayu main bishnoi sampradaay kii sthapana kii thi. inhone shabdhwani ke madhyam se sandesh die the, inhone agle 51 varsh tak main puure bharatvarsh kaa bhraman kiya. vartmaan main shabdhwani main sirf 120 shabd hi he. bishnoi samaaj ke log 29 dharmadesh kaa paalan karte he ye dharmadesh guru jambheshwar bhagwaan ne hi die the. in 29 niyamon main se 8 niyam jaev vaividhya tathaa jaanwaron kii raksha ke liye he, 7 dharmadesh samaaj ki raksha ke liye he. inke alaava 10 upadesh khud kii suraksha or achche swasthya ke liye he or baaki ke chaar dharmadesh aadhyatmik utthan ke liye hai jisamen bhagwaan ko yaad karnaa or puja-paath karnaa. bishnoi samaaj kaa har saal mukaam yaa muktidhaam mukaam main mela bharta he jahaan lakhon kii sankhya main bishnoi samudaay ke log aate hai. guru ji ne jis bishnoi sampradaay kii sthapana kii thi us 'bish' kaa matlab 20 or 'noi' kaa matlab 9 hota he inako milaane par 29 hote he bish+noi=bishnoi/. bishnoi sampradaay ke log khejadi ko apana pavitra ped maanate hai.
 shri guru jambheshwar bhagwaan kaa janm rajasthan ke nagaur zile ke peepasar gaanv main 1451 krishna paksh kii ashtami ke din ek rajput parivaar main hua tha. bhagwaan krishna kaa bhi janm usee tithi ko hua tha. inke buudhe pita lohat ji kii 50 varsh kii aayu tak koi santan nahin thim is kaaran ve dukhi the. bhagwaan vishnu ke bal sant ke rup main aakar lohat kii tapasya se prasann hokar unako ko putr prapti kaa vachan diya. jambhoji ne apane janm ke baad apni maan kaa doodh nahin piya tha. saath hi janm ke baad 7 varsh tak maun rahe the. jambhoji ne apana pehla shabd bolaa tha or apana maun kholaa tha. jambh dev sada jivan vaale the lekin kaaphi pratibhashali the saath hi sant pravriti ke kaaran akelaa rahanaa pasand karte the. jambhoji ne vivaah nahin kiya, inhen goupalan priy lagata tha. 34 varsh kii aayu main samarathal dhora naamak jagah par upadesh dene shuru kiye the. ye samaaj kalyaan kii hameshaa acchhee soch rakhte the tathaa har duhkhi kii madad kiya karte the. marwar main 1485 main akaal padane ke kaaran yahaan ke logon ko apane jaanwaron ko lekar malwa janaa padaa tha, isse jambhoji bahut duhkhi hue. phir jambhoji ne un duhkhi kisaanon ko vahiin par rukne ko kaha ; or kaha ki main aap kii sahaayta karunga. isi bich guru jambhdev ne divine shakti se sabhi ko bhojan tathaa awaas sthapit karne main sahaayta kii. hindu dharm ke anusaar wo kaal niraashajanak kaal kahalaaya tha. us vaqt yahaan par aam janon ko bahari akramanakariyon kaa bahut bhay tha saath hi hindu vibhinn devi devataaon kii puja karte the. duhkhi logon kii sahaayta ke liye ek hi ishwar he ke siddhant par guru jambheshwar ne 1485 main bishnoi sampradaay kii sthapana kii.
 jambhoji ne apane jeevankaal main anek vachan kahe kintu ab 120 shabd hi prachlan main hai jo vartmaan main shabdhwani ke naam se jane jate hai. guru jambheshwaraji dwaara sthapit panth main 29 niyam prachlit hai jo dharm, naitikta, paryaavaran or maanviya mulyon se sambandhit hai.
 bishnoi hindu dharm kaa ek vyaavhaarik evam sade vichaar vaala samudaay he; isaki sthapana guru jambheshwar bhagwaan ne 1485 main kii thi. "bishnoi" is shabd kii utpati vaishnavi shabd se hui he jiskaa arth he vishnu ke anuyaayi. guru maharaj dwaara banaaye gayi 29 niyam kaa paalan karne par is samaaj ke log 20+9 = 29 bishnoi kahalaaye. yah samaaj vanya jeevon ko apana sagaa sambadhi jaisaa maanate he tathaa unki raksha karte he. vanya jeev raksha karte-karte kai log veergati ko praapt bhi hue he. yah samaaj prakruti premi bhi he.
 khejadli ek gaanv he jo rajasthan ke jodhpur zile main sthit he yah dakshin-purv se jodhpur shahar se 26 kilometre dur he. khejadli gaanv kaa naam khejadi par rakhaa gaya. san 1730 main is gaanv main khejadi ko bachaane ke liye amrutha devi tathaa kul 363 bishnoi logon ne balidaan diya tha. yah chipko andolan kii pehali ghatana thi jisamen pedo kii raksha ke liye apana balidaan diya gaya. 
