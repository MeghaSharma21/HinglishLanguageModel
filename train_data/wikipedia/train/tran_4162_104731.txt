 samvedi smriti ek prakaar kii avastavik smriti hoti he, yah bhram kai baar ankhon ke dwaara diye gaye sanket kaa dimag main banane vaali chhavi ke kaaran hota he. jab bhi ham koi gatisheel vastu ko dekhte hai to aankh dimag ko us chhavi kaa sanketon ke rup main bhejtaa he, parantu vastu ke gati main hone ke kaaran bahut adhik sanket dimag ko miltaa he or dimag samajhane ke liye un sanketon ko saral kar detaa he. jisase koi bhi vastu hamen adhik gati ke samay lambii or rekha ke rup main dikhaai detii he. ise laghu avadhi smriti bhi kaha ja saktaa he.
 yah hamaare niyantran main na hokar swatah pratikriya karata he. udhaaharan ke liye yadi ham koi video yaa film dekhte hai to saamaanya: koi bhi video 25 chhavi prati second hota he, arthath aap har second lagbhag 25 chhavi ko dekhte rahete hai video main. yadi is prakaar kii visheshta hamaare dimag main nahin hoti to hamen yah keval chhavi ke rup main hi dikhaai detaa yaa hamen adhik chhaviyon kaa upyog karnaa padataa.
