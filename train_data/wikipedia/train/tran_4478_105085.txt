 7 bhartiya riyaasaten
  east india company ke sipaahi deshi updravi or east india company ke british sainik bengal presidency ke british naagarik swayamsevak21 riyaasaten 
  nepal kii rajshahikshetra ke anya chote rajya
 1857 kaa bhartiya vidroh, jise pratham bhartiya swatantraaa sangram, sipaahi vidroh or bhartiya vidroh ke naam se bhi janaa jaataa he british shashan ke viruddh ek sashastr vidroh tha. yah vidroh do varshon tak bharat ke vibhinn kshetron main chalaa. is vidroh kaa aarambh chhavnee kshetron main choti jhadpon tathaa aagjanee se hua tha parantu janvari maas tak isane ek bada rup le liya. vidroh kaa ant bharat main east india company ke shashan kii samaapti ke saath hua or puure bharat par british taj kaa pratyaksh shashan aarambh ho gaya jo agle 90 varshon tak chalaa.
 east india company ne robert clive ke netritv main san 1757 main plasi kaa yuddh jeeta. yuddh ke baad hui sandhi main angrejon ko bengal main kar mukt vyapaar kaa adhikaar mil gaya. san 1764 main baxur kaa yuddh jeetne ke baad angrejon kaa bengal par puri tarah se adhikaar ho gaya. in do yudhon main hui jeet ne angrejon kii takat ko bahut badha diya or unki sainya kshamta ko paramparaagat bhartiya sainya kshamta se shreshth siddh kar diya. company ne iske baad saare bharat par apana prabhaav failaana aarambh kar diya. 
  san 1843 main east india company ne sindh kshetra par raktranjit ladai ke baad adhikaar kar liya. san 1839 main maharaja ranjit singh kii mrityu ke baad kamjor hue punjab par angrejon ne apana haath badhaaya or san 1848 main doosraa angrej-sikh yuddh hua. san 1849 main company kaa punjab par bhi adhikaar ho gaya. san 1853 main aakhri maratha peshwa baaji raav ke dattak putr naanaa sahib kii padavi chin lee gayi or unka vaarshik kharchaa band kar diya gaya.
 san 1854 main baraar or san 1856 main avadh ko company ke rajya main mila liya gaya.
 san 1857 ke vidroh ke vibhinn rajnatik, aarthik, dharmik, sainik tathaa saamaajik kaaran bataaye jate he 
 kai itihaaskaaron kaa maananaa he ki us samay ke janamanas main yah dharna thi ki, angrej unhen jabardasti yaa dhokhe se isai bananaa chaahate hai. yah puri tarah se galat bhi nahin tha, kuch company adhikari dharm parivartan ke kaary main jute the. haalanki company ne dharm parivartan ko sweekruti kabhi nahin di. company is baat se avgat thi ki dharm, parmparik bhartiya samaaj main vidroh kaa ek kaaran ban saktaa he. isse pehle solahavin sadi main bharat tathaa japan se portugaliyon ke patan kaa ek kaaran yah bhi tha ki unhone janata par isai dharm balaat ladane kaa prayaas kiya tha.
 lord dalhousie kii rajya hadapney kii naati ke antargat anek rajya jaise jhansi, avadh, satara, nagpur or sambalpur ko angreji rajya main mila liya gaya or inke uttaradhikari raja se angreji rajya se pension paane vaale karmchaaree ban gayi. shahi gharaane, jameendaar or senaaon ne apane aap ko berozegaar or adhikarhin paaya. ye log angrejon ke haathon apni sharmindagi or haar kaa badla lene ke liye taiyaar the. lord dalhousie ke shashan ke aath varshon main das lakh vargamil kshetra ko company ke adhikaar main le liya gaya. iske atirikt east india company kii bengal sena main bahut se sipaahi avadh se bhartee hote the, ve avadh main hone vaali ghatnaon se achoote nahin rah sake. nagpur ke shahi gharaane ke aabhushanon kii kalakatta main boli lagaayi gayi is ghatana ko shahi parivaar ke prati anadar ke rup main dekha gaya.
 bhartiya, company ke kathor shashan se bhi naaraaz the jo ki teji se fail rahaa tha or pashchimi sabhyta kaa prasar kar rahaa tha. angrejon ne hinduon or musalamaanon ke us samay maane jane vaale bahut se rivaajon ko gaiyrkanoonee ghoshit kar diya jo ki angrejon dwaara asamaajik maane jate the. isamen sati pratha par roak lagaana shaamil tha. yahaan dhyaan dene yogya baat yah he ki sikhon ne yah bahut pehle hi band kar diya tha or bengal ke prasiddh samaaj sudhaarak raja rammohan raay is pratha ko band karne ke paksh main prachaar kar rahe the. in kanoonon ne samaaj ke kuch pakshon mukhyatah bengal main krodh utpann kar diya. angrejon ne bal vivaah pratha ko samaapt kiya tathaa kanya bhrun hatya par bhi roak lagaayi. angrejon dwaara thagi kii samaapti bhi kii gai parantu yah sandeh abhi bhi bana hua he ki thag ek dharmik samudaay tha yaa keval saadhaaran dakaiton kaa samudaay.
 britani nyaay vyavastha bharatiyon ke liye anyaaypurna maani jaati thi. san 1853 main britain ke pradhanmantri lord abradin ne prashasnic seva ko bharatiyon ke liye khol diya parantu kuch prabud bharatiyon ke hisaab se yah sudhaar paryaapt nahin tha. company ke adhikariyon ko bharatiyon ke viruddh nyaayalayon main anek apilon kaa adhikaar praapt tha. company bharatiyon par baari kar bhi lagaati thi jise na chukaane kii sthiti main unki sampatti adhigrahit kar lee jaati thi. company ke aadhunikeekaran ke prayaason ko parmparik bhartiya samaaj main sandeh kii drushti se dekha gaya. logo ne mana ki railway jo bambai se sarvapratham chalaa ek daanav he or logo par vipatti laayegaa.
 parantu bahut se itihaaskaaron kaa yah bhi maananaa he ki in sudhaaron ko badha chadha kar bataaya gaya he kyonki company ke paas in sudhaaron ko lagu karne ke saadhan nahin the or kalakatta se dur unka prabhaav naganya tha.
 1857 ke vidroh kaa ek pramukh kaaran company dwaara bharatiyon kaa aarthik shoshan bhi tha. company kii nitiyon ne bharat kii parmparik arthvyavastha ko puri tarah se samaapt kar diya tha. in nitiyon ke kaaran bahut se kisaan, karigar, shramik or kalakaar kangaal ho gayi. inke saath saath jameendaaron or bade kisaanon kii sthiti bhi badtar ho gayi. san 1813 main company ne ek tarafa mukt vyapaar kii niti apana lee iske antargat britani vyapaariyon ko aayaat karne kii puri chhot mil gayi, paramparaagat takanic se bani hui bhartiya vasteen iske saamne tik nahin saki or bhartiya shahari hastshilp vyapaar ko acolpaneey kshati hui.
 rail seva ke aane ke saath gramin kshetra ke laghu udhyam bhi nasht ho gayi. rail seva ne britani vyapaariyon ko dur daraaj ke gaavon tak pahunch de di. sabase adhik kshati kapadaa udyog ko hui. iske saath loha vyapaar, bartan, kaanch, kaagaj, dhaatu, bandook, jahaaj or rangareji ke udyogon ko bhi bahut kshati hui. 18 veen or 19 veen shatabdi main britain or europe main aayaat kar or anek rokon ke chalate bhartiya niryaat samaapt ho gaya. parmparik udyogon ke nasht hone or saath saath aadhunik udyogon kaa vikaas na hone kii kaaran yah sthiti or bhi visham ho gayi. saadhaaran janata ke paas kheti ke alaava koi or saadhan nahin bachaa.
 kheti karne vaale kisaano kii haalat bhi kharaab thi. britani shashan ke prarambh main kisaanon ko jamidaaron kii dayaa par chhod diya gaya, jinhone lagaan ko bahut badhaa diya or begaar tathaa anya tareekon se kisaano kaa shoshan karnaa prarambh kar diya. company ne kheti ke sudhaar par bahut kam kharch kiya or adhiktar lagaan company ke kharchon ko puraa karne main prayog hota tha. fasal ke kharaab hone kii dasha main kisaano ko sahuukaar adhik byaaj par karja dete the or anpadh kisaano ko kai tareekon se thagte the. britani kanoon vyavastha ke antargat bhoomi hastantaran vaid ho jane ke kaaran kisaanon ko apni bhoomi se bhi haath dhonaa padataa tha. in samasyaon ke kaaran samaaj ke har varg main asantosh vyaapt tha.
 san 1848 or 1856 ke bich lard dalhoji ne doctrin ouf laps ke kanoon ke antargat anek rajyon par adhikaar kar liya. is siddhant anusaar koi rajya, kshetra yaa britani prabhaav kaa kshetra company ke adheen ho jaayegaa, yadi kshetra kaa raja nisantaan mar jaataa he yaa shaasha company kii drushti main ayogy sabit hota he. is siddhant par kaary karte hue lard dalhoji or uske uttaradhikari lard cannig ne satara,nagpur,jhansi,avadh ko company ke shashan main mila liya. company dwaara todi gadhi sandhiyon or vaadon ke kaaran company kii rajnatik vishwasniyata par bhi prashnchinh lag chukaa tha. san 1849 main lard dalhoji kii ghoshnaa ke anusaar bahadur shah ke uttaradhikari ko aitihaasik laal kila chhodana padega or shahar ke baahar janaa hoga or san 1856 main lard cannig kii ghoshnaa ki bahadur shah ke uttaradhikari raja nahin kahalaayenge ne mughalon ko company ke vidroh main khada kar diya.
 sipaahi mulat: company kii bengal sena main kaam karne vaale bhartiya mul ke sainik the. bombay, madras or bengal presidensi kii apni alag sena or senapramukh hota tha. is sena main britani sena se adhik sipaahi the. san 1857 main is sena main 2,57,000 sipaahi the. bombay or madras presidensi kii sena main alag alag kshetron ke log hone kii kaaran ye senaayen vibhinnata se purna thi or iname kisi ek kshetra ke logo kaa prabhutv nahin tha. parantu bengal presidensi kii sena main bhartee hone vaale sainik mukhyat: avadh or ganga ke maidani ilaako ke bhoomihaar brahman or rajput the. company ke praarambhik varshon main bengal sena main jatigat visheshadhikaron or ritirivaajon ko mahatv diya jaataa tha parantu san 1840 ke baad kalakatta main aadhuniktaa pasand sarkaar aane ke baad sipaahiyon main apni jati khone kii ashanka vyaapt ho gayi. sena main sipaahiyon ko jati or dharm se sambandhit chinh pahanane se manaa kar diya gaya. san 1856 main ek aadesh ke antargat sabhi naye bhartee sipaahiyon ko videsh main kuch samay ke liye kaam karnaa anivaary kar diya gaya. sipaahi dhire-dhire sena ke jivan ke vibhinn pahaluon se asantusht ho chuke the. sena kaa vetan kam tha. bhartiya sainikon kaa vetan mahaj saat rupaye pratimah tha. or avadh or punjab jeetne ke baad sipaahiyon kaa bhatta bhi samaapt kar diya gaya tha. enfield bandook ke bare main faili afvaahon ne sipaahiyon kii ashnka ko or badhaa diya ki company unki dharm or jati parivartan karnaa chaahati he.
 vidroh kaa prarambh ek bandook kii vajah se hua. sipaahiyon ko pattesion 1853 enfield bandook di gayin jo ki 0.577 calibar kii bandook thi tathaa puraani or kai dashakon se upyog main laayi ja rahi brown bas ke mukaable main shaktishaalee or achook thi. nayi bandook main goli daagne kii aadhunik pranali kaa prayog kiya gaya tha parantu bandook main goli bharne kii prakriya puraani thi. nayi enfield bandook bharne ke liye kaartoos ko daanton se kaat kar kholana padataa tha or usame bhare hue barud ko bandook kii nalee main bhar kar kaartoos ko daalana padataa tha. kaartoos kaa bahari aavaran main charbi hoti thi jo ki use pani kii sillen se bachaati thi.
 sipaahiyon ke bich afawaah fail chuki thi ki kaartoos main lagi hui charbi suar or gaay ke maance se banaayi jaati he. yah hindu or musalmaan sipaahiyon donon kii dharmik bhaawanaaon ke viruddh tha britani afasaron ne ise afawaah bataaya or suzav diya ki sipaahi naye kaartoos banaaye jisame bakre yaa madhumakkkhi kii charbi prayog kii jaye. is suzav ne sipaahiyon ke bich faili is afawaah ko or pukhta kar diya. doosraa suzav yah diya gaya ki sipaahi kaartoos ko daanton se kaatane kii bajaay haathon se kholen. parantu sipaahiyon ne ise ye kehete hue asvikaar kar diya ki ve kabhi bhi nayi kavayad ko bhul sakate hai or daanton se kaartoos ko kaat sakate hai.
 tatkaaleen britani sena pramukh george enson ne apane afasaron kii salaah ko darkinar hue is kavayad or nayi bandook se utpann hui samasya ko sulajhane se
 ack or afawaah jo ki us samay faili hui thi, company kaa rajya san 1757 main plasi kaa yuddh se prarambh hua tha or san 1857 main 100 varshon baad samaapt ho jaayegaa. chapatiyaan or camel ke phul bharat ke anek bhaagon main vitarit hone lage. ye aane vaale vidroh ke lakshna the.
 vidroh prarambh hone ke kai mahino pehle se tanaav kaa vaataavaran ban gaya tha or kai vidrohajanak ghatnayen ghatin. 24 janvari 1857 ko kalakatta ke nikat aagjanee kii kayi ghatnayen hui. 26 farvari 1857 ko 19 veen bengal netive infentry ne naye kaartuson ko prayog karne se manaa kar diya. regiment ke afasaron ne topakhane or ghudsavaar daste ke saath iskaa virodh kiya par baad main sipaahiyon kii maang maan lee.
 mangal pandeya 34 veen bengal netive infentry main ek sipaahi the. 29 march 1857 ko barrackpore parade maidan kalakatta ke nikat mangal pandeya jo dugava rahimpur ke rahane vaale the regiment ke afasar leftinent baag par hamalaa kar ke use ghayal kar diya. general jaan heeraseye ke anusaar mangal pandeya kisi prakaar ke dharmik paagalpan main the general ne jamaadaar ishwari prasad ne mangal pandeya ko giraftaar karne kaa aadesh diya par zamidaar ne manaa kar diya. sivaay ek sipaahi shaikh palatu ko chhod kar sari regiment ne mangal pandeya ko giraftaar karne se manaa kar diya. mangal pandeya ne apane saathiyon ko khuleam vidroh karne ke liye kaha par kisi ke naa maanane par unhone apni bandook se apni praan lene kaa prayaas kiya. parantu ve is prayaas main keval ghayal huye. 6 april 1857 ko mangal pandeya kaa court marshall kar diya gaya or 8 april ko faansi de di gayi.
 zamidaar ishwari prasad ko bhi mrityu dand de diya gaya or use bhi 22 april ko faansi de di gayi. sari regiment ko samaapt kar diya gaya or sipaahiyon ko nikaal diya gaya. sipaahi shaikh palatu kii padonnati kar bengal sena main zamidaar bana diya gaya.
 anya regiment ke sipaahiyon ko yah dand bahut hi kathor laga. kai itihaaskaaron ke anusaar regiment ko samaapt karne or sipaahiyon ko baahar nikaalane ne vidroh ke prarambh hone main ek mahatvapurn bhoomika nibhaai, asantusht sipaahi badla lene kii ichha ke saath avadh laute or vidroh ne unhen yah avasar de diya.
 april ke maheene main agra, elahabaad or ambala shaharon main bhi aagjanee kii ghatnayen huyin.
 meerut ek doosraa bada sainik adda tha jahaan 2,357 bhartiya, 2,038 britani sipaahi, 12 britani sipaahiyon dwaara sanchaalit topein upasthit thim. bengal sena main asantosh kii baat sabhi log us samay bhaleebhanti jaanate the, fir bhi 24 april ko 3 bengal lite kaivalari ke senanayake laftinent-karnal george carmishail smith ne apane 90 sipaahiyon ko pared karne or golabari kaa abhyaas karne ko kaha. paanch ko chhod kar sabhi sipaahiyon ne parade karne or kaartoos lene se manaa kar diya. 9 may ko 85 sipaahiyon kaa sainik adaalat dwaara court marshall kar diya gaya, adhiktar sipaahiyon ko 10 varsh ke kathor karawas kaa dand sunaaya gaya. 11 sipaahi jinaki aayu kuch kam thi unhen 5 varsh kadand sunaaya haya. bandi sipaahiyon ko badiyon main baandhakar or vardi utaar kar sena ke saamne pared karai gayi. iske liye bandi sipaahiyon ne apane saathi sainikon ko samarthan na karne ke liye bhi doshi tehraaya. sabase jyada yogadan kotwaal dhan singh gurjar kaa tha yahan kaman unke haath main rahi. 
 aglaa din ravivaar kaa tha, is din adhiktar isai aaraam or puja karte the. kuch bhartiya sipaahiyon ne britani afasaron ko, bandi sipaahiyon ko jabaran chhudaane kii yojana kaa samachar diya, parantu bade adhikariyon ne is par koi dhyaan nahin diya. meerut shahar main bhi ashaanti faili huyi thi. bazaar main kai virodh pradarshan hue the or aagjanee kii ghatnayen huyi thi. shaam ko bahut se europea adhikari carch jane ko taiyaar ho rahe the, jabaki bahut se europea sainik chuttee par the or meerut ke bazaar yaa canteen gayi hue the. bhartiya sipaahiyon ne 3 bengal lite kaivalari ke netratv main vidroh kar diya. kanishtha adhikariyon ne vidroh ko dabaane kaa prayaas kiya par ve sipaahiyon dwaara maare gayi. europea adhikariyon or asainikon ke gharon par bhi hamalaa hua or 4 asainik, 8 mahilayen or 8 bachche maare gayi. chuttee par gayi sipaahiyon ne bazaar main bheed par bhi hamalaa kiya. sipaahiyon ne apane 85 bandi saathiyon or 800 anya bandiyon ko bhi chudaa liya.
 kuch sipaahiyon ne vidroh karne se pehle vishwasneey adhikariyon or unke pariwaron ko surakshit sthaan par panhucha diya.kuch adhikari or unke parivaar rampur batch nikle or unhone rampur ke nawab ke yahaan sharan lee. 50 bhartiya asainik bhi vidrohiyon dwaara maare gayi.nar sanhaar kii atishyokti purna kahaniyon or marane waalon kii sankhya ne company ko asainik bhartiya or vidrohiyon ke daman kaa ek bahaanaa de diya.
 varisht company adhikari, mukhyat: major-general havitt jo ki sena ke pramukh the or 70 varsh ke the pratikriya main dhimen rahe. britani sainik aage bade parantu unhen vidrohi sipaahiyon se ladne kaa koi aadesh nahin mila or ve keval apane mukhyalay or topakhane kii suraksha hi kar sake. 11 may kii subah ko jab ve ladane ko taiyaar hue tab tak vidrohi sipaahi dilli kii ore ja chuke the.
 usee subah 3 bengal lite kaivalari dilli panhuchi. unhone bahadur shah zafar se unka netritv karne ko kaha. bahadur shah ne us samay kuch nahin kaha par kile main upasthit anya logo ne vidrohiyon kaa saath diya. din main vidroh dilli main fail gaya. bahut se europea adhikari, unke parivaar, bhartiya dharmantarit isai or vyapaariyon par sipaahiyon or dangaiyon dwaara bhi hamale hue. lagbhag 50 logon ko bahadur shah ke naukaron dwaara mahal ke baahar maar daala gaya.
 dilli ke paas hi bengal netive ineentry kii teen batalian upasthit thi, batalian ke kuch daste turant hi vidrohiyon ke saath mil gayi or baakiyon ne vidrohio par waar karne se manaa kar diya. dopaher main nagar main ek bhayanak dhamaakaa sunaayi pada. nagar main bane hue shastraagaar ko bachaane main tainaat 9 britani adhikariyon ne vidrohi sipaahiyon or apni hi suraksha main lage sipaahiyon par golibari kii. parantu asafal hone par unhone shastraagaar ko uda diya. 9 main se 6 adhikari batch gayi par us dhamaake se us sadak par rahane vaale kai logo kii mrityu ho gayi.dilli main ho rahi in ghatnaon kaa samachar sun kar nagar ke baahar tainaat sipaahiyon ne bhi khulaa vidroh kar diya.
 bhaag rahe europea adhikari or asainik uttari dilli ke nikat flag staff burj ke paas ekatrit hue. yahaan bahut se taar sanchaalak britani mukhyalay ko ho rahi ghatnaon kaa samachar de rahe the. jab ye spasht ho gaya ki koi sahaayta nahin milegi to ve karnal kii ore bade. raste main kuch logo kii sahaayta graminon ne kii or kuch europiyon ko lutaa aura maaraa bhi gaya.
 agle din bahadur shah ne kai varshon baad apana pehla adhikarik darbar lagaaya. bahut se sipaahi isamen sammilit hue. bahadur shah in ghatnaon se chintit the par antat: unhone sipaahiyon ko apana samarthan or netritv dene kii ghoshnaa kar di.
 dilli main huyi ghatnaon kaa samachar teji se faila or isane vibhinn jilon main sipaahiyon ke bich asantosh ko or faila diya. in main bahut si ghatnaon kaa kaaran britani adhikariyon kaa vyavhaar tha jisane avyavashtha ko failaayaa. dilli par hue adhikaar kii baat taar se jaanane ke baad bahut se company adhikari shighrata main apane parivaar or naukaron ke saath surakshit sthanon par chale gayi. dilli se 160 kimi dur agra main lagbhag 6000 asainik kile par ikaitha ho gayi. jis shighrata main asainik apana pad chhod kar bhaage usase vidrohi sainikon un kshetron ko bahut bal mila. yadhyapi baaki adhikari apane padon par tainaat the par itane kam logon ke kaaran kisi prakaar kii vyavastha bananaa asambhav tha. bahut se adhikari vidrohiyon or aparaadhiyon dwaara maare gayi. 
 sainik adhikariyon ne bhi sanyojit tareeke se kaary nahin kiya. kuch adhikariyon ne sipaahiyon par vishwaas kiya parantu kuch ne bhavishya ke vidroh se bachane ke liye sipaahiyon ko nishastr karnaa chaha. banaras or elahabaad main nishastreekaran main gadabad hone ke kaaran vahaan bhi sthaneey vidroh prarambh ho gaya.
 yadhyapi aandolan bahut vyapak tha parantu vidrohiyon main ekta kaa abhaav tha. jabaki bahadur shah zafar dilli ke takhat par bitha diye gayi the, vidrohiyon kaa ek bhaag maraathon ko bhi sinhasan par bithaana chahta tha. avadh nivasee bhi nawab kii riyasat ko banaaye rakhana chaahate the.
 moulana fazal-e-haq khayrabadi or ahmadullah shah jaise muslim netaaon dwaara jihad kaa aahvaan kiya gaya. iskaa visheshrup se muslim kaarigaron dwaara samarthan kiya gaya. is ke kaaran adhikariyon ko laga ki vidroh ke mukhiya muslimon ke bich hai. avadh main sunni muslimon ne is jihad kaa adhik samarthan nahin kiya kyonki wo ise mukhya rup se shiya aandolan ke rup main dekhte the. kuch muslim netaa jaise aagaa khan ne is vidroh kaa virodh kiya jiske liye britani sarkaar ne unka sammaan bhi kiya. mujffar nagar jile ke paas sthit thana nagar main sunniyon ne haji imadullah ko apana amir ghoshit kar diya. may 1857 main haji imadullah kii sena or britani sainikon ke bich shamali kii ladaai huyi.
 punjab or uttari-pashchimi provins se sikh or pathan sipaahiyon ne britani shashan kaa samarthan kiya or dilli par adhikaar karne main sahaayta kii. kai itihaaskaaron kaa ye mat he ki sikh sipaahi aath varsh pehle hui haar kaa badla lenaa chaahate the jisamen bengal or maratha sipaahiyon ne britani sainikon kii sahaayta kii thi.
 1857 main bengal sena main kul 86,000 sainik the, jisamen 12,000 europea, 16,000 punjabi or 1,500 gurkha sainik the. jabaki bharat kii tino senaaon main kul 3,11,000 sthani sainik, 40,160 europea sainik or 5,362 afasar the. bengal sena kii 75 main se 54 regiment ne vidroh kar diya. iname se kuch ko nasht kar diya gaya or kuch apane sipaahiyon ke saath apane gharon kii ore chali gayi. sabhi bachi huyin regiment ko samaapt kar diya gaya or nishastr kar diya gaya. bengal sena kii dason ghudsavaar regimenton ne vidroh kar diya.
 bengal sena main 29 aniyamit ghudsavaar regiment or 42 aniyamit paidal regiment bhi thim. iname mukhya rup se avadh ke sipaahi the jinhone sanyukt rup se vidroh kar diya. doosraa mukhya bhaag gwalior ke sainiko kaa tha jisane vidroh kiya parantu gwalior ke raja britani shashan ke saath the. baaki aniyamit sena vibhinn sroton se lee gayi thi or vah us samay ke samaaj kii mukhyadhara se alag thi. mukhya rup se teen dhadon kshene company kaa saath diya, iname teen gurkha, chah main se paanch sikh paidal regimenton or haal hi main banaayi gayi punjab aniyamit sena kii chah paidal tathaa chah ghudsavaar daste shaamil the.
 1 april 1858 ko bengal sena main company ke vafaadaar bhartiya sainikon kii sankhya 80,053 thi. isame bahut sankhya main wo sainik the jinkovidroh ke baad baari maatra main punjab or uttari-pashchimi provins se sena main bharti kiya gaya tha.
 bombay sena kii 29 regiment main se 3 regiment ne vidroh kiya or madras sena kii kisi regiment ne vidroh nahin kiya yadhyapi52 regiment ke kuch sainikon ne bengal main kaam karne se manaa kar diya. kuch kshetron ko chhod kar adhiktar dakshin bharat shant rahaa. adhiktar rajyon ne is vidroh main bhaag nahin liya kyonki is kshetra kaa adhiktarbhag nizaam or mysore rajwade dwaara shasit tha or wo britani shashan ke antargat nahin aate the.
 bahadur shah zafar ne apane aap ko bharat kaa shahenshaah ghoshit kar diya. bahut se itihaaskaaron kaa ye mat he ki unako sipaahiyon evam darbariyon dwaara is ke liye baadhya kiya gaya. bahut se asainik, shahi tathaa pramukh vyakityon ne shahenshaah ke prati rajbhakti kii shapath lee. shahenshaah ne apane naam ke sikke jari kiye jo ki apane ko raja ghoshit karne kii ek pracheen parampara thi. parantu is ghoshnaa ne punjab ke sikhon ko vidroh se alag kar diya. sikh nahin chaahate the kii mughal shaskaon se itani ladaiyaan ladne ke baad shashan mughalon ke haath menchala jaye.
 bengal is puri avadhi ke dauraan shant rahaa. vidrohi sainikon ne company kii sena ko mahatvapurn rup se peeche dhakel diya or haryana, bihar, madhya bharat or uttar bharat main mahatvapurn shaharon par kabja kar liya. jab company kii sena ne sangathit ho kar waapas hamalaa kiya to kendriya kaman evam niyantranke abhaav main vidrohi sainik muqabla karne main aksham ho gayi. adhiktar ladayiyon main sainikon ko nirdesh ke liye raajaaon or rajavaadon kii taraf dekhnaa pada. yadhyapi iname se kai swaabhaavik netaa sabit hue par bahut se swaarthee or ayogy sabit hue.
 meerut main ghatnaon ke baad bahut jald, avadh, jo bamushkil ek saal pehle kabja kar liya tha kii rajya main vidroh bhadak uthi. lakhanu main british ayukta nivasee sar henry laurence, residency parisar ke andar apni sthiti majboot karne ke liye paryaapt samay tha. company balon vafaadaar sipaahi sahit kuch 1700 purushon, gine. 'vidrohiyon ke hamale asafal rahe the or isliye ve parisar main topakhane or bandook aag kii bauchhaar shuru kar diya. laurence pehali hataahaton kii thi. vidrohiyon ne visphotakon se deevaaron ko bhang karne or unhen bhumigat surangon ki bhumigat kareebi muqabla karne ke liye netritv ke madhyam se bypass kii koshish kii. gheraabandi ke 90 dinon ke baad, company balon kii sankhya 300 vafaadaar sipaahiyon, 350 british sainikon or 550 gaiyr - ladaakon ke liye kam ho gai thi.
 25 sitambar kanpur se sar henry havelock ke aadesh ke tahat raahat stambh or sar james outram ke saath ek sankshipt abhiyaan main jo sankhyanusaar chote stambh ek shrinkhalaa main vidrohi senaaon ko haraaya main apni tarah se lakhanu lade teji se badi ladaai kii. yah lakhanu ke pehle raahat ke rup main janaa ban gaya he, ke rup main is bal ko majboot karne ke liye gheraabandi ko todane ke liye yaa khud ko mukt kar dena paryaapt nahin tha or itnaa karne ke liye chaowkee main shaamil hone ke liye majaboor kiya gaya tha. oktober main ek or bada he, ke tahat sena ke nae commander in chif, sar colin campbell, ant main chaowkee ko raahat dene main sakasham tha or 18 navambar ko, ve shahar ke bheetar bachaav anchlev khaali, mahilaon or bacchon ko pehle chhodane. ve to kanpur, jahaan ve taantya tope dwaara ek prayaas kanpur kii duusari ladaai main shahar hataa dena parajeet karne ke liye ek vyavasthit vaapasi kaa aayojan kiya.
 meerut main 10 may 1857 ko -21 din pehle- kranti kaa bigul baj gaya. bareli main tab 8 na0 deshi savaar, 18 or 68 na0 kii paidal sena thi. is sena ne 31 may ko vidroh kar diya. yah ravivaar k din tha.subah das baje ek top dagi. yah kranti kaa sanket tha. sena baiyrakon se baahar nikal ai.
 ab saare samachaarpatron main bhi angrejo ke viruddh yuddh aarambh ho gaya tha. unke virodh main bahut kuch chapa ja rahaa tha.
 1857 i. kaa pratham swatantraaa sangram british shashan ke viruddh ek mahaan ghatana thi. yah sangram aakasmik nahin balki puri shatabdi ke bhartiya asantosh kaa parinaam tha. iske liye ek mahaan yojana bani or kriyanvit kii gayi thi.
 bryan hafton hanjasan, resident nepal, ne himalay main coloniteeshan kii yojana prastut kii thi ki ireland or scotland ke kisaanon ko bharat main basane ke liye muft jameen dekar protsaahit kiya jaay. british satta ne bhi apane deshavaasiyon ko, visheshkar poonjipatiyon ko, is sambandh main protsaahit kiya. unki sthiti ko majboot karne ke liye british sarkaar ne bhartiya mazdooron ke liye aisa kanoon paas kiya jisase hazaron kii sankhya main ve kanoonee taur par gulam ho gaye.
 gadar ke baad british nitigyon kii badi takaraar hui. march, 1858 i. ke ‘kalakatta rivyuu’ main iskaa ullekh miltaa he. tadnusaar ‘‘chaaron taraf se hamen is tarah kii awaazen sunai de rahi thim jisase paraamarsh milte hai ki bharatiyon ko avashya isai bana lenaa chahie, hindustani zabaan ko khatm kar dena chahie or uski jagah apni maatrubhaasha angreji prachlit kar deni chahie.’’
 ganga paar kar avadh main
 san 1857 main lakhanu ke sikandar baag main bheeshan yuddh hua tha.
 Up to 1,000 British troops, their families and loyal sepoys were holed up in Gen Wheeler's entrenchment in Kanpur for three weeks in June 1857 where they were constantly bombarded by a local prince, Nana Sahib's army.
 The hanging of two participants in the Indian Rebellion of 1857.
 The Mutiny Memorial in Delhi is a monument to British officers.
