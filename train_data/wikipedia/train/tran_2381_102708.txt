 surveykshan kaa vishay baandheva kii dhani ke ghar aayojan kaa surveykshan
 surveykshan kaa dinaank - 10/20/2006
 surveykshan me prayog hone vaale upkaran - 
 surveykshan kaa uddesh - 
 1) sunpura gram ke nivaasiyo ke jivan str ke vishay me jaankaree ekatra karnaa.
 2) unke vyavsaay, gharelu saamaan or shiksha ke str kii jaankaree praapt karnaa.
 surveykshan kaa kshetra 
 surveykshan ke kshetra kaa nirdhaaran kshetriy shiksha santhaan bhopal dwaara kiya gaya. hamaari tim ne apane surveykshan kaary sunpura or madhavpura me sampann kiye.
 surveykshan kaarykram -
 	surveykshan ke kshetra kaa chunaav karne ke pashchaat surveykshan kaarykram kaa sanchaalan aavashyak tha. is hetu hamane prashnawali upkaran kaa chunaav mukhyatah kiya. prashnawali kaa nirmaan is tarah kiya gaya ki hamaare surveykshan kaa uddeshy puraa ho sake. hamane gaanv ke 25 gharon kaa surveykshan kiya. hamaare samooh main 10 log the, inhen bhi do-do main baant diya gaya or survey kaary kiya gaya.
 sunpura gram se ekatra jaankariyaan -
 1. saamaanya jaankaree -
 	saamaanya jaankaree ke antargat hamane uttardaataaon ke naam, pataa, paariwarik vivaran, janm, sthaan, vyapaar-vyavsaay, shiksha, dharm, jati aadi vishyon par aadhaarit prashnon ko puch kar jaankaree ekatra kii. 
 2. saamaajik surveykshan -
  1. sunpura gaanv main shiksha - 
 hamaare dwaara kiye gayi surveykshan se yah gyaat hua ki sunpura main ek vidhyalay he jo ki kaksha aathvin tak hi he. gaanv ke samast vidhyaarthee vahiin shiksha 	praapt karte hai. ucch shiksha ke liye unhen vidisha yaa anyatra janaa hota he. ladakiyon 	kaa shiksha str ladakon kii apeksha kam tha. 
  2. dharm -
 jin gharon kaa hamane surveykshan kiya ve sabhi hindu dharm ko maanane vaale the. haalanki gaanv main anya dharm log bhi the. gaanv kaa mukhya mandir hanuman mandir he. ek 	anya mandir betwa nadi ke kinare he.
  3. jati -
 sunpura gram main jati pratha apane charam rup main thi. gram ke muhalle unki jati ke aadhaar par vibhajit the. mukhya jatiyaan thim - rajput, kushvaha, kaachhi, patel, ahirwar, dhobi, kumhaar, vaishnav. inamen se rajput swayan ko sarvshereshth maanate the. 
  4. reeti-rivaaj evam tyohaar -
 gaanv main sabhi tyohaar jaise - deepawali, holi, rakshabandhan, makar sankranti, dashahra jaise tyohaar manaaye jate hai. rashtriya tyohaar kii unhen alp jaankaree thi. 
  5. veshbhusha -
 gaanv kii striyaan sari pahenti he evam pardaa pratha kaa prachlan he. purushon main yuva pidi pant cert evam vruddh kurtaa-dhoti pahante hai. 
  6. khan-paan -
 gaanv main roti daal khaane kaa prachlan adhik he. hari subjiyon ke prati jaagrukta kam he. 
 aarthik surveykshan - 
  1. vyavsaay -
 gaanv kaa mukhya vyavsaay krishi he. jisamen gaanv ke ucch varg ke paas swayan kii krishi bhoomi uplabdh he. gaanv ke anya varg ke kuch log inke kheton main mazdooree kaa kaary karte hai tathaa kuch vidisha jile main pratidin khuli mazdooree karne jate hai.
  2. yatayaat ke saadhan -
 yatayaat ke saadhan kaa abhaav tha logon ke paas cycilen thi. keval do-teen gharon main hi motor-bike thi.
  3. bazaar -
 gaanv ke aasapaas koi bazaar nahin tha. apni dainik jaruraton ke liye unhen vidisha janaa padataa tha. 
 gaanv kii anya jaankariyaan - 
  1. gharon kaa swaroop -
 gaanv ke zyaadaatar makaan kachi mitti ke the. jameen par gobar kii lipai thi or chooney, mitti se deevaaron ko ranga gaya tha. ghar kii chat khappar tathaa kavelu se bani thi. gaanv main kuch pakke makaan the. gaanv ke lagbhag assi pratishat makaan kachi mitti ke the tathaa bees pratishat makaan aise hai jo pakke he. 
  2. eendhan -
 survey ke aadhaar par gyaat hua ki gharon main khaanaa pakaane ke liye mitti ke chuulhe kaa istemaal hota he. kuch gharon main gas kaa prayog bhi kiya jaataa he. chulhon ke liye lakdi kaa eendhan ke rup prayog kiya jaataa he. saath hi gobar ke kande bhi eendhan ke rup main istemaal kiye jate hai. 
  3. krishi -
 sunpura gram ke adhikansh vyakti krishi par nirbhar hai. vaho zyaadaatar genhu, tuar daal, masoor, soyabean evam chane kii kheti kii jaati he. 
  4. maveshi - 
 maveshi ke rup main bhens, gaay evam bakriyaan thim. sabhi gharon main maveshi nahin the. kuch gharon main ek bhi maveshi nahin the. 
  5. gharelu saamaan laana-
 surveykshan ke aadhaar par gyaat hua ki gaanv main kinare kii do dukaane thim evam ek sarkari rashan dukaan thi. ye adhikansh apana saamaan yaheen se kharidte the. 
  6. pine kaa pani -
 pine ke pani kii vyavastha ke liye gaanv main do hand pump hai. gaanv ke bich main ek kuan he. kuch log nadi se pine kaa pani lekar aate hai. ek hand pump main pani kaa str bahut nicha tha. kuen ke pas gandagi thi. 
 nishkarsh - 
 puure gaanv ke surveykshan ke pashchaat yah gyaat hua ki gram ke log saamaanya jivan yaapan kar rahe hai lekin anek samasyaon se grast hai jaise - 
 1) gaanv main safai kii vyavastha.
 2) skool kii samasya.
 3) praathmik aspataal nahin he.
 4) kutir udyog nahin he.
 5) ladakiyon kii shiksha kii samasya.
 suzav -
 gaanv main aspataal, skool, pani, godaam kii vyavastha honi chahie. sarpanch ko chahie ki vah gaanv ke vikaas ke liye kaam karen.
