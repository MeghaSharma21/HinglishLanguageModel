 pop ap vigyaapan internet upayoktaaon ko aakarshith karne ke liye banaaye gaye online vigyaapan kaa ek tarika he. kai baar upayoktaaon ke dwaara vaanchit jalsthal khulne ke saath hi ek vigyaapan windo bhi khulti he, use hi powep kehete hai. kai baar vigyapanon ke alaava webpej par mouse ke kahin or clic karne se bhi powep aa jate hai. internet par in vigyapanon kii programing javascript ke dwaara kii jaati he. kai baar kisi website par jate hue itane adhik pop aps khul jate hai, ki kaam karnaa mushkil ho jaataa he. kuch pop-ap kaam ke hote hai, jaise yadi kisi chitra par clic karte hai uskaa bada rup dekhne ke liye, to vah pop-ap windo main khul saktaa he, yaa koi soochna praaroop bhi kisi duusari pop ap windo main khul saktaa he. vahiin kuch pop-ap windo main anupyukt saamagree bhi ho sakati he yaa anachaahe hi computer par kuch khatarnaak softwaron ko downlod karne ke liye maarg ban sakati hai. ye powep windo kai prakaar kii hoti hai. 
 general broujar pop-ap saadhaaran pop-ap hote hai, jo kisi jalsthal ke khulne ke saath hi khul jate hai or kai baar to inaki sankhya itani adhik ho jaati he ki site par kuch padhanaa bhi mushkil ho jaataa he. saath hi ram par bhi atirikt sthaan gherte hai.
 spiware powep khatarnaak pop ap hote hai, jo kisi sidi yaa internet aadi dwaara koi software sthapit karte samay computer main aa jate hai. ye spiware virus itane khatarnaak hote hai ki kabhi-kabhi inke madhyam se computer ke aavashyak data tak chura liye ja sakate hai. iske saath hi inke madhyam se kisi computer kii internet prayog par bhi najar rakhi ja sakati he. iske alaava yah computer kii hard drive kii kaaphi jagah bhi gherte hai. is tarah ye computer kii gati bhi dhimi kar dete hai.
 kai web broujar hote hai jinamein powep windos ko block karne kaa vikalp diya hota he. firefox explorer main general broujar powep ko block karne ke liye, tul menu kholane karne ke baad opshan main jaakar, content main block ap windos kar sakate hai. microsoft windos internet explorer main tul menu main pop bloker main turn on powep bloker par clic karen. opera pehla broujar tha, jisane powep block karne kaa vikalp diya tha. 
 iske alaava google tulbaar sthapit hone par usamen bhi pop bloker uplabdh hota he.
