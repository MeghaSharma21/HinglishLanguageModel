 nikhil kowshik britain me based bhartiya mul ke hindi lekhak he. wales nivasee nikhil kowshik peshey se doctor hai lekin unka vyaktitv kavitamay hi he. unke ab tak do kavita sangrah prakashit ho chuke hai. unki kavitaaon main nostelgia maujuud he to is desh kii samasyaon kii puri pakad bhi. unki kavitaaon main vyangy kii ek paini dhar mahasoos kii ja sakati he. nikhil kavi sammelnon main apni kavitaaon ko apni sureeli awaz main gaakar bhi sunaate hai. nikhil cinema ko bhi sahitya kii ek dhara hi maanate hai. haal hi main unhone ek chalchitr kaa nirmaan bhi kiya he jiske ve nirmaataa, nirdeshak, lekhak, geetkaar sabhi kuch hai.
