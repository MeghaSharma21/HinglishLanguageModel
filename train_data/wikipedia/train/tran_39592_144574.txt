 press trust of india bharat kii ek pramukh samachar sanstha he.
 yah bharat kaa sabase bada abhikaran he. san 1949 main bharat ke pramukh samachar patron ne milakar association press of india ko kharid liya tha, kyonki videshi shashan kaal se kaam kar rahi e. pi. ai news agency british samachar abhikaran rauter kii bhartiya shakha maatr thi. yah sthiti swatantraaa prapti ke baad to samaapt ho hi jaani thi or bhartiya samachar patr bhi ise videshi patr ke abhaav se mukt karnaa chaahate the. yah samachar agency asia mahadweep ke samachar abhikaranon main pehla sthaan rakhti he. desh bhar main iske 120 karyaalay kam kar rahe he. riter unaited press international or ajaans frans press ke saath bhi pitiai kii khabaron kaa len dein kaa sambandh he. pi tii ai kii hindi samachar seva bhi chalati he jise "bhashaa" kehete hai. yah samachar abhikaran kii feechar sarvice bhi badi lokapriy he. tele printer sarvice ke alaava yah agency computer sanganak kii sahaayta se bhi samachar detii he.
 
