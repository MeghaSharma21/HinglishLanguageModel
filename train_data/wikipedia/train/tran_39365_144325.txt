 sangrakshanvaad vah aarthik niti he jiskaa arth he vibhinn deshon ke bich vyapaar nirodhak lagaana. vyapaar nirodhak vibhinn prakaar se lagaaye ja sakate he jaise :- aaayaatit vastuon par shulk lagaana, pratibandhak aarakshan or anya bahut se sarkari pratibandhak niyam jinka uddeshy aayaat ko hatotsahit karnaa or videshi samavaayon dwaara sthaneey bazaaron or samavaayon ke adhigrahan ko rokna he. yah niti avaishvikaran se sambandhit he or vaishvikaran or mukt vyapaar ke bilkul vipareet he, jisamen sarkari pratibandhak baadhaon atinyunya rakhaa jaataa he taaki vibhinn deshon ke bich vyapaar sugamawa se chalata rahe. is shabd kaa upyog adhiktar arthshaastra main kiya jaataa he jahaan sangrakshanvaad kaa arth aisi nitiyon kaa apanaaya janaa he jisase us desh ke vyapaar or karmchaariyon kii videshi adhigrahan raksha kii ja sake. iske liye us desh kii sarkaar dwaara duusare deshon ke saath kiye jane vaale vyapaar kaa viniman yaa pratibandhan kiya jaataa he.
 iske liye aayaat niryaat par maatraatmak pratibandh lagaaya jaataa he. jisase is par niyantran kiya ja sake.
 
 haal hi ke dinon main katar ke saath uske padosi deshon ko lekar jis tarah kaa maahaul taiyaar hua he use kahin na kahin sangrakshanvaad kii niti bhi bataai ja rahi he.ek ore jahaan saudi arab, bahrain, misr aadi deshon ne katar ke saath aatankwaad ko sharan dene ke kaaran rishte tod liya he,vahiin katar ise raajnneetik sangrakshanvaad kah apni samprabhutaa par thes bataa rahaa he.
