 khilaadi 786 san 2012 main aayi bollywood kii ek ection kamedi film he jiskaa nirdesan ashish aar mohan ne kiya he. is film main akshay kumaar or asin mukhya bhoomika main hai; mithun chakravarti, manoj joshi or himesh reshmiyaan bhi iske nirnaayak paatro main se ek hai. iskaa nirmaan aros international, ech. mujeec. limited or hari om antertenment dwaara kiya gaya he. is film ke saath akshay kumaar ne khilaadi siries main 12 saal baad vaapasi kii. 
 film kaa pehla trailor 4 oktober ko online release hua. ise 5 dinon main 1.5 million hit mili or industry ke kuch jaankaron ne kaha kii ye akshay ke film kariyar kii sabase badi opening kamai karne vaali film sabit hogi.film kaa puraa trailor 12 november ko pradshit hua or film kii release 7 disambar 2012 ko hui.
 march 2012 main ye ghoshnaa kii gayi ki asish aar mohan or himesh reshmiyaan akshay kumaar ke saath ek ection-kamedi film banaaenge. april 2012 main housephul 2 kii release se kuch din pehle ye bataaya gaya kii is project kaa naam "khilaadi 786 hoga or isi ke saath akshay "khilaadi" siries main 12 saal baad vaapasi karenge. is siries kii unki aakhri film "khilaadi 420" thi.
 film ko 12 november 2012 ko diwaali par release karne kii ghoshnaa kii gayi lekin film nirmaataa himesh reshmiyaan ko casting main kuch samasya hone ke kaaran film main deree ho gayi. 12 april 2012 ko himesh reshmiyaan ne swayan ye ghoshnaa kii, ki saporting kirdaar na milane ke kaaran ve manoj joshi ke bete kaa role khud karenge. iske atirikt anbhavi kalakaar amitabh bachchan ne bhi is film ke liye sin kiya tha lekin baad main chhod diya or unki jagah mithun chakravarti ko film main liya gaya. Claudia Ciesla ne bhi is film main ek item number kiya he. iske atirikt femail leeds ke naam kii kai afvaah aayin jaise: eliana decruge, naragis fakari or dyna painti. lekin phir june 2012 main sari afvaahon ko samaapt karte hue asin ko aakhir main film kii leading ladi ke rup main sin kar liya gaya.
 is film kii filmakan 2 june 2012 ko 20 din ke shedul ke saath kamalistaan studios main shuru hui. pehle shedul ke dauraan akshay ne ek khatarnaak stant kiya jisamen unhone 45 feet unche bangale se bina kisi taar va body dabl ke chalaang lagaai. neeche keval kuch gadde or cardboard ke box hi lagaaye gaye the. is film ke acshan sikvence jal singh nizzaar ke dwaara die gaye hai.
 film kaa soundtrack himesh reshmiyaan dwaara banaaya gaya he or bol samir, shabbir ahamed or himesh reshmiyaan ne likhe hai. punjab ke suprasiddh raper yo yo hani singh ne is film ke liye "lonly" gane ko record kiya he. joki yuvaon ke bich kaaphi prasiddh hua.
 
 score magazine ke shreshth poddar ne album ko 5 main se 3 star die ye kehete hue likhaa, "himesh reshmiyaan ne puri koshish kii he ki film kaa music edictive ho, ye album kaafii bikega or saare record tod degaa. wo kaaphi seemaa tak isamen safal bhi hue hai par wo isse acha kar sakate the or unhone kiya bhi he. duusari or bol album par koi khaas prabhaav nahin daalate."
 khilaadi 786 ke sangeet ko online kaaphi acchhee pratikriya mili #KhiladiMusicRocks naamak hesh tag micro bloging site twitor par puure ek din ke liye top 10 rujhaan main number 1 rahaa.
