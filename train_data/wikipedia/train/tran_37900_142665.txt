 dengue bukaar ek sankraman he jo dengue virus ke kaaran hota he. dengue kaa ilaaj samay par karnaa bahut jaruri hota hai. machhar dengue virus ko sancharit karte hai. dengue bukaar ko "hadditod bukaar" ke naam se bhi janaa jaataa he, kyonki isse peedit logon ko itnaa adhik dard ho saktaa he ki jaise unki haddiyaan tut gayi hon. dengue bukaar ke kuch lakshanon main bukhaar; sirdard; twachaa par chechak jaise laal chakatte tathaa mansapeshiyon or jodon main dard shaamil hai. kuch logon main, dengue bukaar ek yaa do aise roopon main ho saktaa he jo jivan ke liye khatra ho sakate hai. pehla, dengue rakthasravi bukaar he, jiske kaaran rakt vahikaaon, main raktasrav yaa risaav hota he tathaa rakt platelets  kaa str kam hota he. doosraa dengue shock syndrome he, jisase khatarnaak rup se nimna raktchaap hota he.
 dengue virus chaar bhinn-bhinn prakaaron ke hote hai. yadi kisi vyakti ko inamen se kisi ek prakaar ke virus kaa sankraman ho jaye to aamtaur par uske puure jivan main vah us prakaar ke dengue virus se surakshit rahata he. halanki baaki ke teen prakaaron se vah kuch samay ke liye hi surakshit rahata he. yadi usko in teen main se kisi ek prakaar ke virus se sankraman ho to use gambhir samasyaayein hone kii sambhaavna kaaphi adhik hoti he. 
 logon ko dengue virus se bachaane ke liye koi vaxin uplabdh nahin he. dengue bukaar se logon ko bachaane ke liye kuch upaay hai, jo kiye jane chaiye. log apane ko machharon se bachaa sakate hai tathaa unase kaate jane kii sankhya ko simit kar sakate hai. vaigyanik machharon ke panpane kii jagahon ko chota tathaa kam karne ko kehete hai. yadi kisi ko dengue bukaar ho jaay to vah aamtaur par apni beemaari ke kam yaa simit hone tak paryaapt taral pikar thik ho saktaa he. yadi vyakti kii sthiti adhik gambhir he to, use antah shira dravya yaa rakt aadhaan kii jarurat ho sakati he.
 1960 se, kaaphi log dengue bukaar se peedit ho rahe hai. dwitiya vishwa yuddh ke baad se yah beemaari ek vishwavyaapee samasya ho gayi he. yah 110 deshon main aam he. prayek varsh lagbhag 50-100 million log dengue bukaar se peedit hote hai. 
 virus kaa pratyaksh upachaar karne ke liye log vaxin tathaa dawaaon par kaam kar rahe hai. machharon se mukti paane ke liye log, kai saare alag-alag upaay bhi karte hai. 
 dengue bukaar kaa pehla varnan 1779 main likhaa gaya tha. 20veen shatabdi kii shuruyaat main vaigyanikon ne yah janaa ki beemaari dengue virus ke kaaran hoti he tathaa yah machharon ke madhyam se sancharit hoti he.
 dengue ko kai varshon purv sabase pehle likhaa gaya tha. jin samrajya ke ek chini chikitsa vishwakosh ek aise vyakti kii baat karata he jise sambhawatah dengue hua tha. kitaab ek "jal jehar " rog ke bare main bataata he jiskaa sambandh udne vaale kiton se tha.17 veen shatabdi ke likhit dastauez bhi ek aisi mahamari kii charchaa karte hai jo dengue ho sakati he . sabase adhik sambhavit dengue mahamari kii aarambhik report 1779 tathaa 1780 kii he. ye report ek aisi mahamari kii baat karti hai jisane asia, africa tathaa uttari america ko apane ghere main le liya tha. us samay se 1940 tak bahut sari mahamariyaan nahin hui.
 1906 main vaigyanikon ne siddh kiya ki logon ko "adies" machharon se sankraman ho rahaa tha. 1907 main vaigyanikon ne darshaya ki dengue kaa kaaran virus he. yah maatr doosraa rog tha jise virus se hota dikhaaya gaya tha .jon bartan clayland tathaa joseph franklin siller dengue ke virus kaa adhyayan karte rahe or virus ke vistaar ke aadhaar kaa pataa lagaaya.
 duusare vishwa yuddh ke baad dengue adhik teji se failane laga. mana gaya ki yuddh ne paryaavaran ko kai tareeko se badla. bhinn prakaar ke dengue naye kshetron main faile. logo ko pehali baar rakthasravi dengue bukhaar hona shuru hua. degu kaa yah bheeshan prakaar sabase pehle 1953 main philippines main report kiya gaya. 1970 ke aate-aate rakthasravi dengue bukhaar bacchon main mrityu kaa pramukh kaaran ban gaya. yah prashanth kshetra tathaa america main bhi hone laga. rakthasravi dengue bukhaar tathaa dengue shock syndrome sabase pehle madhya tathaa dakshin america main 1981 main report kiya gaya. is samay swasthya seva peshewaron ne yah dekha ki jin logon ko tip 1 dengue virus kaa asar ho chukaa tha unako kuch varshon ke baad tip 2 dengue virus kaa asar ho rahaa tha.
 yah spasht nahin he ki shabd "dengue" kahaan se aayaa. kuch logon kaa maananaa he ki yah shabd swahili ke vaakyansh kaa-dinga pepo se aayaa he. yah vaakyansh buree atmaaon se hone vaali beemaari ke bare main bataata he. mana jaataa he ki swahili shabd dinga spani ke shabd dengue se bana he. is shabd kaa arth he "saavdhaan". vah shabd ek aise vyakti ke bare main bataane ke liye upyog kiya gaya ho saktaa he jo dengue bukhaar ke haddi ke dard se peedit ho; vah dard us vyakti ko saavdhaanee ke saath chalane par majaboor karata hoga. halanki, yah bhi sambhav he ki spani shabd swahili bhashaa se aayaa ho, na ki jaisaa upar bataaya gaya he. 
 anya logon kaa maananaa he ki "dengue" naam west indies se aayaa he. west indies main, dengue se peedit gulam "e dendi" kii tarah khadey hone vaale or chalane vaale kahe jate the or isi kaaran se beemaari ko bhi "dendi fever" kaha jaataa tha.
 "haddi-tod bukhaar " naam sabase pehle ek chikitsak sanyukt rajya amareeki "sansthaapak janak" benjamin rash dwaara upyog kiya gaya tha. 1789 main rash ne "haddi-tod bukhaar " naam kaa upyog ek report main kiya jo 1780 main philadelphia main huye dengue ke prakope par thi. report main rash ne adhik aupchaarik naam "billiyas remitting fever" kaa adhiktar upyog kiya. shabd "dengue bukhaar" 1828 tak aam taur par upyog main nahin tha. iske pehle rog ke liye bhinn log bhinn naam upyog karte the. udhaaharan ke liye dengue ko "brikeheart fever" tathaa "laa dengue" bhi kaha jaataa tha. jatil dengue ke liye kai naam upyog kiye jate the: udhaaharan ke liye "infectios thrombokytopanic parpura", "philipine", "thai" tathaa "singapore hemoragic fever".
 dongu kaa pratham mahamari roopen hamalaa ek saath asia, africa, uttari america me ek saath 1780 ke lagbhag hua tha, is rog ko 1779 me pahachaanaa tathaa naam diya gaya tha. 1950 ke dashak me yah dakshin purv asia yah nirantar mahamari rup me failana shuru hua tathaa 1975 tak dengue hemarej fever in deshon me bal mrityu kaa pradhan kaaran ban gaya he. 1990 ke dashak tak dengue malaria ke pashchaat machharon dwaara failane vaala doosraa sabase bada rog ban gaya jisase saal bhar me 4 karod log sankramit hote he vahiin dengue hamerej fever ke bhi hajaaron maamle saamne aate he.
 farvari 2002 me hi jab rio-di-genero me dengue ke prasar hua to 10 lakh log isaki chapet me aa gayi the jisase 16 log mar gayi. march 2008 tak bhi is shahar me dasha bahut acchhee nahin thi keval 3 maheene main 23,555 maamle or 30 maute hui thi. lagbhag har paanch se chah saal me dengue kaa bada prakope hota he aisa is liye hota he ki vaarshik chakra jo is rog ke aate he wo rogiyon ko kuch samay hetu pratirodh kshamta de detaa he jaise ki chikangunia ke maamalon me hota he. jab yah pratirodh kshamta samaapt ho jaati he to log rog ke prati phir se samvedansheel ho jate he, phir dengue ke chaar prakaar ke virus hote he, iske alaava naye log jansankhya me janm yaa pravaas ke jariye jud jate he.
 is baat ke paryaapt pramaan he es.bi.helstid ne ek adhyayan dwaara siddh kar diya he ki dengue hamerej fever un rogiyon ko zyada hota he jo dwitiyak sankraman se grast hue ho jo ki praathmik sankraman se bhinn prakaar ke virus se hota he. yadhpi is dharna ko thik se samajha nahin ja sakaa he keval kuch model he jo iske bare me mat vyakt karte he, is dasha ko paramsankraman kii dasha kehete he.
 singapore me prativarsh is rog ke 4000-5000 maamle saamne aate he yadhpi aam dharna yah he ki bahut se maamle chupe rah jate he. 
 dengue ke lakshan dengue virus se sankramit lagbhag 80% logon main koi lakshan nahin hote hai yaa behad halke lakshan hote hai. sankramit logon main se lagbhag 5% log gambhir rup se biimaar padate hai. in logon kii ek choti sankhya main, beemaari jivan ke liye khatarnaak hoti he. dengue virus se peedit hone ke 3 se 14 dinon ke baad kisi vyakti main lakshan dikhte hai. lakshan aksar 4 se 7 dinon ke baad hi dikhte hai. is tarah yadi koi vyakti aise kshetra se lautataa he jahaan dengue aam he or uske lautne ke 14 din yaa uske baad usko bukaar hota he yaa anya lakshan dikhte hai to shaayad usko dengue nahin he. 
 aksar jab bacchon ko dengue bukaar hota he to unke lakshan aam sardi-zukaam yaa antrashoth ) hote hai. halanki, bacchon main dengue bukaar dwaara gambhir samasyaayein hone kii adhik sambhaavnaaen hoti hai.
 dengue bukaar ke aise adarsh lakshan kam hote hai jo achaanak shuru ho jate hai jaise sirdard ; chakatte tathaa mansapeshiyon or jodon main dard. beemaari kaa upnaam "hadditod bukaar" yah darshata he ki yah dard kitna gambhir ho saktaa he. dengue bukaar teen charnon
 bukaar sambandhi charan main, kisi vyakti ko aamtaur par ucch bukaar hota he. bukaar aksar 40 degree celsius hota he. vyakti ko saamaanya dard tathaa sirdard ho saktaa he. yah charan aamtaur par 2 se 7 din tak chalata he. is charan main jin logon main lakshan hote hai unamem se lagbhag 50 se 80% logon ko chakatte ho jate hai. pehle yaa duusare din, chakatte laal twachaa jaise dikh sakate hai. beemaari ke baad ke dinon main chakatte chechak jaise lag sakate hai. chote laal daag twachaa par ubhar sakate hai. twachaa ko dabaane par yah daag hatate nahin hai. ye laal daag tuuti keshikaon ke kaaran banate hai. vyakti ko shleshm jhilli dwaara munh tathaa naak se halkaa raktasrav ho saktaa he. bukaar apane aap kam hone lagata he tathaa ek yaa do dinon ke liye waapas hone lagata he. halanki, bhinn logon main yah pattern bhinn hota he.
 kuch logon main, ucch bukaar ke jane ke baad beemaari gambhir charan main pravesh kar jaati he. gambhir charan ek se do dinon tak chalata he. is charan ke dauraan, chaati tathaa pet main taral kaa nirmaan ho saktaa he, aisa isaliye kyonki rakt nalikaaon main risaav hota he. taral banataa he tathaa yah puure sharir main parisancharit hota he. iskaa arth he ki mahatvapurn angon ko unki aavashyaktaa ke anusaar aam taur par rakt nahin miltaa he. is kaaran se, ang saamaanya tareeke se kaam nahin kar pate hai. vyakti ko atyadhik raktasrav bhi ho saktaa he . 
 dengue se peedit 5% se kam vyaktiyon ko parisancharan aghat, dengue aghat syndrome tathaa dengue rakthasravi bukaar hota he. yadi kisi vyakti ko pehle kisi duusare prakaar kaa dengue hua ho to usko aisi gambhir samasyaayein hone kii sambhaavnaaen adhik hoti hai.
 sudhaar charan main, vah taral jo rakt nalikaaon se baahar ris jaataa he, raktapravaah main waapas shaamil kar liya jaataa he. sudhaar charan 2 se 3 dinon tak chalata he. vyakti aksar is charan ke dauraan kaaphi behatar ho jaataa he. halanki, unako gambhir khujalaahat tathaa dhimi hriday gati kii shikaayat ho sakati he. is charan ke dauraan, vyakti taral overlod sthiti main ja saktaa he. yadi yah dimag ko prabhavit karata he to, yah chetana ke str main parivartan yaa daure jaisi sthiti laa saktaa he .
 kabhi-kabhaar dengue hamaare sharir ke anya tantron ko prabhavit kar saktaa he. kisi vyakti main keval lakshan ho sakate hai yaa adarsh dengue lakshan bhi saath main ho sakate hai. 0.5–6% maamalon main chetana kaa str ghat saktaa hai. aisa tab ho saktaa he jab dengue virus mastishk main sankraman paidaa karata he. aisa tab bhi ho saktaa he jab mahatvapurn ang sahi bhang se kaam na kar rahe hon.
 anya snayutantr sambandhi vikaar un logon main darj kiye gayi hai jinako dengue bukaar hota he. udhaaharan ke liye, dengue transwars militis tathaa guilian-bare syndrome paidaa kar saktaa he. halanki aisa lagbhag nahin hota he, lekin dengue dil kaa sankraman tathaa gambhir jigar kii vifaltaa paidaa kar saktaa he.
 dengue bukhaar dengue virus ke kaaran hota he. vah vaigyanik pranali jisamen virus kaa vargeekaran tathaa namakaran kiya jaataa he uske antargat dengue virus "flaviviriday" parivaar tathaa "flaviviras" jin kaa hissaa he. anya virus bhi is parivaar se sambandhit hai tathaa maanvon main bimaariyaan paidaa kar sakate hai. udhaaharan ke liye, pit-fever virus, west nile virus, saint louis anseflitis virus, japani anseflitis virus, tik- janit anseflitis virus, kyasanur jangal rog virus tathaa omsk rakthasravi bukaar, sabhi "flaviviriday" parivaar se sambandhit hai.. inamen se adhiktar virus machharon yaa tik dwaara failte hai.
 dengue virus, adhiktar adies machharon dwaara sancharit hota he, vishesh rup se adies aegypti prakaar ke machhar se. ye machhar aamtaur par 350 uttar tathaa 350 dakshin akshans par, 1000 meter se kam oonchai par hote hai. yah adhiktar din ke samay katate hai. inke ek baar kaatane se bhi maanav sankramit ho saktaa he. 
 kabhi-kabhaar machharon ko bhi maanvon se dengue mil saktaa he. yadi maadaa machhar kisi sankramit vyakti ko kaat le to machhar ko dengue virus mil saktaa he. sabase pehle virus un koshikaon main rahata he jo machhar ke pet main hoti hai. lagbhag 8 se 10 dinon ke baad virus, machhar kii laar granthiyaan jo laar banaati hai, unamem sankramit ho jate hai. iskaa arth he machhar dwaara banaayi gayi laar dengue ke virus se sankramit hoti he. isaliye jab machhar maanav ko katate hai to inaki sankramit laar maanav ko sankramit kar sakati he. virus un sankramit machharon ke liye koi samasya paidaa nahin karte dikhte hai, jo apane puure jivan bhar sankramit rahenge. is baat kii sambhaavna sabase adhik hoti he ki adies aegypti machhar dengue failaata he. aisa isaliye ki kyonki ye maanvon ke sabase adhik nazadik rahete hai or jaanwaron kii bajaay maanvon par jite hai. yah maanav-nirmit pani rakhane ke paatro main andey dena pasand karte hai.
 dengue sankramit rakt utpaadon tathaa ang daan dwaara fail saktaa he. yadi dengue se sankramit vyakti rakt daan yaa ang daan karata he, jo kisi anya vyakti ko diya jaataa he, is vyakti ko daan diye gayi rakt yaa ang se dengue ho saktaa he. kuch deshon jaise singapore main dengue aam he. in deshon main, 10,000 rakt aadhanon main se 1.6 se 6 tak dengue failaate hai.garbhavastha ke dauraan yaa bachche ko janm dete samay dengue virus maan se bachche main bhi fail saktaa he. dengue aamtaur par kinhi or tareekon se nahin failata he.
 dengue se peedit vayaskon se adhik shishuon tathaa bacchon main beemaari kii gambhirtha hone kii adhik sambhaavna hoti he. bachche yadi acchhee tarah se poshit hon to unke gambhir rup se biimaar hone kii adhik sambhaavna he . mahilaon kii apeksha purushon main gambhir beemaari kii sambhaavna adhik hoti he. puraani kii bimaariyaan jaise madhumeh tathaa asthma vaale logon main dengue jivan ke liye khatra ho saktaa he.
 jab machhar kisi vyakti ko katata he to isaki laar maanav kii twachaa main pravesh kar jaati he. yadi machhar ko dengue he to virus isaki laar main hota he. isaliye jab machhar kisi vyakti ko katata he to virus machhar kii laar ke saath vyakti kii twachaa main pravisht ho jaataa he. virus vyakti kii shwet rakt kanikaon se jud kar unamem pravesh kar jaataa he . jab shwet rakt kanikaayen sharir main idhar-udhar jaati hai to virus purnutpaadan karata he. shwet rakt kanikaayen kai tarah ke sanketon protein ke madhyam se pratikriya karti hai jaise interlukins, interferon tathaa tumor parigalan kaarak. in protein ke kaaran dengue ke saath bukhaar, flu jaise lakshan tathaa gambhir dard paidaa hote hai. 
 yadi kisi vyakti ko gambhir sankraman hai to virus uske sharir main or adhik teji se badhata he. kyonki virus kii sankhya bahut adhik he isaliye ye kai or angon ko prabhavit kar saktaa he. choti rakt keshikaon kii deevaaron se rakt ris karke sharir ke cotaron main chalaa jaataa he. is kaaran se rakt keshikaon main kam rakt kaa pravaah hota he. vyakti kaa raktchaap itnaa kam ho jaataa he ki hriday mahatvapurn angon ko paryaapt rakt kii aapurti nahin kar paata he. saath hi, asthi majja paryaapt platelets kaa nirmaan nahin kar paati he, jo rakt kaa thakka banane ke liye jaruri he. paryaapt platelets ke bina, vyakti ko raktasrav hone kii samasya hone kii kaaphi sambhaavna he. raktasrav, dengue ke kaaran paidaa hone vaali mukhya jatilta he.
 swasthya seva peshewar aamtaur par sankramit vyakti kii jaanch karke or yah dekh kar ki uske lakshan dengue se milte hai, dengue kaa nidaan karte hai. swasthya seva peshewar, is prakaar se dengue kaa nidaan karne main un kshetron main vishesh rup se sakasham ho sakate hai jahaan par yah aam taur par hota he. halanki, jab dengue praarambhik avasthaa main hota he to ise anya viral sankramanon se alag kar paanaa kathin hota he. kisi vyakti ko sambhawatah dengue tab ho saktaa he jab usko bukhaar ho tathaa nimna main se do lakshan holematlee or ulti; laal chakatte; saamaanya dard ; shwet rakt kanikaon ko kii kam sankhya; yaa sakaaratmak turnicket pareekshan. ve kshetra jahaan par yah biimaar aam he vahaan par koi bhi chetavanee chihn tathaa bukhaar is baat kaa sanket he ki vyakti ko dengue he.
 chetavanee chihn aam taur par dengue ke gambhir hone ke pehle dikhne lagate hai. turnicket pareekshan tab kaaphi hota he jab koi prayogshaala pareekshan nahin kiya ja saktaa he. turnicket pareekshan main swasthya seva peshewar raktchaap naapane vaale upkaran kaa patta vyakti kii bahon ke chaaron ore 5 minute tak baandhta he. phir yadi us vyakti kii twachaa par laal dhabbe dikhen to swasthya seva peshewar unki ginati karata he. dhabbon kii sankhya jitani adhik hogi vyakti ko dengue bukhaar hone kii sambhaavna utani adhik hogi. 
 chikangunia tathaa dengue bukhaar ke bich antar karnaa kathin ho saktaa he. chikangunia ek aisa viral sankraman he jisamen dengue jaise samaan lakshan hote hai tathaa yah bhi vishwa ke unhi hisson main hota he. dengue ke lakshan anya bimariyon malaria, leptopyrosis, typhoed bukhaar tathaa meningocokkal rog jaise ho sakate hai. aksar, kisi vyakti main dengue kaa nidaan hone ke pehle, uske swasthya seva peshewar is baat ko sunishchit karne ke liye ki vah vyakti inamen se kisi ek paristhiti se peedit na ho, kuch pareekshan karenge.
 jab kisi vyakti ko dengue hota he to uski shwet rakt kanikaon kii kam sankhya kaa prayogshaala pareekshan main dikhnaa sabase pehla parivartan dekha ja saktaa he. kam platelets sankhya tathaa chayapachay amlaraktata bhi dengue ke lakshan hai. yadi vyakti ko gambhir dengue he to aise anya badlaav bhi honge jo rakt kaa adhyayan karne par dekhe ja sakate hai. gambhir dengue ke kaaran rakt dhaaraon se taral kaa risaav ho saktaa he. jiske kaaran hemokonsontrishan ho saktaa he. yah rakt main albumin ke str ko bhi kam karata he. 
 kabhi-kabhaar gambhir dengue adhik phuffus pravaah yaa jalodar bhi utpann karata he. yadi isaki maatra paryaapt ho to swasthya seva peshewar ise rogi ke pareekshan ke samay dekh saktaa he. koi swasthya seva peshewar dengue ke shock syndrome ko pehle hi dekh saktaa he yadi vah sharir ke bheetar dravya dekhne ke liye chikitsiya ultrasound kaa upyog kar sake. lekin bahut saare aise kshetron main jahaan par dengue aam he, adhiktar swasthya seva peshewaron tathaa chikitsaalayon main ultrasound mashine nahin hoti hai.
 2009 main vishwa swasthya sanghathan nen dengue bukhaar ko do prakaaron main vargeekrut yaa vibhajit kiya: saral tathaa gambhir. iske pehle 1997 main WHO ne rog ko avibhedit tathaa dengue bukhaar main baanta tha. WHO ne tay kiya ki dengue bukhaar ko vibhajit karne ke is puraane tareeke ko saral karne kii zarurat he. isane yah bhi tay kiya ki purana tarika kaaphi simit tha: isamen ve sabhi tareeke shaamil nahin the jinase dengue apane ko prastut kar saktaa tha. halanki dengue vargeekaran kaa tarika aadhikarik rup se badla gaya tha lekin purana vargeekaran abhi bhi prayog kiya jaataa he. 
 WHO kii puraani paddati main dengue rakthasravi bukhaar ko chaar charnon main vibhakt kiya gaya tha, jinako grad I–IV kaha jaataa tha:
 dengue bukhaar kaa nidaan microbiloji sambandhi prayogshaala pareekshan dwaara kiya ja saktaa he.kuch bhinn pareekshan bhi kiye ja sakate hai. koshikaon ke culture main ek pareekshan dengue virus ko pruthak karata he. ek anya pareekshan virus se neucleic amlon kii pahchaan karata he, jisamen polimress chen riection kahi jane vaali takanic kaa istemaal kiya jaataa he. ek teesraa pareekshan virus ke antigen kii pahchaan karata he. ek anya pareekshan rakt main unpratirakshiyon kii pahchaan karata he jo dengue virus se sharir ko ladane kii kshamta dete hai. virus isolation tathaa neucleic amla pahchaan pareekshan, antigen pahchaan se behatar kaam ke hote hai. halanki in pareekshanon kii laagat adhik hoti he, isaliye ye adhik sthanon par uplabdh nahin hai. jab dengue rog apane praarambhik charnon main hota he to yah saare pareekshan nakaaratmak ho sakate hai 
 pratirakshi pareekshan ke alaava ye prayogshaala pareekshan keval beemaari ke gambhir charan ke dauraan dengue bukhaar ke nidaan main sahaayak ho sakate hai. halanki, pratirakshi pareekshan is baat kii pushti kar sakate hai ke vyakti ko dengue, sankraman kii baad kii avasthaa kaa he. sharir pratirakshiyon kaa nirmaan karata he jo vishisht rup se 5 se 7 dinon baad dengue virus se ladate hai.
 dengue virus se logon ko bachaane ke liye abhi tak kisi vaxin ko sweekrut nahin kiya gaya he. sankraman ko rokane ke liye vishwa swasthya sanghathan ne machharon kii jansankhya ko niyantrit karne tathaa logon ko machharon ke kaate jane se bachaane kaa suzav diya he. 
 WHO ne dengue ke rokthaam ke liye ek kaarykram kaa suzav diya he jisamen 5 bhinn bhaag shaamil hai: 
 machharon ko niyantrit karne tathaa logon ko isse kaate jane se bachaane ke liye WHO kuch vishisht suzav bhi detaa he."adies aegypti" machhar ko niyantrit karne kaa sabase acha tarika yah he ki iske nivaason se mukti paayi jaay. logon ko pani ke khule paatro ko khaali rakhana chaiye . in kshetron main machharon ko niyantrit karne ke liye kitnashkon yaa jaivik niyantran agenton kaa bhi upyog kiya ja saktaa he. vaigyanikon kaa yah maananaa he ki organophosphate yaa pirethyroid insecteside kaa chhidkaav koi sahaayta nahin karata he. tehre hue pani ko samaapt karnaa chaiye kyonki yah machharon ko aakarshith karata he or isaliye bhi ki is tehre huye pani main jeevanuon ke paidaa hone se logon ko swasthya sambandhi samasyaayein ho sakati hai. machharon ke kaatane se bachane ke liye log aise kapade pahan sakate hai jo puri tarah se unki twachaa ko junk kar rakhen. ve ketterodhiyon kaa upyog kar sakate hai, jo machharon ko dur rakhenge . log, aaraam karte samay masahari kaa bhi upyog kar sakate hai.
 is samay koi vaxin bazaar me maujuud nahin he yadhpi thailand me prayog kaaphi had tak safal rahe he.
 dengue se bachaav kaa sabase prabhavi tarika machharon kii aabaadi pe kaabo karnaa he is ke liye yaa to larva pe niyantran karnaa hota he yaa vayask machharon kii aabaadi par. adis machhar kritrim jal sangrah paatro me janan karte he jaise tair, bottlen, cooler, guladaste in jalpatro ko aksar khaali karnaa chahie yahi sabase behatar tarika larva niyantran kaa mana jaataa he.
 vayask machharon ko kaabo me karne hetu kitnashak dhuna kisi seemaa tak prabhavi ho sakate he, machharon ko kaatane se roak dena bhi ek tarika he kintu is prajati ke machhar din me katate he jisase maamla gambhir ban jaataa he. ek nayaa tarika messosaclopus naamak jaleey keet jo larva bhakshi he ko ruke jal me daal dena he jaise ki gambushia machhlee malaria ke viruddh prabhavi upaay he. yah behad prabhavi, sasta tathaa paryaavaran mitra vidhi he iske viruddh machhar kabhi pratirohak kshamta hasil nahin kar sakate he kintu is hetu saamudayik bhagidaari sakriy rup se chahie.
 machharadaani, riplent, sharir ko dhak ke rakhana, tathaa prabhavit kshetron se dur rahanaa.
 pit fever kii vaikaseen ek sambandhit flavivyras ke viruddh he use dengue ke viruddh parivartit rup main prayog karne kii salaah di jaati he kintu is sambandh me koi vistrut adhyayan nahin kiya gaya he.
 argentina ke ek vaigyanik samooh ne 2006 me vishaanu ke prajnan tareeke ko khoj nikaala he jiske chalate aashaa kii jaati he ki uske viruddh prabhavi aushadhi khoj nikaali jaayegi.
 dengue bukhaar ke liye koi vishisht upachaar nahin he. lakshanon ke aadhaar par, bhinn logon ke liye bhinn upachaar hai. kuch log gharon par maatr taral pikar behatar ho sakate hai, jiske saath unke swasthya seva peshewar najdiki rup se unke swasthya kii nigaraanee karke yah sunishchit kar sakate hai ki ve behatar ho rahe hon. kuch anya logon ko antahshira dravya yaa rakt aadhaan kii aavashyaktaa ho sakati he. yadi kisi vyakti kii pehle se jatil swasthya sthiti kii samasya he to, swasthya seva peshewar us vyakti ko aspataal main bhartee karne kaa nirnay le sakate hai.
 jab kisi vyakti ko antahshira dravya kii jarurat hoti he to aam taur par unako isaki jarurat ek yaa do din ke liye ho sakati he. swasthya seva peshewar taral kii maatra ko badhayega jisase ki vyakti mutr kii ek tay maatra nirgat kar sake. taral kii maatra isaliye bhi badhaayi ja sakati he jisase ki vyakti kii hematokrit tathaa mahatvapurn chihn saamaanya sthiti par waapas aa sake. raktasrav ke jokhim ke kaaran swasthya seva peshewar, nasogastric intubeshan, antahpeshiy injection tathaa dhamniyon main panchar karnaa jaisi aakraamak chikitsa prakriyaaon se bachate hai. bukhaar tathaa dard ke liye essetaminophen di ja sakati he. sujan-rodhi dawa kaa ek prakaar jise NSAID kehete hai, prayog nahin kii jaani chaiye kyonki raktasrav hone kii kaaphi sambhaavna hoti he. yadi vyakti ke mahatvapurn chihn badalen yaa saamaanya na ho or yadi unke rakt main laal rakt kanikaon kii sankhya kam hoti ja rahi ho to rakt aadhaan ko jaldi shuru kiya janaa chaiye. jab rakt aadhaan kii aavashyaktaa ho to vyakti ko sampurna rakt yaa pack kii gayi laal rakt kanikaon ko diya janaa chaiye. platelets tathaa tazaa freez kiya plasma, aam taur par sanstut nahin kiya jaataa he.
 jab vyakti dengue ke sudhaar vaale charan main hota he to aam taur par use or antah shira dravya nahin diye jate hai jisase ki uske sharir main taral kii maatra adhik na ho. yadi dravya kii adhikta ho jaay lekin us vyakti ke mahatvapurn chihn sthir hon to sirf or dravya diye jane ko rokna hi paryaapt he. yadi vyakti rog kii jatil avasthaa main na ho to, use furosemide jaise loop mutrvardhak diye ja sakate hai. yah us vyakti ke rakt parisancharan se atirikt dravya ko baahar karne main sahaayak honge.
 dengue se peedit adhiktar log thik ho jate hai or unako baad main kisi tarah kii koi samasya nahin hoti he. dengue se sankramit logon main 1 se 5% kii upachaar ke abhaav main mrityu ho jaati he. achche upachaar ke baavjood 1% se kam logon kii mrityu ho jaati he. halanki, gambhir dengue se peedit logon main se 26% kii mrityu ho jaati he. 
 dengue 110 se adhik deshon main aam he. prayek varsh, puri duniya ke 50 se 100 million log isse prabhavit hote hai. prayek varsh, puri duniya ke iske chalate aadhe million log aspataal main bhartee hote hai tathaa lagbhag 12,500 se 25,000 logon kii mrityu ho jaati he.
 dengue, sandhipadon dwaara failane vaala sabase aam viral rog he. yah mana jaataa he ki dengue ke upar prati million jansankhya main se lagbhag 1600 viklaangata samyojit jivan varsh kaa bhaar he. iskaa arth he ki dengue ke kaaran prati million jansankhya main se 1600 varshon kaa jivan samaapt ho jaataa he. yah utana hi he jitna ki rog bhaar anya bachapan yaa tibi jaisi ushnkaribandheey bimariyon kaa he. dengue malariake baad duusare number kii sabase mahatvapurn ushnkaribandheey beemaari he. vishwa swasthya sanghathan bhi dengue ko 16 upekshit ushnkaribandheey bimariyon main se ek maanata he.
 dengue puri duniya main or adhik aam hota ja rahaa he. 1960 ke mukaable 2010 main dengue 30 guna adhik aam tha. dengue ke vistaar ke liye kai sari chijen jimmedaar hai. shaharon main adhik log rahane lage hai. duniya kii jansankhya bad rahi he. adhik se adhik log ab antarrashtriya yatraaen kar rahe hai. global varming ko bhi dengue ke vistaar kaa ek kaaran mana jaataa he. 
 dengue sabase adhik bumadhya rekha ke aasapaas hota he. jahaan dengue hota he us kshetra main 2.5 billian log nivas karte hai. inamen se 70 pratishat log asia or prashanth kshetra se hai. america main dengue prabhavit in kshetron se yatra karke waapas aaye logon main se 2.9% se 8% log aise hai, jinako bukhaar ho jaataa he or jo yatra ke dauraan prabhavit ho jate hai. logon ke is samooh main malaria ke baad dengue doosraa sabase aam sankraman he jiskaa nidaan hota he.
 vaigyanik, dengue kii rokthaam tathaa upachaar ke margon par shodh kar rahe hai. log machharon par niyantran paane vaxin banane tathaa virus se ladane ke liye dawaaen banane par kaary kar rahe hai.
 machharon ko niyantrit karne ke liye kai saral kaam kiye gayi hai. udhaaharan ke liye gappiyaan yaa koppod ko tehre huye pani main machharon ke larva khaane ke liye daalaa ja saktaa he.
 vaigyanik, logon ko sabhi chaar prakaar ke dengue se surakshit karne ke liye vaxin banane par kaam kar rahe hai. kuch vaigyanik is baat se chintit he ki vaxin, antibody-nirbhar vruddhi ke kaaran gambhir rog ke jokhim ko badha saktaa he.sarvshereshth sambhav vaxin kii kuch bhinn gunvatttaayen hongi. pehla, yah surakshit hoga. doosraa, yah ek yaa do injection ke baad kaaryshil hoga. teesraa, yah sabhi prakaar dengue virus se suraksha pradaan karegaa. chauthaa, yah ADE nahin paidaa karegaa. paanchvaan, iskaa parivahan tathaa sangrahan aasaan hoga. chatha, yah kam-laagat tathaa laagat-prabhavi hoga. 2009 tak kuch vaxinon kaa pareekshan kiya gaya tha. vaigyanik aashaa karte hai ki pehla vaxin 2015 tak vyavsaayik nirmaan ke liye taiyaar hoga.fi
 vaigyanik, dengue bukhaar ke akraman kaa upachaar karne ke liye virus virdohi dawaaon ko banane ke liye tathaa logon ko gambhir jatiltaaon se bachaane kii disha main kaam kar rahe hai. ve is baat par bhi kaam kar rahe he ki virus kii protein sanrachana kis prakaar kii he. isse dengue ke liye prabhavi dawaaon ke nirmaan main sahaayta mil sakati he.
