 vashpak yaa bvyler ek band paatr hota he jisamen jal yaa koi anya drav garam kiya jaataa he. isamen garam karne se utpann vaashp ko baahar nikaalane kii samuchit vyavastha bhi hoti he jisase vaashp ko vibhinn prakramon yaa garm karne ke liye upyog main laayaa ja sake. isaki dizin is prakaar kii hoti he ki garm karne par kam se kam ushma barbaad ho tathaa yah vaashp kaa daab bhi sahan kar sake.
 isamen garam kiya hua yaa vashpikrut taral ko nikaalkar vibhinn prakramon main yaa ooshmeekaran ke liye prayukt kiya jaataa he, jaise- jal kaa ooshmeekaran, kendriya ooshmeekaran, vashpak-aadhaarit shakti-utpaadan, bhojan banane or safai aadi ke liye. 
 europe ke itihaas main byleron kaa ullekh yunaan or rome ke samrajyon ke samay se hi dekhne main aa rahaa he, lekin unka aadhunik rup main vikaas bahut dhire dhire hua he. shakti utpaadan karne ke liye vaashp kaa upyog 19veen shatabdi se aarambh hua, lekin jab trevithik ne ucch daab ke vaashp kaa upyog apane injanon main kiya, isse pehle boyler kaa koun sa ang kitna majboot or kis dhaatu kaa ho isaki ore kisi kaa dhyaan nahin gaya tha. unnisvin shatabdi ke aarmabhik dinon tak jo log kisi bhi kaam ke liye boyler banaate the, ve yaa to apane uplabdh sadhano or suvidha ke anusaar, athwa jahaan use baithaana he us jagah ke anusaar, uski akruti bana lete the. aarambh main boyler taanbe kii chaadaron se or baad main pitwein lohe se banane lage.
 majbootee or daab sahan karne kii drushti se boyler kii sarvottam akruti gol hi honi chahie, lekin ise bilkul sahi banane, sthirtapurvak tikaakar baitaane or aag kii garmi ko adhik se adhik maatra main pani tak pahunchaakar pani ko vaashp banane main badi jhanjhaten or kathinaaiyaan padati hai. majbootee kii drushti se golakaar ke baad duusari sabase uttam akruti belanaakaar he. at: jab se vaashp kaa upyog shakti utpaadan ke liye hone laga tab se byler belanaakaar hi banaae jate hai, chaahe ve akele ek hi dhol ke rup main hon athwa anek dholon ke sanyukt rup main, athwa dholon or anek naliyon ke sanyukt rup main. boyleron ke banane or sanchaalan ke nimitt, janata kii suraksha or boyleron kii kaaryakshmata kii drushti se ek alag shaastra hi ban gaya he, jiske kuch aavashyak vaigyanik niyam rajyon ke vidhaan main bhi aa gaye hai. inkaa paalan karne ke liye boyleron kaa prayek prayogkarta baadhya he.
 boyleron ko unki banaavat ke anusaar do mukhya virgon main baanta jaataa he : 
 agni-nalika boyleron main cornesh boyler sabase puraane prakaar kaa he. isaki banaavat bahut hi saral hoti he, jiske kaaran yah aajkal bhi kaam main aata he. isamen ek hi dhoomravahini nalika hoti he, jiske aage ke bhaag main bhatthi bani hoti he. aajkal yah boyler choti badi kai maapon main banaaya jaataa he. isaki choti se choti maap vyas main chaar foot ke lambaai main 10 foot hoti he or badi se badi maap 6 foot 6 inch vyas main tathaa lambaai main 24 foot hoti he. isamen ek hi bhatthi or dhoomravahini hoti he, at: badi maap ke boyler main koyala thik prakaar se nahin jal paata or uske brihad aakaar ke anupaat se uskaa tapt dharaatal bhi kam rahata he. isliye cornesh prakaar ke boyler main do bhatthiyaan baraabar baraabar bana dene se vahi lankashair boyler kahalaane lagata he. inaki anya banaavatein ek si hi hoti hai. chote se chote lankashair boyler kaa vyas 5 foot, 6 inch or lambaai 16 foot hoti he, tathaa bade se bade kaa vyas 10 foot or lambaai 30 foot hoti he. anek baar isamen teen bhatthiyaan bhi bana di jaati hai. cornesh or laikashair boyleron main saadharantaya vashp kii daab 180 pound prati varg inch tak hoti he. in donon prakaar ke boyleron ko ant: prajvalit boyler bhi kah sakate hai, vaise to inamen agni kii jwalaaye bhatthi ke peeche kii taraf se ghumkar boyler ko baahar kii taraf se bhi tapaati hai.
 cornesh or lankashair boyleron main ek se adhik bhatthi or bade bade vyas kii dhoomravahini laga dene par bhi unka tapt dharaatal icchaanusaar nahin badhane paata. at: is uddeshy kii purti ke liye kai prakaar ke boyleron main badi agninalikaay lagane ke badale chote vyas kii anek dhumr nalikaay laga di jaati hai, jinke kaaran boyler bahunalika boyler kehalaate hai. yah bahyat: prajvalit or ant: prajvalit, donon hi prakaar ke ho sakate hai. bahyat: prajvalit boyler un vanya pradhan kshetron main kaam main laae jate hai jahaan jangalon main hi lakdi chirane kii aara mashine baithai jaati hai. ye aakaar main kaaphi chote or halake hone ke kaaran suvahya hote hai. is kaaran inhen le jaakar iton kii buniyadi bhatthi par rakh kar kaam chalaaya ja saktaa he. ant: prajvalit boyleron ke dhol ke bheetar hi ek athwa do agni-nalikaakaar bhatthi banaakar or unka prajvalan kaksh iton kii buniyaad main banaakar, peeche kii taraf se garam gaison ko dhoomranalikaaon main se aage kii taraf lautaa kar chimney main se nikaal diya jaataa he. yah boyler drybac naam se prasiddh he. byleron main se eliphant, athwa tischibin naamak byler kaa europe main adhik upyog hota he. isamen do athwa adhik dhol ek duusare ke upar neeche lage rahete hai or unka paraspar sambandh bade vyas ke chote nalon dwaara hota he. uuparavaale dhol main patali nalikaay chaahe lagi hon yaa nahin, lekin nichevale dhol main avashya hi bhatthi or patali patali dhoomanalikaay hoti he. isi prakaar ke boyler kaa parishkrut rup jahaji kaamon ke liye bhi banaaya gaya he, jise scoch boyler kehete hai. isamen uparyukt boyleron ke sab gunon kaa samavesh ho gaya he. lekin iskaa prajvalanakaksh purnataya boyler ke bheetar hi he, at: isamen kisi prakaar kii iton kii chinai nahin kerani padati. pump aadi chalaane ke chote kaamon ke liye jo ant:prajvalit boyler banaae jate hai, ve bahudhaa khadey boyler hote hai. inhen cocktan boyler kehete hai. aise khadey boyler main moti moti do jalanaliyaan lagi hoti hai, jinhen gallove tub kehete hai. jalanaliyon ke laabhon kaa varnan aage kiya gaya he. rail ingine kaa boyler ant:prajvalit agninalayukt hi he, lekin isaki bhatthi main aajkal 2-4 jalanalikaay lagane kaa bhi rivaaj ho gaya he.
 is prakaar ke boyleron main chote aakaar ke khadey boyleron ko chhod kar, jinka ullekh upar kiya ja chukaa he, anya sab jalanalika boyler bahyat: prajvalit hote hai. inhen bahudhaa teen shreniyon main vibhajit kiya jaataa he : * jinamein jalpravaahee nalikaay kshitij tal se jhuki hui rahati hai, 
 pratham do shreniyon main to jal kaa pravaah swat: hi garmi kii parivahankriya dwaara hota rahata he, lekin tritiy shrenee ke boyleron main kisi pump kii sahaayta se balpurvak pravaah chaalu rakhaa jaataa he. sabhi jalanalikayukta, bahyat: prajvalit boyleron main upar or neeche kramash: vaashp or pani ke dhol rahete hai, jinhen paraspar choti athwa badi vyas kii jalanalikaaon se sambandhit kar ek athwa adhik sankhya main laga diya jaataa he. uuparavaale dholon main vaashp, athwa pani or vaashp, donon kaa mishran rahata he or nichevale dhol main keval pani or kabhi kabhi gadha pani or keechad bhi rahata he. is dhol ko macendram bhi kehete hai. vibhinn dholo kii nalikaaon ke parsparik sambandh main vividhta rahane ke kaaran in boyleron ke kai varg ban jate hai.
 aadi jalanalikayukta boyleron main baveqok-vilcox boyler sarvottam samajha jaataa he. isamen chaar inch vyas kii nalikaaon kii shreniyan hederon main donon taraf se lagaakar, unke siron ko phula diya jaataa he or phir in hederon ke upar kii taraf lagi chaar inch vyas kii hi, lekin kam lambaai kii, naaliyon ko usee prakaar se baith kar, unke upree siron ko vaashp dhol main baitaakar, neeche kii nalikashreniyon ke puure jaal ko dhol se aage or peeche kii ore se sambandhit kar diya jaataa he. peeche vaale hederon kaa sambandh, neeche kii ore se pankasangraahak se kar diya jaataa he, jisamen boyler ke kaam karte samay keechad or bahut gadha pani ikattha ho jaataa he jo suvidhanusaar baahar nikaal diya jaataa he. sthaliy boyleron main vaashp pani ke dhol ko naliyon kii lambaai kii disha main rakhaa jaataa he or jahaji boyleron main aadaa bhi rakh sakate hai.
 purvavarnit jalanalika boyler se isamen do bhinnataayen hai. is boyler kii naliyon kaa bahari vyas lagbhag shinch hota he or ve chah chah inchon ke antar par hederon se ek hi ore se judi hai or unka muda hua bhaag adhar main latakta rahata he, jis kaaran pani kaa pravaah ek hi disha main hota he. in patali patali naliyon ke bich ek kshetreey nalee or hoti he, jisase naliyon kii ek shrenee main se bahakar aayaa hua pani kshetreey nalee main jaakar, phir duusari shrenee main pravisht ho jaataa he. is boyler kaa upyog kaarkaanon ke alaava jahaji kaamon main adhik hota he. france ke jahaji bedon main iskaa adhik prachaar he. germany main bhi jahaji karmon ke liye isi se miltaa julata ek boyler banaaya gaya tha, jise durr boyler kehete hai.
 is boyler main do athwa teen vaashpadhol upar kii taraf or do athwa ek pani kaa dhol neeche lagaakar unhen mudi hui jalanalikaaon dwaara jod diya jaataa he tab us alpha boyler kehete hai. sidhi jalanalikaay lagane se kai laabh hote hai : pratham to vaayu kaa vyarodh badi saralata se kiya ja saktaa he; duusare sidhi nalikaaon ko aavashyaktaanusaar jis lambaai kii bhi chahen katkar lagaaya ja saktaa he, at: stock main phaltu naliyaan nahin rakhni padati; tisare pariksha karte samay naliyon kii pariksha dhol ke bheetar ghuskar saralata se kii ja sakati he or unhen badla bhi ja saktaa he.
 in boyleron kii ginati jahaajon boyleron main hoti hai, jo urdhwadhar naliyon ke liye prasiddh hai. isaki sab jalanalikaay sidhi hi hai or neeche ke dhol belanaakaar hone ke badale di aakaar ke hai. thorncroft boyler main baahar kii taraf rahanevaali nalika shrenee kuch dhanushakar mudi hoti he.
 aajkal audyogic kshetra main injanon, tarabinon tathaa anya prakaar ke yantron or prakriyaaon main vaashp kaa kharchaa itnaa adhik hota he ki saadhaaran boyler us aavashyaktaa ko puri karne main asamarth rahete hai. yaaro or sterling boyler, jinka hamane upar varnan kiya he, thode bahut parivartanon ke saath bade kaarkaanon or bijli gharon ke liye kuch adhik upyogi to ho gaye, kyonki sudhaar karne se unamem koyale kii bukani, tel or loha galane kii bhatthiyon se khaarij honevaali gaisen bhi jalaai jane lageen. phir bhi ve aadhunik kshetron main pichad gaye, kyonki jahaji kaamon ke liye to 575 pound prati varg inch daab kaa vaashp, jiskaa unchaa taap 399° sein. ho, kaaphi samajha jaataa he. yadi yaaro or sterlig boyleron main do lakh pound vaashp ukt daab or taap par prati ghanta bhi bana den, to ise kaaphi samajha jaataa he, lekin sthaliy kaarkaanon or bijli gharon main 1,000 pound prati varg inch or kabhi kabhi isse unche daab kaa vaashp bhi paanch lakh pound prati ghanta se bhi adhik maatra main kharch ho jaataa he. at: dhol or jalanalikayukta boyleron ke badale adhiktar jalanalikayukta kuch aise upkaran banaae jane lage hai, jinamein dhol to nammaatr ke liye vaashp sanchit karne ke nimitt hi lagaaya jaataa he. inaki or puraane boyleron kii akruti main ab koi samanta nahin rahi, at: inhen bhaapajanitr hi kehete hai. bhaapajanitr main vishuddh asut jal kaa panpon ke bal se patali patali naliyon main parivahan or unheen main vashpikaran bhi hota he. is prakaar ke boyleron ko prajvalanakaksh ek badi kothri ke rup main banaaya jaataa he, jisaki deevaaren agnisah iton kii banaakar unke sahare bheetar kii taraf jalanalikaaon kaa astr laga diya jaataa he jo bhatthi kii jwaalaon main se vikiran dwaara ai hui garmi ke ek bahut bade ansh ko sokh letaa he or shesh garmi yathapurv tirchhi jalanalikaaon or boyler ke dholon dwaara avashoshit hoti he.
 isi prakaar ke vuu vashpajanitr naamak ek bhimkarma vashpajanitr main koyale kii bukani jalaai jaati he. isaki rachana or nirmaan neuyork kii kambshchan ejineering korporation or landan kii kambshchan jenerator companiyon ne milakar kiya he. yah 800 pound prati varg inch kii daab par 75 hajaar pound se lekar chaar lakh pound prati ghanta vaashp kaa utpaadan karanevaala banaaya ja saktaa he. isaki bhatthi kothrinuma hoti he, jisaki deevaaron ke chaaron or anaachhadit jalanalikaaon kii ek parat lagi rahati he. is prajvalanakaksh ke chaaron konon par, neeche kii ore, koyale kii bukani sampeedit garam hawa se mishrit kar, balpurvak phuhaaron dwaara chodi jaati he. ekadam prajvalit hokar badi bheeshan agni ke bavandar ke rup main jalati hui gas upar ko uthati he or is prajvalan kaksh kii chat ke sameep naliyon ke madhya main se hoti hui praathmik atitptak ke kshetra main pravesh kar or vahaan se paravartit hokar, avamandak dwaar main se hoti hui atitptak main pravesh karti he, jisamen se neeche kii disha main bahati hui gas vayutptak main ghumkar upar uthati he. yadi mitopayojak laga ho, to gas usamen se hoti hui chimney main se baahar nikal jaati he.
 is prakaar ke vashpajanitr kam se kam jagah gherte hai, kintu adhik se adhik shaktishaalee vaashp kaa utpaadan kar sakate hai. inamen atomos, benson, lamont, lowelar, suljar monotub or wilox prasiddh hai. inhen bhi do shreniyon main vibhajit kiya ja saktaa he.
 lowelar, lamont or viloks kii ginati ek shrenee main hoti he or benson tathaa suljar monotub kii ginati duusari shrenee main hoti he.
 ise england ke bulver hampton kii jon tomson company se para ucchdaab kaa vaashp taiyaar karne ke liye banaaya he, jo england ke hi kai bijli gharon main 1,000 pound prati varg inch daab kaa vaashp taiyaar karata he, lekin isaki banaavat main aisi koi baat nahin jiske kaaran usamen nimnadaab kaa vaashp paidaa kar upyog main na laayaa ja sake. is vashpajanitr main koyale kii bukani athwa tel eendhan kaa upyog kiya ja saktaa he. vashpajanitr kaa mukhya bhaag vaashp or jalsangraahak dhol he, jisamen se pani apane gurutv ke kaaran neeche lage panpon main jaataa he. yah pump is pani ko mulaayam ispaat kii bani jalavitarak sheershikaaon main mukhya dholak kii daab se lagbhag 35 pound prati varg inch kii atirikt daab par, bhej dete hai. in sheershikaaon kii sankhya vashpajanitr kii rachana or samarthy ke anusaar kam yaa zyada bhi ho sakati he. yadi vashpajanitr nimna koti kii daab par kaam karata he, tab to sheershikaaon kii kaat ytaakar banaai jaati hai or yadi ucch daab par kaam karata he to sheershikaaon kii kaat gol banaai jaati he. sheershikaaon main pahunchne par pani vashpikaran nalikaaon main jaataa he, jinka munh sheershikaaon ke bheetar chhuchchhiyon ke rup main is prakaar thik hisaab se banaaya jaataa he ki unamem utana hi pani pravisht ho sake jitani maatra main vah nalee garmi kaa shoshan kar sakati he. prayek chhucchhi main kai chote chote chhed hote hai, jinamein se chhanakar pani jaataa he. chhuchchhiyon main jo bhi pani jaataa he use pehle rasinic reeti se mridu or vayurahit kar diya jaataa he, jisase naliyon main se guzarate samay uskaa vaashp banataa hi jaataa he. vaashp kii daab unchi hone ke kaaran vishisht aaytan bhi kam hota he or us taral kaa veg bhi bahut unchaa hota he, at: anya saadhaaran byleron ke samaan bulbule nahin uthte or is vaashp tathaa pani kaa ghaneebhoot mishran banakar dhol main waapas laut aata he.
 dhol main jaakar, pani kaa bhaag to neeche kii ore ikattha hokar phir pump main pahunchataa he or vaashp upree bhaag main ikattha ho uske upar kii ore se duusari nalee main hokar atitapak main pahunchataa he. atitapak main vaashp adhik garam ho jaataa he, jahaan ke upyog ke liye vah nishkasana valb dwaara nikaal liya jaataa he. jitna vaashp kharch hota he, uske baraabar ke pani kii kami puri karne ke liye ek doosraa pump mitopayojak ke madhyam se dhol main taaja bharnajal pahunchaata rahata he. naliyon main pani kii jo maatra pump ke dwaara chakkar khaati rahati he, uskaa bahut thodaa sa hi ansh bharnajal ke rup main aata he. at: us pump ke upar padanevaale bhaar main koi antar nahin padataa or sadaa vah ek si gati se hi chalata rahata he. is pump ke chalaane main vashpajanitr dwaara utpann shakti kii lagbhag 0.5% shakti hi kharch hoti he. yah pump pankhudi chakrayukt apkendrik hi hota he or isaki banaavat itani majboot hoti he ki vah janitr kii puri daab sah saktaa he. at: jalaparibhraman ke liye ek hi pump kaaphi hota he, lekin adhik saavdhaanee baratane ke liye do pump laga die jate hai. pratham pump to bijli se chalaaya jaataa he. or doosraa vaashp tarabine dwaara. jab pratham pump kharaab ho jaataa he tab nalon main jo dababhinnata utpann hoti he vah gej se maaloom ho jaati he. is samay in nalon se sambandhit bhinnak daab riley swayan chaitanya hokar, tarabine ke vaashp valve ko khol detaa he, jisamen doosraa pump bhi swayan chal padataa he.
 rail injanon ke vashpajanitr main paraucch daab kaa prayog pichley 30 varshon se ho rahaa he. inamen shmit prakaar kaa vaashpitra hota he, jisamen parkins ke aavrutt chakra ke anusaar vaashp banaaya jaataa he. kuch vaashpitra lophalar shwartscof ke siddhantanusaar kaam karte hai.
 vashpotpaadan ke liye prayukt honevaala jal mridu or shuddh hona chahie, anyathaa boyler kii kushalta or jivan kam ho jaataa he. bharnajal kaa taap 20° sein., yaa 40° sein., yaa iske upar bhi rah saktaa he.
 chote boyler se adhik vaashp praapt karne ke liye jal kaa atitaapan kiya ja saktaa he. atitaapan ke or bhi laabh hai.
 boyler main koi bhi idhan thos, drav or gasiy, jo suvidha se praapt ho, upyukt ho saktaa he, yadhyapi inke ooshmiya maan vibhinn hote hai. saadharantaya koyala, petroleum, lakdi tathaa gaisen prayukt hoti he .
