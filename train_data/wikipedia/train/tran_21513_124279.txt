 ishkedriyaan 2015 kii ek bollywood romantic film he jiskaa nirdesan ve.ke. prakaash ne kiya he. iske nirmaataa rajesh banga hai par isamen mahakshay chakravarti or evalin sharma or mohit datta ne abhinay kiya he. pehle ye film bombai velvit ke saath 15 may 2015 ko release hone vaali thi lekin baad main ise 29 may ko akele hi pradshit kiya gaya.
 ishkedariyaan prem, tyaag, parivaar ke mulya va sambandhon kii ek kahani he. is film main main mahakshay chakravarti, evalin sharma or mohit datta hai. evalin sharma is film kii mukhya nayika hai jo lavalin kaa kirdaar nibhaa rahi hai. lavalin vyavsaay se ek teacher he jo apane dada ke skool ke liye daan jamaa karnaa chaahati he. mahakshay chakravarti ne agam dewan kaa kirdaar nibhaayaa he jo kii ek milionair he or vah apane kaam ko sabase adhik pyaar karata he. mohit datta ne is film main ek utsaahi gayak kaa role kiya he.
 film ko aalochakon se mili jule rivyu or pratikriyaayein milin. "times of india" ne is film ko 5 main se 1.5 star ye kehete hue die, " is baar evalin sharma tang kapadon main nahin dikhaai deen lekin inaki acting abhi bhi bahut buree he. mahakshay ne acha abhinay kiya he lakin ye film kuch zyaada hi thakaaoo he. iskaa sangeet or unki lokations hi is film kii sabase acchhee chizein hai. iske alaava baaki sab kuch saadhaaran he.""radiff" kii paloma sharma ne likhaa ,"ishkedariyaan kii samasya ye he ki ye acchhee hone ke liye utani buree nahin he. ye vahi puraani or neeras kahani se yukt he. apane aap main hi khoi hui ye darshakon ko bhul jaati he. iske nirmaataaon ko darshakon ko jagaaye rakhane ke liye free chaay deni chaiye." inhone is film ko 1.5/5 star die. da indian express ne ise 5 main se 1 star diya or kaha kii is film ko kahani kisi puraani film kii tarah he jisame aap ye andaaza laga sakate hai kii ant main kya hone vaala he par phir bhi aapako ise 2 ghante tak dekhnaa padataa he." book maai sho ne kaha, " lav story sweet he par ghisi pity kahani or imotional drama kaa overdos bahut bor karata he. shuru hone ke kuch samay baad ye apana prabhaav kho detii he." da indian tox ne ise 4/5 stars die or patron ke abhinay kii saraahna kii.
 is film ko bharat ke anek shaharon main pramot kiya gaya. gayak ashish cor ke saath hi film ke anya pramukh paatr bhi upasthit rahe. film kaa indore, bhopal, pune, nagpur, amritsar, nai dilli, jaipur aadi shaharon main pramotion kiya gaya.
 film ke gane jeet ganguli, jayadev kumaar, or bilal said dwaara banaaye gaye hai jabaki film ke bol kumaar, kausar munir, manoj muntashir va bilal said ne likhe hai.
 saanchaa:V. K. Prakash
 y
