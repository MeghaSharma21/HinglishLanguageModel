 swaleenta mastishk ke vikaas ke dauraan hone vaala vikaar he jo vyakti ke saamaajik vyavhaar or sampark ko prabhavit karata he. hindi main ise 'aatmavimoh' or 'svaparayanata' bhi kehete hai. isse prabhavit vyakti, simit or doharaav yukt vyavhaar karata he jaise ek hi kaam ko baar-baar doharaana. yah sab bachche ke teen saal hone se pehle hi shuru ho jaataa he. in lakshanon kaa samucchy aatmavimoh ko halke aatmavimoh spectrum vikaar se alag karata he, jaise asparger syndrome.
 otism ek maansik rog he jiske lakshan janm se hi yaa baalyavastha se nazar aane lagaten hai. jin baccho main yah rog hota he unka vikaas anya baccho kii apeksha asaamaanya hota he.
 otism hone ke koi ek kaaran nahin khoja ja sakaa he. anushodhon ke anusaar otism hone ke kai kaaran ho sakate hai jaise-
 aatmavimoh kaa ek majboot anuvanshik aadhaar hota he, haalanki aatmavimoh kii anuvanshiki jatil he or yah spasht nahin he ki ASD kaa kaaran bahujine samvaad he yaa durlabh utparivartan . durlabh maamalon main, aatmavimoh ko un karkon se bhi joda gaya he jo janm sambandhi dosha ke liye uttaradaayi he.
 anya prastaavit kaarnon me, bachapan ke tike, vivaadaaspad hai or iske koi vaigyanik saboot bhi nahin he. haal kii ek samiksha ke anumaan ke mutabik prati 1000 logon ke peeche do maamle aatmavimoh ke hote hai, jabaki se sankhya ASD ke liye 6/1000 ke kareeb he. ausatan ASD kaa purush:mahila anupaat 4,3:1 he. 1980 se aatmavimoh ke maamalon main naatakeey dhang se vruddhi hui he jiskaa ek kaaran chikitsiya nidaan ke kshetra main hua vikaas he lekin kya asal main ye maamle bade he yah ek unuttarit prashn he.
 aatmavimoh mastishk ke kai bhaagon ko prabhavit karata he, par iske kaarnon ko dhang se nahin samajha jaataa. aamtaur par mata pita apane bachche ke jivan ke pehle do varshon main hi iske lakshanon ko bhaanp lete hai.
 shuruaati sangyanatmak yaa vyavhaari hastkshep, bacchon ko swayan kii dekhbhaal, saamaajik or baatcheet kaushal ke vikaas main sahaayta kar sakate hai. iskaa koi ilaaj nahin he. bahut kam aatistic bachche hi vayask hone par aatmanirbhar hone main safal ho pate hai. aajkal ek aatmavimohi samskruti viksit ho gayi he, jisame kuch logon ko ilaaj par vishwaas he or kuch logon ke liye aatmavimoh ek vikaar hone ke bajaay ek sthiti he.
 aatmavimoh ko ek lakshan ke bajaay ek vishisht lakshanon ke samooh dwaara behatar samajha ja saktaa he. mukhya lakshanon main shaamil hai saamaajik sampark main asamarthta, baatcheet karne main asamarthta, simit shauk or doharaav yukt vyavhaar he. anya pahaluon me, jaise khaane kaa ajeeb tarika haalaanki aam he lekin nidaan ke liye aavashyak nahin he.
 saamaajik vikaas aatmavimoh ke shikaar manushya saamaajik vyavhaar main asamarth hone ke saath hi duusare logon ke mantavyon ko samajhane main bhi asamarth hote hai is kaaran log aksar inhen gambhirtha se nahin lete.
 saamaajik asamarthataayen bachapan se shuru ho kar vyask hone tak chalati hai. otistic bachche saamaajik gatividhiyon ke prati udasin hote he, wo logo kii ore naa dekhte hai, naa muskuraate hai or zyaadaatar apana naam pukaare jane par bhi saamaanya: koi pratikriya nahin karte hai. otistic shishuon kaa vyavhaar to or chaunkaane vaala hota he, wo aankh nahin milaate hai or apni baat kehane ke liye wo aksar duusare vyakti kaa haath choote or hilaate hai. teen se paanch saal ke bachche aamtaur par saamaajik samaj nahin pradarshit karte he, bulaane par ekadam se pratikia nahin dete, bhaawanaaon ke prati asamvedansheel, mook vyavhaari or dusron ke saath mud jate hai. iske baavjood wo apni praathmik dekhbhaal karne vaale vyakti se jude hote he.
 aatmavimoh se grasit bachche aam baccho ke mukaable kam sanlagn suraksha kaa pradarshan karte hai yadhyapi yah lakshan ucch mastishk vikaas vaale yaa jinka e es di kam hota he vaale bacchon main gaayab ho jaataa he. ASD se grasit bade bachche or vyask chehron or bhaawanaaon ko pahchaanane ke pareekshan main bahut bura pradarshan karte hai.
 aam dharna ke vipareet, aatistic bachche akele rahanaa pasand nahin karte. dost bananaa or dosti banaae rakhana aatistic bachche ke liye aksar mushkil sabit hota he. inke liye mitron kii sankhya nahin balki dosti kii gunvattta myne rakhti he. ASD se peedit logon ke gusse or hinsa ke bare main kaaphi kisse hai lekin vaigyanik adhyayan bahut kam hai. yah simit aankade bataate hai ki aatmavimoh ke shikaar mand buddhi bachche hi aksar aakraamak yaa ugr hote he. dominic at al, ne 67 ASD se grast bacchon ke mata-pita kaa saakshaatkaar liya or nishkarsh nikaala ki, do tihaai bacchon ke jivan main aanse daur aate hai jab unka vyavhaar bahut bura ho jaataa he jabaki ek tihaai bachche aakraamak ho jate hai, aksar bhashaa ko thik se na jaanane vaale bachche nakhrel hote hai.
 baalyavastha main saamaanya bacchon va otistic bacchon main kuch pramukh antar hote hai jinke aadhaar par is avasthaa kii pahchaan kii ja sakati he jaise ki-
 ek tihaai se lekar aadhe otistik vyaktiyon main apane dainik jivan kii jaruraton ko puraa karne ke laayak bhashaa bodh tathaa bolne kii kshamta viksit nahin ho paati. sanchaar main kamiyaan jivan ke pehle varsh main hi drushtigochar ho jaati hai jiname shaamil he, der se bolnaa, asaamaanya bhav, mand pratikriya or apane paalak ke saath huye vaartalap main saamanjasy kaa nitant abhaav.
 duusare or tisare saal main, otistic bachche kam bolte hai, saath hi unka shabd sanchay or shabd sangyojan bhi vistrut nahin hota. unke bhav aksar unke bole shabdon se mail nahin khate. aatistic bacchon main anurodh karne yaa anubhavon ko baantne kii sambhaavna kam hoti he or unamem bas dusron kii baaten ko dohraane kii sambhaavna adhik hoti he .
 kaaryaatmak sambhaashan ke liye sanyukt dhyaan aavashyak hota he or is sanyukt dhyaan main kami, ASD shishuon ko anyon se alag karata he : udhaaharan: ho saktaa he bajaay us vastu ko jisaki ore wo ishaara kar rahe hai wo us haath ko dekhen jisase wo ishaara kar rahe hai or wo lagaataar aansa karne main vifal ho rahe hon. otistic bacchon ko kalpanasheel khelon main or bhashaa seekhney main kathinaayee ho sakati he.
 koi ek khaas doharaav aatmavimoh se sambadhit nahin he, lekin aatmavimoh in vyavhaaron ke liye uttaradaayi he.
 otism ko sheeghra pahchaanana or manorog visheshgy se turant paraamarsh hi iskaa sabase pehla ilaaj he. otism ke lakshna dikhne par manochikitsak, manovaigyanik, yaa prashikshit special agucator se sampark karen. otism ek aaajeevan rahane vaali avasthaa he jiske purna upachaar ke liye koi dawa kii khoj zaari he, atah iske ilaaj ke liye yahan-vahaan na bhataken va bina samay gavaayen iske bare main jaankaree praapt karen.
 otism ek prakaar kii vikaas sambanghit beemaari he jise puri tarah to thik nahin kiya ja saktaa, parantu sahi prashikshan va paraamarsh ke dwaara rogi ko bahut kuch sikhaaya ja saktaa he, jo use apane roj ke jivan main apni dekharekh karne main madad karata he.
 otism se grasit 70% vayaktiyon main maansik mandatha paayi jaati he jiske kaaran vah ek saamaanya jivan jeene main puri tarah se samarth nahin ho pate, parantu yadi maansik mandatha bahut aghik na ho to otism se grasit vyakti bahut kuch sikh paata he. kabhi-kabhi in bacchon main kuch aisi kaabiliyat bhi dekhi jaati hai jo saamaanya vayaktiyon kii samaj va pahuch se dur hoti hai.
 otism se grasit bachche ko nimnlikhit tareekon se madad di ja sakati he-
 yadi baccha koi ek vyavhaar baar-baar karata he to use rokane ke liye use kuch aisi gatividhiyon main lagaaein jo use vyast rakhen taaki ve vyavhaar doharaa na sake,
