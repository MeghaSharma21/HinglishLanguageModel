 hare chaare ko hawa kii anupasthiti main gadde ke andar rasadaar parirakshit avasthaa main rakhane se chaare main lactic amla banataa he jo hare chaare kaa piech kam kar detaa he tathaa harechaare ko surakshit rakhata he. is surakshit hare chaare ko saillej kehete hai.
 adhiktar kisaan bhusa yaa puaal kaa upyog karte hai jo saillej kii tulana main bahut ghatiya hote hai kyonki bhusa yaa puaal me se protein, khanij tatv evam urja kii uplabdhta kam hoti he.
 dane vaali fasalein jaise makka, jowar, jayee, bajra aadi saillej banane ke liye utam fasale hai kyonki inamen carbohydrate kii maatra adhadhik hoti he. carbohydrate kiadhikta se dabe chaare main kinvan kriya teevr hoti he. dalhneey fasalon kaa silage acha nahin rahata parantu dalhneey fasalon ko dane vaali fasalon ke saath milakar saillej banaaya ja saktaa he. anyathaa shashira yaa gud ke ghol kaa upyog kiya jaae jisase lactic amla kii maatra badhai ja sakati he.
 dane vaali fasalon jaise makka, jowar, jayee aadi ko saillej banane ke liye jab dane dudhia avasthaa ho to kaatna chahie. is samay chaare main 65-70 pratishat pani rahata he. agar pani kii maatra adhik he to chaare ko thoda sukha lenaa chahie. 
 saillej banane ke liye gaddho ke liye jagah kaa chunaav bahut mahatvapurn he. 
 saillej banane ke liye gadde kai prakaar ke hote hai. gonvon main saillej banane ke liye khattiyon kaaphi suvidhajanak or upyogi hoti he. gaddho kaa aakaar uplabdh chaare va pashuon kii sankhya par nirbhar karata he. gaddhon ke dharaatal main eenton se tathaa chaaron or cement evam into se bhalee bhaanti bharaai kar deni chahie jahon aisa sambhav na ho sake vahon par chaaron or tathaa dharaatal kii geeli mitti se khub lipai kar deni chahie. or inke saath sookhe chaara kii ek tah laga deni chahie yaa chaaron or deevaaron ke saath polithine laga den.
 jis chaare kaa saillej bananaa he use kaat kar thodi der ke liye khet main sukhaane ke liye chod dena chahie. jab chaare main nami 70 pratishat ke lagbhag rah jaye use kutti kaatane vaali mashin se chote-chote tukdon main kaat kar gaddhon main acchhee tarah dabaakar bhar dena chahie. chote gaddhon ko aadmi pairo se dabaa sakate hai jabaki bade gadde tractor chalaakar dabaa dene chahie. jab tak jameen kii tah se lagbhag ek meter uchon dher na lag jaye bharaai karte rahanaa chahie. bharaai ke baad upar se gumbadakaar bana den or polithin yaa sookhe ghaas se dhak kar mitti acchhee tarah dabaa den or upar se lipai kar den taaki is main baahar se pani tathaa vaayu aadi na ja sake.
 gadde bharne ke teen maheene baad gaddhon ko kholana chahie. kholte samay dhyaan rakhen ki saillej ek taraf se paraton main nikaala jaae or gadde kaa kuch hissaa hi kholaa jaae tathaa baad main use dhak den. garhdha kholane ke baad saillej ko jitna jaldi ho sake pashuon ko khilaakar samaapt karnaa chahie. gadde ke upari bhaagon or deevaaron ke paas main kuch fafundi lag jaati he. yah dhyaan main rakhen ki aisa saillej pashuon ko nahin khilaanaa chahie.
 sabhi prakaar ke pashuon ko saillej khilaayaa ja saktaa he. ek bhaag sookhaa chaara, ek bhaag saillej milakar khilaanaa chahie yadi hare chaare kii kami ho to saillej kii maatra zyada kii ja sakati he. saillej banane ke 30-35 din baad saillej khilaayaa ja saktaa he. ek saamaanya pashu ko 20-25 kilogram saillej pratidin khilaayaa ja saktaa he. dudharu pashuon ko saillej doodh nikaalane ke baad khilaayen taaki doodh main saillej kii gandh na aa sake. yah dekha gaya he ki badhia saillej main 85-90 pratishat hare chaare ke baraabar poshak tatv hote hai. isliye chaare kii kami ke samay saillej khilaakar pashuon ko doodh utpaadan badhaaya ja saktaa he.
