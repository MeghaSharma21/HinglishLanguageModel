 kreemia kaa yuddh tak kaala sagar ke aasapaas chalaa yuddh tha, jisamen france, britain, sardenia, turki ne ek taraf tathaa rus ne duusari taraf se ladaa tha. 'kreemia kii ladaai' ko itihaas ke sarvaadhik moorkhtapurna tathaa anirnaayak yudhon main se ek mana jaataa he. yuddh kaa kaaran slavvaadi rashtriyata kii bhaavana thi. iske atirikt duusare taraf turki ke dharmik atyaachaar bhi kaaran bane, kintu behad khun kharabe ke baad bhi nateeja kuch bhi nahin niklaa.
 yah yuddh kadachit akaaran ladaa gaya tha phir bhi europea itihaas main iskaa vishesh mahatv aankaa jaataa he. un dinon europea deshon main logon kii yah dharna ho gai thi ki rus ke paas itane adhik shastrastra hai ki vah ajey he. usase log aatankit the. kustantuniya kii ore rajyavistaar karne kii rus kii niti peter mahan ke samay se hi chali aa rahi thi. apni is rajyavistaar kii aakankshapurti ke liye vah koi na koi bahaanaa dhoondhata rahata tha. is yuddh ko pehla aisa yuddh mana jaataa he jisamen janata ko pratidin kii ladaai kii khabar mili. da times akhbaar ke wiliam rasel or roger fenton ne patr main is ladaai kaa vivaran diya tha.
 is yuddh kaa sutarapaat ek chote se dharmik vivaad ko lekar hua. un dinon philistin, turki samrajya ke antargat tha. 1535 i. main turki ke sultan ne roman isaayiyon ke tirthasthanon kii dekhbhaal france ke sangrakshan main french catholic padariyon ko saunpa tha. isi prakaar turki sthit unani-isai sampradaay ke dharmik sthaan rus ke jaar ke sangrakshan main die gaye the. kintu france kii prakhyat rajkranti ke samay france apane uttardaayitv kii ore samuchit dhyaan na de sakaa. dhire dhire latin dharmasthanon par unani-isai sampradaay ke saadhuon kaa adhikaar ho gaya. 1850 i. main francenaresh napolian tritiy kaa dhyaan latin carch kii ore gaya; usne unke prabandh ko france ke sangrakshan main de dene ke liye turki ko likhaa. 1852 i. main usne apni is maang ko duharaaya. kuch hila-hawali karne ke baad turki ke sultan ne france kii is maang ko sweekaar kar liya. rus ke liye koi kaaran na tha ki vah turki ke is kaary par aapatti karata; kintu usne ise turki ko hadap lene kaa ek acha avasar samajha. unani-isai sampradaay kaa paksh lekar jaar ne sultan ko latin dharmik sthalon kaa prabandh unhen lautaa dene ko likhaa. isse england ashankit ho uthaa. use dar laga ki kustutuniya par rus kaa adhikaar ho jane par sthal maarg se bharat ke liye sthaayee khatra utpann ho jayega or yah aisa khatra hoga jiskaa kisi prakaar bhi saamana karnaa uske liye sambhav na hoga. vah rus ke viruddh turki kii sahaayta ke liye uth khadaa hua.
 france ke liye to rusht hone kaa spasht kaaran tha hi. rus uske tirthasthalon kii dekhbhaal ke adhikaar main hastkshep kar rahaa he. kintu isse bada kaaran yah tha ki jaar nicholas pratham ne france ke nae samrat ko ‘bhai’ sambodhit na kar ‘mitra’ sambodhit kiya tha. isaliye rus ke unani-isai sampradaay kaa pakshdhar banate dekh use apane rajvansh par khatra aata dikhaai padaa. austria ko bhi balcon kii ore roosi badhaav se ghabrahat hui. yadhyapi 1849 i. main austrianaresh ko apana paitruk singhaasana roosi sainik sahaayta se praapt hua tha, tathaapi is avasar par rus kii kritagyata maananaa or chup baithe rahanaa uchit nahin jaan padaa. uskaa jhukaav france or england kii ore hone laga. usne british rajdoot ke ishaare par rus kii chunauti ko thukraa diya. iskaa jo parinaam hona tha hua.
 july, 1853 main rus kii sena ne kooch bol diya or danyube nadi ke uttarvarti turki ke bhubhag-moldavia or balesia ke praanton par aadhikaar kar liya. tatkaal england or france kaa sanyukt nausenic bedaa turki kii sahaayta ke liye bosphorus pahunchaa; kintu angareji or francisi yupoton ke dekhte dekhte sinope ke nikat roosi nausena ne turki ke bede ko nasht kar diya. tab janvari,1854 i. ke anrabh main england or france kaa sanyukt bedaa kalasagar main ghusaa or donon deshon ne sheeghra hi rus ke viruddh yuddh kii ghoshnaa kar di. unhone apni rakshaatmak yuddh karne kii yojana banaai. kustutuniya kii raksha ke liye unhone galipoli main kilabandi karne kaa nishchay kiya. kintu iske purv ki angl-french senaayen kalasagar ke pashchimi tat par varna main ekatra hon, austria ke amaitreepurn rukh ko dekhakar rus ne apni sena ko turki ke adhikrut pradeshon se waapas bula liya. is prakaar rus dwaara turki par akraman kii sambhaavna samaapt ho gai. falat: england or france kii sthiti visham ho gai.
 varna main joro kaa haija failaa. sena vahaan chodi nahin ja sakati thi. duusari ore bina yuddh kiye apni sena ko swadesh lautaa le janaa donon hi desh ke shaskaon kaa apni hinata kaa dyotak jaan padaa. at: kuch karne kii dhun main unhone kreemia par akraman karne kaa nishchay kiya. uske dakshini tat par sevastopol main rus kaa nausenic adda tha. use adhikaar main karnaa unhone apana lakshya banaaya.
 durdharsh nirnay to in donon deshon ne le liya par uname se kisi ko bhi kreemia ke bhubhag ke sambandh main koi jaankaree na thi. utsaahi france ne jab is kathinaayee kaa anubhav kiya tab usne planchet par napolian mahaan kii aatma ko bulaakar usase salaah lene kii baat kii. rephet ne sevastopol or balklawa ke jo maanchitr taiyaar kiye the unka adhyayan-manan kiya gaya; ranvyuuh-visheshgy jaimini se salaah lee gai kintu koi utsahjanak baat saamne nahin aari. asafalataa kii hi sambhaavnaayen jaan padi. idhar british mantrimandal ko kisi prakaar ke gambhir chintan kii aavashyaktaa nahin jaan padi. usne kreemia ke nakshe par saamaanya dhang se drushtipaat kiya or kaha ki topon ke bal par sthaldam degree ke avaruddh kar kreemia ke prayadweep ko mukhya bhubhag se kaat dena koi kathin kaam nahin he. unhen tab tak is baat kaa gyaan na tha ki sthaldam degree ke donon ore samudr main do-teen foot se adhik jal nahin he. unhone yuddh ke liye aadesh jari kar die.
 14 sitambar ko senaayen upotoria pahaunchi. 17 sitambar ko unhone sevastopol kii or badhanaa aarambh kar diya. 20 sitambar ko unhone roosi sena ko haraaya kintu kisi prakaar kaa koi nirnaayak parinaam nahin niklaa. roosi senapati tadelben ne sevastopol ke durg main ghuskar durg kii raksha kii puri taiyaari kar lee. aangl-french sena ne durg par gheraa daal diya. aage koi karrwai ve kar paaen, iske purv jaada aa gaya; samuchit khanepine, vasradi kii vyavastha ke abhaav main sainik dayaneey sthiti main pad gaye. angareji sena kii sthiti to or bhi kharaab ho gai. jo jahaaj unke lise saamaan laa rahe the ve balklawa ke bandargah main bhayankar samudri tufaan main padakar nasht ho gaye. varsh samaapt hote hote 8,000 sainik biimaar pad gaye. aspataalon kii sthiti beemaari ko ghataane ke bajaay badhaanevaali thi. aadhe se bhi kam aadmi ladane yogya bache. jab florence nite angel mahila swayansevikaon ko lekar pahaunchi or bimaaron kii sevasushrusha kii vyavastha kii tab kahin sthiti main kuch sudhaar hua.
 jab sardi kam hui to duusari musiibat uth khadi hui. taar ke avishkaar se twarit sampark sthapit karne kii suvidha ho gai. at: donon deshon ke mukhyalayon se jo aadesh das din main pahonchte the ab 24 ghante main pahunchne lage. is suvidha kaa upyog england or france ne alag alag dhang se kiya. england ke liye sainik asafalataa kaa arth mantrimandal main ulatpher kii sambhaavna se adhik or kuch na tha. at: yuddh vibhaag ne uskaa upyog keval apane captain jevis ke swasthya ke prati chintaa vyakt karne main kiya. kintu france ke samrat ke liye to haar rajvansh ke vinaash kaa paigaam tha. at: ve apane senapati ko danaadan suzav, salaah or aadesh bhejne lage. falat: donon hi deshon ke senapatiyon ko taron ke is prakaar ke aadan-pradaan ke kaaran mej se uthakar or kuch karne or sochane kii fursat hi nahin rahi.
 phir bhi april aate aate un logon ne sevastopol ke ghere kii gati teevr karne kii cheshtaa kii. june main angareji sena ne radon par or francisi sena ne melecalf par akraman kiya parantu roosiyon ne donon hi akramanon ko vifal kar diya. kintu jab aangl-french sena ne kinberne par adhikaar kar liya tab rus ne yuddh jari rakhana vyarth samajha. is samay tak french naresh napolian bhi is yuddh se ghabara uthaa tha. vah aage yuddh karne ke paksh main na tha. kintu angarej, jinhen sevastopol ke akraman main asafalataa mili thi, khize hue the. ve yuddh jari rakhana chaahate the kintu akele rus se yuddh kar sakna unke bas kii baat na thi. nidaan paris main ek sandhi hui. is sandhi main anya baton ke atirikt mukhya baat yah thi ki danube nadi main sabhi deshon ke jahaajon ke liye yatayaat khol diya gaya; kalasagar tatasth kshetra ghoshit kiya gaya; prayek desh ke yupoton kaa vahaan aana nishiddh kar diya gaya. duusare shabdon main rus ko apane yudhpot kalasagar se hataa lene pade; kintu pandrah varsh ke bheetar hi sandhi kii ye baaten nirarthak ho gai.
 
 vienna congress ke pashchaat kreemia yuddh europe itihaas kii ek mahatvapurn ghatana tha. is yuddh ke falswarup ek ore jahaan rus kii turki sambandhi yojana vifal ho gai vahiin duusari ore turki ko nav jivan praapt hua. italy or germany ke ekikaran rus kii raajnneeti balkan prayadweep ke purna nirmaan evam antarrashtriya raajnneeti par is yuddh kaa gaharaa prabhaav padaa. is yuddh ke kai kaaran the. jo is prakaar he.
 rusi niti-
 19 veen shatabdi main turki samrajya kaa patan hota ja rahaa tha. isse phayda uthaakar vibhinn europea raashtra use aapas main baantna chaahate the. rus iske liye vishesh prayatnsheel tha. vah turki ke maamle main gahari abhiruchi lene laga. rus chahta tha. ki turki kamjor pad jaae taaki balcon kshetra main apni samrajya kaa vistaar kar sake. at: usne balcon prayadweep ke praja ko turki ke khilaaf andolan ke liye bhadakaayaa. rus kaa uddeshy turki ko samaapt karnaa tha. or turki samrajya ke khandhar par k vishaal rusi samrajya kaa mahal khadaa karnaa chahta tha. is liye jab bhi mauka mila rus europea ke saamana turki ke batwaare kaa prastaav rakhata tha.
 britain kaa swaarth-
 england rus kii mahatvakanksha kaa prabal virdohi tha. kyonki bhumadhya sagar main rus kaa pravesh englad ke liye sankat utpann kar saktaa tha. saath hi saath turki par rus kaa adhikaar hone se england kaa bhartiya samrajya bhi khatre main pad saktaa tha. isliye bhartiya samrajya kii suraksha ke liye turki ko rus ke adhikaar main jane se bachaane ke liye uski ahm bhoomika thi. england kabhi nahin chahta tha ki purv kii ore uskaa vistaar ho. halanki rus ne england ko apni ore milaane kii cheshtaa kii lekin use safalataa nahin mil saki. vibhinn prayaason ke baad bhi jab englad rus ke paksh main nahin ho sakaa to use talwaar ke bal par turki ko hadapney kii yojana bananaa shuru kar di.
 france kaa swaarth-
 europe ke biimaar raashtra turki par france kii najar bhi lagi hui thi. lui nepolian yuddh niti ke dwaara france kaa vistaar karnaa chahta tha. usne turki ke maamle main hastkshep karnaa shuru kiya. kreemia yuddh kaa shutrapat nepolian ke isi niti ke falswarup hua.
 mohammal ali kaa vidroh or europea rashtron kaa turki main hastkshep-
 mohammad ali mishra kaa governor tha. jo turki samrajya ke adhin tha. parantu mohammad ali ek swatantra shaasha tha. yunaan ke swatantraaa sangram main turki ko sahaayta dene ke babajood use koi laabh nahin hua tha. at: vah syria ke viruddh sainik kaarywahi kii. isapar turki kaa shultan ghabara gaya. usne rus se sahaayatka praapt kii. isse vibhinn rashtron main bejaini bad gai or pramukh europea deshon ne rusi sena ko waapas karnaa ke liye turki par yah dabaav daalana shuru kiya ki ve mohammad ali ke saath samjhauta kar le. samjhauta ke falswarup mohammad ali ko syria de diya gaya. idhar rus apni sahaayta ke badale turki se kuch naa kuch puraskaar chahta tha. 1832 main usne turki ke saath ek sandhi kii jiske dwaara turki par rus kaa prabhaav kaayam ho gaya. is ghatana se england chintit ho gaya usne europea rajyon kaa landan main ek sammelan bulaayaa. sabhi rashtron ne ek sandhi patr par hastakshar kiya. falat: turki par rus kaa prabhaav kuch kam ho gaya. iske pashchaat lagbhag das varshon tak shanti kaayam rahi parantu france main lui nepolian kaa jamaana aayaa to usne rus ke isaai kaa padriyon kaa paksh lekar purvi samasya ko ubhaarna shuru kiya cremia yuddh isaki kaa parinaam tha.
 dharmik kaaran-
 isaai kaa pavitra jerusalem turki samrajya ke adheen tha. vahaan roman or unani carch ke sanyasi rahete the. unke saath turki sultan kaa vyavhaar acha nahin tha at: 1742 ke sandhi ke anusaar roman sanyasi kii raksha kaa bhaar rus par kar diya gaya. parantu france ke kranti ke falswarup jab france main avyavashtha fail gai. to unani padri ne roman carch par akraman karnaa shuru kiya. lui nepolian ne roman padri kaa samarpan karnaa shuru kiya or rus ne unani padri kaa saath dena shuru kiya. at: purvi samasya bigadane lagi. teen varshon tak is samasya ko lekar europe main kutniti tanaav vyaapt rahaa. rus europe main kutniti tanaav vyapt rahaa. rus dharmik bahaanaa bana kar turki par akraman kar uske pradeshon par adhikaar karnaa chahta tha. 1853 main rus ne turki par akraman kiya tathaa noladavia or belaysia par adhipaty kar liya. rus par england or fransane turki ko sahaayta dene kaa aashwasan diya turki ko sahaayta dene kaa aashwasan diya 27 farvari 1854 ko england or france ne rus ko sanyukt chetavanee di ki rus turki kaa pradesh khaali kar de. lekin santosh janak uttar na milane ke kaaran donon ne rus ke viruddh yuddh kii ghoshnaa kar di. yahi yuddh kreemia kaa yuddh tha. jisamen ek ore england, france or turki tathaa dusri rus oly bilkul akelaa tha yah yuddh do varshon tak chalata rahaa. dhan jan kii apaar kshati hui. rus kii jabardast paraajay hui. march 1856 main paris ke sandhi ke dwaara yuddh samaapt hua. is prakaar yuddh man mistra rashtron kii vijay or rus kii paraajay hui.
 30 march 1856 ko england, france, austria, turki, servia tathaa rus ke pratinidhiyon ne paris sandhi par hastakshar kiya. jiske anusaar kalasagar kii tatasth kshetra ghoshit kiya gaya. sabhi nadi kii anterrashtriya karan kar diya gaya. mol divia or bolegia par rus kaa sangrakshan samaapt kar diya gaya. servia kii swatantraaa kii guarantee di gai. turki ko europe ke raashtra samuh main shaamil kar liya gaya. tathaa uski akhandta or swatantraaa ko sweekaar kar liya.
 kreemia yuddh europea itihaas kii ek mahatvapurn ghatana maani jaati he. is yuddh ke bare main do prakaar kii dharanaye vyakt kii gai he. rabart merriott ne ise aadhunik yug kaa purn vyarth yuddh bataaya tha, unhone likhaa he. “The only perfectly useless modern war that has been waged.” iske vipareet lard kromar kaa kahana he. ‘yadi kreemia yuddh nahin hota to turki par rus kaa adhipaty kaayam ho jaataa’ da. em. kedelvi ne likhaa he. ‘kreemia yuddh ke falswarup rus kii turki sambandhi yojanaon ko roak diya gaya. rus kii jabardast paraajay hui. turki ko europe ke sangrakshan main nav jivan mila nepolin kii dhak jam gai. england kaa rashtriya rin bad gaya or austria ne ek mahaan desh kii shatru mol lee. rabart morit kaa vichaar kuch anshon main stay prathit hota he. kreemia yuddh ke pashchaat turki kaa patan avashyabhanvi ho gaya. servia ko swatantraaa pradaan kii gai. yah anya paradheen deshon ke liye prerana strot sabit hua. or videshi apni swadhinata ke liye baichaiyn ho uthe. kreemia yuddh kaa pramukh uddeshy rus ko kamjor bananaa tha. parantu yah uddeshy bhi safal nahin ho sakaa. yah sochna ki rus aage chajalkar shant ho jayega galat sabit hua. mauka milte hi vah purv samasya main pun: kud padaa paris kii sandhi kaa uddeshy rusi mahatvakankshaon par ankush lagaana tha or turki ko jivit karnaa tha parantu yah bhi pari nahin ho sakaa. at: yah kaha ja saktaa he. ki jin uddeshyon kii purti ke liye yuddh ladaa gaya tha. us drushti se yah vyarth sabit hua. england yaa france kisi ko laabh nahin pahunchaa. parantu itnaa hote hue bhi kreemia yuddh ko purna vyarth yuddh nahin kaha ja saktaa. vastav main iskaa apratyaksh parinaam doorgaami or mahatvapurn sabit hua. ketolavi likhaa he. “it is indirect results were greater out of the mud of Cremica new Italy way made and less of obviously a new Germany”vastut: 19veen shadi kii aane vaali ghatnaon par is yuddh kaa aisa nishchit prabhaav padaa ki 1815 main vienna main jis mahatv kaa nirmaan kiya gaya tha uski neenv hill gai.
 turki par prabhaav-
 is yuddh ke falswarup turki ko navjiv mila. vah europe ke raashtra samuh main shaamil ho gaya. uski akhandta or swatantraaa sweekaar kar lee gai. rus kaa bhay samaapt ho gaya.
 rus par prabhaav-
 is yuddh ne rus kii sainik shakti ko aghat pahunchaaya or jaar shahi kii kamajori ko ujagar kar diya. use adhik kshati bhi uthaani padi itihaaskaar hojan kaa vichaar he. ‘is rashtriya apmaan main bhavishya kii aashaaen nihit thi. jis prakaar sena kii paraajay ke baad sainik purna gathan hua usee prakaar rus kaa purnnirmaan bhi hua yah rus ke itihaaskaar kii mahatvapurn ghatana he. kyonki is paraajay ke baad hi yahan vyapak sudhaar hua parantu kreemia yuddh kaa sarvaadhik mahatvapurn parinaam yah hua ki iskaa kustuntuniya par adhikaar karne or kaala sagar ko rusi jhil banane kaa sapana bhang ho gaya.
 england par prabhaav-
 is yuddh main england kaa uddeshy pura ho gaya. rus ke vistaar par pratibandh lag gaya lekin isse england ko dhan jan kii apaar kshati hui uskaa rashtrikar baad diya gaya jisase sudhaar yojanaayen ko lagu karne main kathinaayee hui.
 france par prabhaav-
 yuddh ke chalate france ke gaurav main kaaphi vruddhi hui. yuddh main rus kii paraajay hui. nepolian ne france kii paraajay kaa badla rus se le liya.
 italy par prabhaav-
 is yuddh kaa prabhaav italy or germany par bhi padaa yadi yah yuddh nahin hota to italy or germany kaa ekikaran nahin ho paata vastav main is yuddh ke dwaara italy ko kaaphi phayda pahunchaa.
 austria par prabhaav-
 austria ke dwaara tatasthta kii niti apnaane se england or france, aprasann ho gaye. rus bhi naaraaz ho gaya. austria mitra viheen ho gaya or uskaa saath dene vaala koi nahin bachaa.
