 goleey darpan ve darpan hai jinka paravartak tal goleey hota he. 
 ye do tarah ke ho sakate hai -
 kuch darpan aise bhi upyog kiye jate hai jinka paravartak tal samtal yaa goleey na hokar kisi anya rup kaa hota he, jaise paravalayakaar . inkaa upyog paravartak doordarshee aadi prakaashiya upkarnon main kiya jaataa he. inke upyog se goleey darpanon main paayi jane vaali 'goleey vipathan' kii samasya se chhutkaaraa mil jaataa he.
 
 goleey darpanon se vipathanmukt bimb keval unke vakratakendre par hi banataa he. praaia: anya sabhi shankukaaton ke isi prakaar ke prakaashiya gun hote hai or inhen gunon ke aadhaar par unka prakaashiya mahatv niyat kiya jaataa he. paravalay kaa gun hota he ki uske focus se chalane vaali sabhi kirane paravartan ke uparaant aksh ke samaantar chali jaati hai. is gun ke upayogarth paravalayaj darpanon kaa nirmaan kiya jaataa he. atyant deergh bimbantaron ke liye inkaa upyog kiya jaataa he.
 isi prakaar dirghavritt ke is jyamitiya gun kaa, ki iske ek focus par sthit vastu kaa sutikshn bimb duusare focus par banataa he, upyog dirghavrittajeey darpan ke nirmaan main kiya jaataa he. lagbhag yahi visheshta atiparavalayaj darpan main bhi pai jaati he. antar itnaa maatr hota he ki dirghavrittajeey darpanon main kaalpanik vastu kaa bimb pratiyaman or vaastavik vastu kaa bimb vaastavik hota he, kintu atiparavalayaj darpanon dwaara vaastavik vastu kaa pratiyaman bimb or kaalpanik vastu kaa vaastavik bimb ban jaataa he.
 ucchsamarthy sampann doordarshiyon tathaa anya anek prakaashiya yantron main darpanon kaa upyog kiya jaataa he. durgam chotiyon, shikharon ev akashiya pindon kii unchaaiyaan naapane ke liye vyavahrut yantra, sextent, main samtal darpanon kaa upyog hota he. visheshkar sudeergh focus antarvaali prakaash-yantra-pranaaliyon main paravalayaj, dirghavrittajeey tathaa atiparavalayaj darpanon kaa upyog kiya jaataa he. inke kuch drushtaant nimnlikhit hai:
 newtoneey doordarshee main paravalayaj darpan kaa prayog kiya jaataa he.
 cassigreneey doordarshee main ek paravalayaj tathaa ek atiparavalayaj darpan paraspar is prakaar sthit rahete hai ki atiparavalayaj kaa ek focus to paravalayaj ke ek focus par padataa he or doosraa focus paravalayaj ke nikat hi sthit hota he. falswaroop, paravalayaj dwaara nirmit pratiyaman bimb atiparavalayaj dwaara vaastavik bimb main parinat kar diya jaataa he.
 gregorian doordarshee main ek dirghavrittajeey tathaa ek paravalayaj darpan kaa prayog hota he. dirghavrittajeey ko paravalayaj ke focus bindu se kaaphi dur par rakhaa jaataa he or uskaa ek focus paravalayaj ke hi focus par padataa he. uskaa doosraa focus paravalayaj ke nikat hi padataa he. is vyavastha main paravalayaj dwaara nirmit praathmik bimb se dirghavrittajeey, ek dwitiyak bimb kaaphi dur banataa he.
