 kathgodam bharat ke uttrakhand rajya main sthit haldwani nagar ke antargat sthit ek kshetra he. ise aitihaasik taur par kumaun kaa dwaar kaha jaataa rahaa he. yah chota sa nagar pahaad ke paad pradesh main basaa he. gaula nadi iske daayen se hokar haldwani bazaar kii ore badhati he. purvothar railway kaa yah antim stesan he. yahan se bareli, lakhanu tathaa agra ke liye choti line kii rail chalati he. kathgodam se nainital, almoda, ranikhet or pithauragarh ke liye keemoyu kii basen jaati he. kumaun ke sabhi anchalon ke liye yahan se basen jaati hai.
 1901 main kathgodam 375 kii jansankhya vaala ek chota sa gaanv tha. 1909 tak ise ranibaag ke saath jodakar noticeid aria ghoshit kar diya gaya. kathgodam-ranibaag 1942 tak swatantra nagar ke rup main upasthit rahaa, jiske baad ise haldwani noticeid aria ke saath jodakar nagar palika parishad haldwani-kathgodam kaa gathan kiya gaya. 21 may 2011 ko haldwani-kathgodam ko nagar palika parishad se nagar nigam ghoshit kiya gaya, or phir iske vistaar ko dekhte hue iskaa naam badalakar nagar nigam haldwani kar diya gaya.
 kathgodam se teen kilometre nainital kii ore badhane par ranibagh naamak atyant romantic sthal he. kehete hai yahan par markendeya rishi ne tapasya kii thi. ranibagh ke sameep hi pushpabhadra or gagarchal naamak do choti nadiyon kaa sangam hota he. is sangam ke baad hi yah nadi 'gaula' ke naam se jaani jaati he. gaula nadi ke daahine tat par chithreshwar mahadev kaa mandir he. yahan par makar sakranti ke din bahut bade meley kaa aayojan hota he.
 'ranibagh' se pehle is sthaan kaa naam chitrashila tha. kehete hai katyuri raja pruthvipal kii patni rani jiya yahan chithreshwar mahadev ke darshan karne ai thi. vah bahut sundar thi. ruhela sardaar us par aasakt tha. jaise hi rani nahaane ke liye gaula nadi main pahaunchi, vaise hi ruhelon kii sena ne gheraa daal diya. rani jiya shiv bhakt or sati mahila thi. usne apane isht kaa samaran kiya or gaula nadi ke pattharon main hi samaa gai. ruhelon ne unhen bahut dhunda parantu ve kahin nahin mili. kehete hai, unhone apane aapako apane ghaghare main chipa liya tha. ve us ghaghare ke aakaar main hi shila ban gai thim. gaula nadi ke kinare aaj bhi ek aisi shila he, jiskaa aakaar kumaunni ghaghare ke samaan he. us shila par rang-birange pathar aise lagate hai, maano kisi ne rangeen ghaghara bicha diya ho. vah rangeen shila jiya rani ke smriti chinh mana jaataa he. rani jiya ko yah sthaan bahut pyaara tha. yaheen usne apana baag lagaaya tha or yaheen usne apane jivan kii aakhri saans bhi lee thi. vah sadaa ke liye chali gai parantu usne apane gaat par ruhelon kaa haath nahin lagane diya tha. tab se us rani kii yaad main yah sthaan ranibagh ke naam se vikhyath he.
 aaj ranibagh kumaun kaa audyogic sthaan bhi ho gaya he. yahan par ghadi udyog lag chukaa he. yah udyog hindustan mashin dools kaa paanchava udyog he. ranibagh main sena kaa checkpost bhi he. yah atyant romantic sthaan he.
 ranibagh se do kilometre jane par ek doraha he. daayin ore mudane vaali sadak bhimtal ko jaati he. jab tak motor-maarg nahin bana tha, ranibagh se bhimtal hokar almoda ke liye yahi paidal rasta tha. baayin ore kaa rasta jyolicot kii ore mud jaataa he. ye donon raste bhuvali main jaakar mil jate hai.
 ranibagh se saat kilometre kii duuri par 'dogaanv' naamak ek aisa sthaan he jahaan par sailaani thanda pani pasand karte hai. yahan par pahari falon kaa dher laga rahata he. parvatiy anchal kii pehali bayaar kaa anand yaheen se milanaa shuru ho jaataa he.
 kathgodam se 17.7 kilometre kii duuri par jyolicot sthit he. yahan se nainital kii duuri praayah 17.7 kimi hi shesh batch jaati he. arthath yah sthaan kathgodam or nainital ke bichombich sthit he. kumaun ke sundar sthalon main jyolicot kii gananaa kii jaati he. yah sthaan samudr kii sataha se 1219 meter kii oonchaai par sthit he. yahan kaa mausam gulabi mausam kehalaata he. jo paryatak nainital kii thandi hawa main nahin rah pate, ve jyolicot main rahakar parvatiy jalwaayu kaa anand lete hai. jyolicot main madhumakhi paalan kendra he. falon ke liye to jyolicot prasiddh he hi parantu vibhinn prakaar ke pakshiyon ke kendra hone kaa bhi is sthaan ko gaurav praapt he. desh-videsh ke anek prakruti - premi yahan rahakar madhumakhiyon or pakshiyon par shodh kaary karte hai. sailaani, padaarohi or pahaado kii ore jane vaale log yahan avashya rukate hai.
 jyolicot se jaise hi bas aage badhati he, vaise hi ek doraha or aa jaataa he. baayin ore mudane vaala maarg nainital jaataa he or daayin ore kaa maarg bhuvali hokar almoda, mukteshwar, ranikhet or karn prayag kii taraf chalaa jaataa he.
