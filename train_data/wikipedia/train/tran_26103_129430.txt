 eke 47 duniya kii sabase pehali or shaayad sabase acchhee assult rifl maani jaati he. iskaa vikaas soviet sangh ke mikhail kalashnicove ne kiya tha, isi kaaran ise kabhi kabhi kalashnicove rifl bhi kaha jaataa he.
 dwitiya vishwayuddh ke samay german sena ne asalt rifl kii sankalpana viksit kii unhone dekha kii zyaadaatar muthabhede 300 meter ke daayre ke bheetar hi hoti thi, jabaki us jamaane main jo rifle or kaartoos milte the unki shakti itani kam duuri kii ladaai ke hisaab se zyada hoti thi. is liye sena ne is prakaar kii rifl or kaartoos kii maang kii jisame sabamshin ke gun bhi ho or yah 300 meter ke daayre main kaam karti ho. iske parinaam savroop german sena kii es tii ji 44 rifl saamne aayi haalanki ye is prakaar kii pehali rifl nahin thi italy kii sena bhi sei-rigoti or soviet sena kii fedaarov evtamot rifl bhi isi shrenee kii thi. lekin german sena ne ye rifle bade paimaane pe prayog kii thi jis se unhen inkaa moolyankan karne kaa mauka mil gaya. soviet sena bhi german sena ke siddhanto or darshan se prabhavit hui or dwitiya vishwa yuddh ke baad inkaa paalan shuru kar diya. mikhail clashinicove ne apana hathiyaar diziner kaa karier hospital main jakhmi marij ke rup main bhartee hone ke baad shuru kiya tha. unke dwaara viksit kiye gaye pehle carbine dizin ko asweekaar kar diya gaya lekin unhone 1945 main hue asalt rifl dizin pratiyogita main bhaag liya. unka model 30 golio vaala gas base dizin tha. ise eke 1 or eke 2 kaa code naam diya gaya tha. 1946 main unke ek sahaayak alexander jaystev ne isame kai sudhar sujhaaye jo unhone anakani ke baad maan liye. ant main unke 1947 model main saadagi, bharosemandi or har haal main kaam karne kii visheshta thi, 1949 main unke is model ko soviet sena ne 7.62 kalashnicove rifl ke rup main sweekaar kar liya.
 kalashnicove rifl kii khaasiyate ye rahi he saral dizin, kaaphi chota sies tathaa bade paimaane pe utpaadan karne main aasaani, mikhail kalashnicove ne is baat se hameshaa inkaar kiya he ki unki rifl german es.tii.ji 44 kii nakal he, haalanki saare saboot unke kilaaf he, ham is rifl ko pehle kii samast rifl takneeko kaa mishran maan sakate he, iske loking dizin ko em 1 grand rifl se liya gaya he, iskaa trigar or sefti lok remington rifl model 8 se liya gaya he, jabaki gas system or bahari dizin es.tii.ji.44 se liya gaya he, kalashnicove kii team kii pahunch in sabhi hathiyaaron tak thi or is prakaar use pahiye kaa pun avishkaar karne kii jarurat nahin thi, khud unhone mana tha ki kisi cheez kaa avishkaar karne se pehle us kshetra main maujuud har cheez kaa adhyan kar lenaa chahie or maine khud is cheez ko anubhav kiya he.
 utpaadan ke praarambhik charan main is rifl ko kaaphi samasyao kaa saamana karnaa pada, pehle pahal iske jo model saamne aae the uname stampad dhaatu shit ke risiver lage hue the, iske guide or igekater trail ko veld karne main bhi dikkat aati thi jiske chalate ise bade paimaane pe asweekaar karnaa hota tha lekin utpaadan rokane ke sthaan par isame ek baari makinical risiver laga diya gaya yah ek manhagaa upaay tha lekin isko karne ke baad utpaadan kii gati bad gayi thi fir koi nae makenical risevar nahin lagaae ja rahe the pehle kii mosin nagaat rifl ke risiver hi prayog kiye ja rahe the, is samasya ke chalate hi 1956 tak soviet sena main ye riflein bade paimaane par vitarit nahin kii ja saki, tathaa is dauraan es ke es rifle hi sena ko di jaati rahi, ek baar utpaadan se judy dikkate sulajhate hi ke nayaa model ekeem sena main diya janaa shuru kiya gaya is nae model main stampd shit metal risiver laga tha iske bairal ke ant main ke majaal brake laga tha jisase rikoil ke samay majal upar nahin uthe, iske alaava isame haimer ritardar bhi laga hua tha taaki automatic goli chalaane ke samay simit sakhya main hi raund chale or hathiyaar ko koi nuksaan nahin ho, yah raund ridyosarbhi kehalaata haiye nayaa model puraane model se 1/3 kam baari tha yahi model aaj sabase zyada prachlan main he tathaa iskaa hi utpaadan aaj tak sabase zyada hua he yadhpi aam taur par ye bhed kissi ko gyaat nahin he sabhi riflon ko eke 47 kahana thik nahin he iname se kuch ekeem bhi he inkaa antar aap saath die chitra main kar sakate he eke 47 ke kul chaar bhed is prakaar he tip 1 a/b eke 47 kaa mul model, 1 b ko folding hetu badla gaya tha, inke donon taraf ek bada chhed rahata tha tip 2A/B isame steel forging kii gayi thi tip 3A/B duusare model kaa antim rup tip 4A/B sabase zyada prayog aane vaala model isame unnat kiya gaya risiver lagaaya gaya tha
 is ricel kii khasayit he iskaa saral dizin, chota aakaar or bahut kam laagat main badi sankhya main nirmaan karne kii suvidha, isaki kathorta or bharosemandi myth ban chuki he, ise arctic jaisi sardi padane vaale ilaake ko dhyaan main rakhkar banaaya gaya tha isame bahut zyada kachra fasane ke baad bhi ye kaam kar sakati he, lekin iske chalate iske nishane utane achche nahin rah jate he, soviet laal sena ise samooh main prayog karne vaala hathiyaar maanati thi, is kaa saamaanya jivan kaal 20 se 40 saal mana jaataa he jo iske rakrakhaav pe nirbhar karata he, kuch eke 47 ke saath sangeen bhi laagaa ke di jaati he
 is rifl main nishane lene main aasaani hetu ek lohe kaa gej peeche kii taraf laga hota he, rifl ke agle sire pe bhi nishhana lagane main saholiyat dene ke liye gej laga hota he, inako samyojit karne ke uparaant prayogkarta 250 meter tak nishaanaa aasaani se laga saktaa he iske andruni bhaago jaise gas chembar, bor aadi par chromium kii plating kii jaati he jis se is rifl kii jindagi bad jaati he or isame jang nahin lagati he, aadhunik kaal ke zyaadaatar kaartuson ke primer main paare ke ansh rahete hai jo kisi hathiyaar ko jang laagane or galane main sahyog dete he
 is rifl ko saim automatic or automatic donon tareekon se chalaaya ja saktaa he is gas apretad rifl main rikoil takanic se puraane kartos girte jate ahi or iske jatke se nae kaartoos aa jate he
 is rifl ko badi saralata se vighatit kiya ja saktaa he iske sanchaalan or vighatan karne kii takanee aap sandhrb main die gaye manual main dekh sakate he
 is rifl main 7.62*39 millimetre ke kaartoos aate he jo 710 meter prati scand kii gati se jate he ye adhiktam 400 meter kii duuri par jate he
