 anthony ruso or joseph "jo" ruso, jinhen samuhik rup se ruso bandhu ke naam se janaa jaataa he, america film or televijan nirdeshak hai. donon bhai sanyukt rup se apni zyaadaatar filmon ko nirdeshit karte hai, or kabhi-kabhi nirmaataa, screen lekhak, abhinayta or sampadak ke rup main bhi kaam karte hai. ruso bandhuon ne maarval cinemetic univers kii kai superhiro filmon ko nirdeshit kiya he, jiname captain america: da winter soljar, captain america: civil war, avangers: infinity war, or infinity war bhaag - 2 pramukh hai. ve kamedi shrinkhalaa community, or arested deveopment ke liye bhi jane jate hai, jiske liye unhone emmi puraskaar se sammanit kiya gaya tha.
 anthony or jo ruso kaa janm cleveland, ohio main hua. unke mata-pita petricia or besil ruso, ek vakil or purv nyaayadhish hai. unhone benedictin hai skool se praarambhik shiksha praapt kii, or phir cese western reserve uniwarsity main aage adhyayan kiya. jo ne iova vishvavidhyalay se bhi snaatak kii oopaadhi praapt kii, jahaan unhone angreji bhashaa, or lekhan main maharath hasil kii.
