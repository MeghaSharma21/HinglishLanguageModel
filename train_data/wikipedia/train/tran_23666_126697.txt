 anya: buddha dharm
 03 janvari 1868 se lekar 3 may 1947 tak japan ek vishwashakti tha, jise japani samrajya kaha jaataa he.
 japan ne 'desh ko dhanwaan banaao, sena ko shaktimaan banaao' ke naare ke tahat kaam karte hue badi teji se audyogikaran or sanyeekaran kiya jiske falswaroop vah ek vishwashakti banakar ubhara. aage chalakar vah 'aksh gathjod' kaa sadsy bana or asia-prashanth kshetra ke bahut bade bhaag kaa vijeta ban gaya. 1942 main jab japani samrajya apane charmotkarsh par tha tab 7,400,000 varg kilometre kshetra iske adheen iske adheen tha jiske hisaab se vah itihaas main sabase bada saamudrik samrajya tha.
 meiji punarsthaapan unnisvi shatabdi main japan main ek ghatnakram tha jis se san 1868 main samraat kaa shashan phir se behaal hua. is se japan ke rajnatik or saamaajik vaataavaran main bahut mahatvapurn badlaav aaye jinase japan tezi se aarthik, audyogic or sainya vikaas kii ore badhane laga. is kranti ne japan ke edo kaal kaa ant kiya or meiji kaal ko armbh kiya. is punarsthaapan se pehle japan kaa samraat keval naam kaa shaasha tha or vastav main shogun kii oopaadhi vaale sainik taanashaah raaj karata tha.
 unnisvin shatabdi ke antim charan main japan kaa utkarsh evam europeakaran asia tathaa naveen samrajyavad ke itihaas main ek ugantarkari ghatana mana jayega. meiji punahsthapana ne desh main ek nayaa jaagran paidaa kiya or japan main pashchimikaran tathaa sudhaaron kii ek lahar daud padi. kuch hi varshaan main japan dekhte-dekhte ek atyaadhunik raashtra ban gaya. ab kasi bhi samunnat europea rajya se uski talanaa kii ja sakati thi.
 japan ne shuru main apana aadhunikeekaran aatmaraksha ke uddeshy se kiya tha. yah us anubhav kaa parinaam tha ki jab tak japan swayan apane ko europea rajyon ko samakaksh nahin bana legaa, tab tak parishcham ke anya desh use chaiyn se nahin rahane denge or uski swatantraaa bhi samaapt kar denge. lekin, unnisvi sadi ke ant main japan kaa vah uddeshy samaapt ho gaya. ab japan main har kshetra main paashchaatya jagat kaa anukaran karne kii laalasaa jaagi. yah laalasaa rashtriya jivan main parivartan tak simit na rahi, varan samrajyavaadee jivan kii ore bhi bad gai, jiske falswaroop europea deshon tathaa america kii tarah vah bhi samrajyavaadee desh ho gaya.
 japan ke aadhunikeekaran kaa sabase mahatvapurn pahalu uskaa apurv audyogic vikaas tha. japan main bade-bade kal-kaarkaane khule or bahut bade paimaane par vastuon kaa utpaadan prarambh hua. is tarah, japan kaa audyogikeekaran hua or vah ek udyog pradhan desh ban gaya. aadhunik udyogikaran samrajyavad kaa sarvaadhik mahatvapurn prarek tv rahaa he. ek audyogic desh ko kai tahar kii chizon kii aavashyaktaa hoti he. udyog dhandhe chalaane ke liye sarvapratham kachche maal kii aavashyaktaa hoti he. phir, kachche maal se saamaan taiyaar kar unhen bechney ke liye bazaar kii bhi aavashyaktaa hoti he. japan ek chota sa desh he or uske audyogic saadhan atyant simit hai. apane udyog dhandhon ke liye vah swayan apane desh main praapt kachche maal se san tusht nahin ho saktaa tha; kyonki vah bahut hi aparyaapt tha. kachche maal ke liye vah duusare dashon par ashrith tha. yahi baat audyogic chizon ko bechney k liye bazaar ke saath bhi thi. jab utpaadan bade paimaane par hone laga to chizon ke khapat kii samasya ai. in donon baton ke liye japan ko duusare deshon par nirbhar karnaa tha.
 kachche maal or bazaar kii uplabdhi ke liye samrajyavaadee jivan kaa prarambh aavashyak ho gaya. in donon chizon kii prapti bahari pichde deshon par raajnneetik prabhutaa kar hi kii ja sakati he. koi bhi desh chaahe kitni bhi pichhadaa kyon na ho, is tarah swechhapurvak apana aarthik shoshan nahin hone degaa. aisi sthiti main pichde deshon ko apana bazaar banane ke liye or vahaan ke kachche maal dwaara apane vyavsaay ko badhaane ke liye un par raajnneetik prabhutv sthapit karnaa aavashyak ban gaya. raajnneetik prabhutv sthapit karne kaa ek upaay tha - yuddh. atev, is paristhiti main japan ko yuddh kaa sahaara lenaa padaa or is tarah uske samrajyavaadee jivan kaa aarambh hua.
 japani samrajyavad ke vikaas kaa doosraa kaaran vahaan sanyavad kaa vikaas tha. meiji punahsthapana ke baad japan badi teji se aadhuniktaa kii ore agrasar hua. is aadhuniktaa ko lahar main japan ke sainik punargathan par vishesh dhyaan diya gaya. iske purv japan kaa sainik sanghathan samantvaadi vyavastha par aadhaarit tha. lekin, meiji punahsthapana ke uparaant japan ke sainik sanghathan main amul parivartan hua. sena ke samantvaadi swaroop kaa ant kaa diya gaya. jab japan main anivaary sainik seva lagu kii gai or ek rashtriya sena kaa sanghathan hua. is sena ko prashikshit karne ke liye prasha se sainik visheshgy bulaae gaye, jinhone japani jalsena or sthalsena kaa sanghathan aadhunik prasian dhang se kiya. sena ko niyamit rup se vetan milane laga or sainikon par prasian anushaasan kaayam hua.
 shuru se hi japan ke log sainik manovriti ke the. nae yug main unki is pravriti ko or protsaahan mila. nai sangathit sena main kuch bade hi mahatvakankshi vyakti afasaron ke pad par asin the. ve aakraamak japan ko ugr or aakraamak sainik videsh niti kaa avlamban karnaa chahie. unhen japan kii sainik shakti par atyaadhik bharosa tha or iske bal par ve japan ke rajya kaa vistaar karnaa chaahate the. unka vishwaas tha ki japan kii sainik shakti ajey he or uske bal par apana rajya vistaar kar sakate hai. sainik afasaron kaa yah shaktishaalee gut desh kii raajnneeti par bada prabhaav rakhata tha. in logon ne japan kii sarkaar ko ugr aakraamak niti kaa anusaran karne ke liye baadhya kiya. ise lekar nikat pados ke deshon par japan kaa akraman shuru hua. japani samrajyavad kaa vikaas yaheen se maananaa chahie.
 unnisvin shatabdi ke ant main europea samrajyavad kaa asia or africa main charam vikaas ho chukaa tha. us samay europe ke vividh rajya or sanyukt rajya america donon hi japan ke aasapaas ke kshetron main apane samrajya kaa vistaar kar chuke the athwa karne main vyast the. china ko luutane-khasotne kaa kaam prarambh ho gaya tha. atev, apni suraksha ke liye yah aavashyak ho gaya ki japan bhi ugr aakraamak niti kaa avlamban kare.
 japani log apane ko shreshth prajati kaa maanate the. ve apane desh ko devloak tathaa apane samrat ko ishwar kaa rup maanate the. unka vishwaas tha ki shesh sansar ke log junglee or asabhy he or shreshth prajati hone ke kaaran unka adhikaar he ki ve duusari jatiyon par shashan karen. japan purv ke deshon main pehla desh tha jo europe ke kisi bhi desh kii barabari kar saktaa tha. atah apni sainyashakti ke bal par japan europea samaaj main pravisht hone kaa prayaas karne laga. 
 meiji samvidhan ke anusaar japan main july, 1890 main pehla chunaav hua or sansad kaa sanghathan hua. lekin, jaise hi sansad kii baithak shuru hui ki sarkaar se unki nonk-jhonk shuru ho gayi sansad waalon ne samvidhan main sanshodhan kii maang kii, taaki sarkaar sansad ke prati uttaradaayi ho. is baat kaa gatirodh utpann ho gaya. pradhanmantri matasookata masyasi is prastaav kaa kattar virdohi tha. atev, 1891 i. main usne sansad ko bhang kar diya or duusare chunaav kaa aadesh diya. is ashaant aantarik raajnneetik ne japani raajnneetigyon ne vichaar kiya ki yadi japan aakraamak niti kaa anusaran karne lage to sambhavatya desh kii raajnneetik main kuch sudhaar ho or logon kaa dhyaan deshiy ghatnaon se hatakar videshon main lag jaae. atev japani adhikariyon ne ugr evam aakraamak niti kaa avlamban karne kaa nishchay kiya. japani samrajywad ke udbhav ke mul main desh kii aakraamak videsh niti bhi thi. 
 sandarbh truti: "nb" naamak sandarbh-samooh ke liye tag maujuud hai, parantu samooh ke liye koi tag nahin mila. yah bhi sambhav he ki koi samaapti tag gaayab he.
