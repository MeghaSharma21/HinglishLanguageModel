 ek paheli lila ek bhartiya thriller bollywood film he jiskaa nirdesan bobi khan nen kiya he. iskaa nirmaan bhushan kumaar, krushan kumaar or ahamed khan ne kiya he. film main sanni leone mukhya bhoomika main hai.
 film ek punarjanm kii kahani hai. film kii kahani 300 saal pehle kii he. lila or uske premi kii hatya kar di jaati he. film main darshaya gaya he ki kaise lila kii adhuri kahani puri hoti jab ve aaj ke samay main waapas janm lete hai.
 yah film 10 april 2015 ko cinemagharon main pradarshit hui or acchhee kamai ke saath hit hui.
 landan kii super model mira lambey samay se depressant kii shikaar he. ek khaas baat se mira ko behad dar lagata he. yahi dar use hardam pareshaan karata he. is bich, ek aid ko shoot karne ke liye mira unit ke saath rajasthan pahunchati he.
 shooting jaisalmer main hoti he, jahaan uske saath ajibo-garib ghatnaayen hone lagati hai. mira kaa saamana yahaan ke rajkumaar ranvir se hota he. chand mulaakaat ke baad mira ko lagata he rajkumaar ke rup main use sachcha pyaar mil gaya he. rajkumaar se shaadi karke mira behad khush he.
 is kahani ke saath-saath film main ek duusari kahani bhi chalati he, jiskaa sambandh 300 saal pehle kii ghatana se he. sangeetkaar karan ke saath aisi kuch ghatnaayen hoti hai, jo use ek tantric ke paas jane ko majaboor karti he. yahaan aakar karan ko pataa chalata he ki 300 varsh pehle apane pichley janm main vah ek murtikar tha or apane kabeeley kii bindaas ladki lila se pyaar karata tha. lila bhi uske saath shaadi karke apni alag duniya basaa lenaa chaahati thi, lekin isi bich unke bich bhairav naam kaa mashhoor murtikar aata he. bhairav ko lila main apni nai murti banane kii prerana dikhaai detii he or vah lila kii behtareen murti bananaa chahta he. pehle to lila raji nahin hoti, lekin apane premi ke kehane par vah maan jaati he. apni gupha main bhairav ekant main lila kii murti banane main lag jaataa he, lekin uski khubarasurti par bhairav kii niyat kharaab ho jaati he.
 lekin jab use pataa chalata he ki uskaa shishy hi uskaa premi he, to unhen maar daalata he or murti ko diwaar ke peeche chupa detaa he. karan rajasthan jaakar bhairav virajana pahunchataa he. vahaan karan mira ko apane purvajanm ke bare main yaad dilaanaa chahta he par mira uskaa vishwaas nahin karti.
 karan "tere bin" gaan jaataa he jo mira ko uske pichley janm ke bare main yaad dil detaa he. tabhi vahaan par ranvir kaa chachera bhai bikram aa jaataa he or ranvir ko behosh kar, mira kaa apharan kar letaa he or use or karan ko bhairav virajana le jaataa he. vahaan par wo karan se lila kii murti ke bare main poochta hai or use pitataa he, tabhi mira ko sab yaad aa jaataa hai or wo bikram ko bataati he murti diwaar ke peeche hai.
 tabhi bikram us diwaar ko todakar murti dhund letaa he, kii tabhi ranvir aakar usko maar detaa he. ranvir karan ko bataata he ki vah shravan kaa nahin balki bhairav kaa punarjanm he. pichley janm main uske kiye kii sazaa use mil rahi thi. karan apane kiye kii sazaa khud ko dene ke liye aatmahatya karne kii koshish karata he, lekin mira or ranvir use maaf kar dete hai uski jaan bachaa lete hai.
 bobi khan ne kaha ki sani leone bhoomikaaon ke liye upyukt ekmaatr abhinetri thi. unhone yah bhi kaha ki bade abhinaytaon ne leone kii vajah se film karne se inkaar kar diya. abhinayta mohit ahlavat chaar saal baad filmon main laute. leone ke pati dainiel webar ko film main udaan parichaarak ke rup main ek chemia upasthiti bhi mili thi. jaisaa ki film do bahut alag yugon par phir se aati he, leone dwaara pahana jane vaala poshaak bhi dhyaan se dizin kiya gaya tha. leone ke vyaktigat stylist hitesh kapopara, jinhone purv main bhi sanni leone kii filmon ke liye veshbhusha taiyaar kii he, paaramparik saamaanon ke liye landan or rajasthan ke sthaneey bazaaron main shopping kii.
 film kii shooting mumbai, landan or rajasthan sahit vibhinn sthanon par kii gai. rajasthan main, yah doordaraj ke aantarik or gaanvon main filmai gai. jodhpur main, ek geet anukram ke liye sthaneey graminon ko shaamil kiya gaya. filmakaran shuru karne ke liye registan main ek kritrim gaanv bhi banaaya gaya tha. nagaur ke khimsar ke kile, bikaner ke lakshmi nivas mahal bhi shots main shaamil the or unhen film main shahi mahal ke rup main istemaal kiya gaya tha. kathith taur par, tej garmi main shooting ke kaaran sani ko twachaa sankraman se prabhavit hona padaa jisase unke sharir par chakatte pad gaye. sani leone ne film ke liye rajasthani boli bhi sikhi. unhone "dhol baaje" geet ke liye kaaryshaalaaon main bhaag liya or anbhavi koreographer saroj khan se shastreey nrity siikhaa. report ke mutabik, film main ek drishy ke liye sani ko 100 litre doodh se nahaana padaa tha.
 film kaa sangeet dow zyoos, amaal malik, meet bros anjan, tony kakkad or uzayr jaswaal ne banaaya he. film ke geet kumaar, manoj muntashir or tony kakkad ne likhe hai. manan munjaal ne film kaa pashrv sangeet banaaya he. tii-series ne film ke sangeet adhikaron kaa adhigrahan kiya he. film kaa pehla gaanaa "desi luk" 19 farvari 2015 ko release kiya gaya tha. film kii purna sangeet elbum jisamen 9 gane hai, 10 march 2015 ko release kii gayi.
