 champa ben bharat kii ek samaaj sevika evam saamaajik kaaryakarta thim. unhone ne bediya samudaay kii mahilaon ke utthan ke liye kaary kiya. iske liye unhen 2002-03 main rajya ke indira gandhi samaaj seva puraskaar sahit anya kai puraskaron se sammanit kiya gaya.
 unka janm 9 april 1935 ko himachal pradesh ke champa jile main hua tha or mrityu 22 janvari 2011 ko gram pathariya jila sagar main huyi.
 unka bachapan aise vaataavaran main bitaa jan bhagat singh inkulabi daur chal rahaa tha. subhash, nehru, patel aadi ke kaaryakalapon ko vah bahut ruchi ke saath suna karti thi. unka ghar aise khabaron kaa centre tha. desh bhakthi ke beej inke andar janm se ho gaye the. bade hone par unhone vinova ke bhudaan yajna ko samajha or isame jute gayi. 1962 main bharat par jab china kaa akraman hua, us samay ve sarvoday sammelan main bhaag lene surat gayi thi. akraman ke pashchaat unhone deharadun ke adivasee kshetra main jaakar aadi vaasi bacchon ko padhane kaa shuru kiya. uske baad gujarat ke mahaan sant ravishankar maharaj ke sanidhya main uttarakhand kii pad yatra main bhaag liya jiskaa sanchaalan sundar laal bahuguna ne kiya. 
 parampujya dhirendra majumdaar kii chhatrachhaaya main unhone jameen ke saath judakar kaam karnaa siikhaa 1974 se 1977 tak uttar pradesh bhoomi vyavastha samiti main rahakar shaskeey bhoomi kaa vitaran kiya. yah aar ke patil cameti ke naam se jaani jaati he. 
 nirmala deshpandey ke netratv main punjab main saan 1983-84 main sadbhaavna padayatra kaa sanchaalan kiya isi bich sitambar 1983 main akhil bhartiya rachanaatmak samaaj ke sammelan main unka bhopal aana hua. yahan pathariya gram ke kuch log aae huye the yahi unako kuch logon ek bedney mahila se milwaaya jo bediya samudaay ke utthan ke liye kaam kar rahi thi bediya samudaay main yaa jati jahaan parampara ke naam par balaat veshya vritti yaa to karai jati he yaa ve mahilaaye khud ise karti hai. us mahila ke muh se unhone jo suna or uskaa dard bhi mahasush kiya. usee sandarbh main vah vahaan 1983 main pathariya gram gayi. yah gaanv bhopal sagar road par sagar 28 kilo meter duuri par he vahaan pahunch kar jo kuch bhi dekha vah dukhat aashcharya hi tha. or vahiin se unhone sankalp liya or vahiin rahanaa bhi shuru kar diya. apane kaam kii shuruyaat ke liye logon ke paas gayi unheen logon me se ek bhai ne ashram ke liye dhai acre jameen di or yaheen se unke kaam kii shuruyaat huyi. dhire-dhire whon kii mahilaaye unke paas aakaar baithne lagi. or unhone gandhi ashram vinova ashram or bhoot se logon se madad maagi or desh ke khadi bhandaron se vistaar or kapade bhi maange. vah kahati he kii ek din un bahano ne sahasaa mujhase kaha ki ham apni ladakiyon ko is nark main dhakelengi balki unki shadia karenge. isse unako or adhik saahas mila kuch mahilaon ne unka puraa saath diya or isi vishwaas ke saath 10 april 1984 ke ramanavami ke parv par satyashodhan ashram kii sthapana kii. tab se us gaanv kii lagbhag ek bhi balika deh vyapaar main nahin gayi. unka prayaas safal rahaa aaj lagbhag 40 se jaada log sarkari naukari main he jo desh kaa samman badha rahe he. or 22 janvari 2011 ko vah dukhat ghadi bhi aa gayi jab champa bahan kaa beemaari se nidhan ho gaya.
 satya shodhan ashram madhya pradesh ke sagar jile ke pathariya gram main 1984 se bediya samudaay ke bich satat sudhaar kaa kaam kar rahaa he. bediya jati ko deh vyapaar se mukt kar unhen shiksha, rojgaar evam aatm sammaan kaa jivan dene kii disha main ashram chunauti purna bhoomika nibhaa rahaa he. 
 bharat vividh saanskrithik paramparaon kaa desh he. vibhinn jati, dharm, bhashaa or mat matantaron vaale is upadweep main kai pracheen prathaen samaaj kaa abhinn hissaa he. kintu durbhagay se kuch roodhiyaan paramparaen apane vikrut rup se samaaj or raashtra kaa hi nahin balki maanavtaa ko bhi kalushit kar rahi he. aisi hi ek pratha deh vyapaar he. yah mulata madhya pradesh kii lagbhag chhattis jatiyon main sadiyon se chali aa rahi he. isanki ek mukhya jati bediya ke naam se jaani jaati he. ek anumaan ke anusaar puure bharat main is jaati ke lagbhag paanch lakh se bhi adhik log nivas karte he. yah madhya pradesh, uttar pradesh, rajasthan, bihar or bagalaa desh main paye jate hai. isi samudaay kii ek mashhoor mahila jinka naam gulab bai he nautanki kii mashhoor adkara mani jaati he rashtriya puraskaar se sammanit bhi kiya gaya.  
 madhya pradesh ke bundelkhand kshetra main prasiddh lok nrity 'rai' bediya jati ke dwaara hi kiya jaataa he. or rai ke saath hi deh vyapaar bhi judaa hua he is jati me niyamanusaar ghar kii puunji se deh vyapaar karavaaya jaataa he. kam umr main hi main ladki kii 'rai' kaa prashikshan dekar 'bedney' bana diya jaataa he. nrity ke liye ek baar khadi huyi ladki jivan main kabhi vyah nahin kar sakati he. arthath uske liye lautne kaa koi or rasta nahin hota he. bas vah kisi kii rakhel rah sakati he. 
 bediya jaati kii arthvyastha parivaar kii striyon dwaara kiye jane vaale deh vyapaar or rai par hi nirbhar hoti he. saamaanya taur purush chote mote aparaadh bhi karte hai is jati main shiksha kaa pratishat kaaphi kam he. ashiksha ke andhaar main dube inlogon ko samaaj kii ghor upeksha kaa shikaar bhi hona padataa he. mulata gramin parivesh main rahane vaali yah jati ke liye alag-alag kai gaanv basaye gaye hai. jisase ye mukhya dhara main nahin aa sake. bediya samaaj ke bacchon kii sthiti anyabachchon kii tulana main kai tarah se badtar he ye bachche hin bhaavana se grasit rahete hai. ladke to kishor avasthaa tak apradhi ban jate hai. yaa ghar chhod kar chale jate hai kintu ladakiyon ko gryrah baarah saal kaa hote hote hi bedney bana diya jaataa he. 
 is jati main lok nrity 'rai' kii parampara vikrut haikar kai sthano par ab sirf deh vyapaar hi shuru ho gaya 
 ab nirdhan ho chuki bediya jati swayan apana shoshan karwaane ko majaboor he. jab puraane samay se raja maharaja or sthani jameendaar inhen aarakshan dete the. jameendaari samaapt hone par yah khanaabadosh jati jayan tahaan bas gayi or rojgaar ke liye sirf deh vyapaar par hi ashrith ho kar rah gayi. lekin isaki nirmiti main mukhya samaaj kii bhoomika kaaphi ahm najar aati he. aazaadee ke baad is samudaay ko anusuchit jati kii shrenee main tabdeel kar diya gaya jab yah aazaadee se pehle janajati ke taur par apana jivan bitaate the. chunki iske inke sambandh saamanti logon ke saath the, saath hi yah kisi nahin jati ke saath apane sambandh bhi nahin banaate he. iske na badhane ke yah bhi kaaran ho sakate he. lekin is samudaay ko samajhane ke liye aap ko puure itihaas or isaki nirmiti ko bhi dekhnaa padegaa tabhi ham kah sakate hai. jo inkaa kaam he vah sahi he galat he. 
 aadhyatmik evam naitik dharaatal par ashram kii sansthaapak adhyaksh sushri champa bahan is samaaj main anek gati vidhiyon kaa sanchaalan karti rahi he. ve deh vyapaar karne vaali mahilaon ko maansik rrope ise chhodane ke liye se prerit karti rahi he. panchami ke din anek jati ke logonka vivaah karnaa is samuhik vivaah main puraa gaanv saamil hota he. ashram kii ore sakshartaa ke liye jaagrukta abhiyaayan bhi chalata rahaa he. kshetra ke bediya samudaay ke anek bachche jo yah se bahut adhik duuri par rahete he vah ashram main rah kar padhyi karte hai. tathaa unke liye niyamit khelkud or anya saanskrithik kaaryakramon kaa aayojan karnaa. or ucch shiksha ke liye bacchon ko protsaahan dena. tathaa unke liye uchit vyavastha karnaa. 
