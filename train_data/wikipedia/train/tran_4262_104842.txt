 kya hua tera vaada ek bhartiya hindi dharawahik he. jiskaa prasaaran soni par 30 janvari 2012 se 23 may 2013 tak hua. iske nirdesan rabindra gautam, mujammil desai, navaneet baj saini, partho mitra or raminder singh suri ne kiya he. iskaa nirmaan ekta kapur or shobhaa kapur ne kiya he.
 yah kahani pradeep singh or mona singh kii he. jo mumbai main rahete hai. jinke teen bachche bulbul, raanon or rajbir rahata he. vah ek duusare ke liye samay nikaalane kii hameshaa koshish karte rahete hai. lekin unke bacchon ke kaaran koi samay nahin nikal paata he. pradeep ek antarrashtriya company main kaam karata he or mona ek ghar main rahati he. kahani unke vivaah ke 12 varsh ke baad main pahunchataa he.
 donon ke madhya dooriyaan tab adhik ho jaati he, jab uske company main anoushka aati he. pradeep apane shaadi se pehle anoushka se pyaar karata tha. lekin uske ghar waalon ne uski shaadi mona se kar di. lekin jab yah baat mona ko pataa chalati he to donon main jhagada ho jaataa he. pradeep ghar chhodkar chalaa jaataa he or usase talaak maangata he.
 lekin ghar main keval pradeep hi naukari karata tha. is liye mona bhi ghar chalaane ke liye naukari dhundti he. use vineet rizada ke company main naukari mil jaati he. jo anoushka ke company se jud jaataa he. iske baad anoushka mona ke liye pareshaani khadi karne lagati he. lekin mona sabhi pareshaani ko hal kar leti he. vah bhi anoushka kii tarah company kii adhyaksh ban jaati he. isi dauraan pradeep ko ehsaas hota he ki vah mona se pyaar karata he. vah use doosraa mauka dena chahta he. lekin mona nahin maanati he. usee dauraan mona ko jatin chopra jo pradeep ke pita kaa mitra he. lekin mona nahin maanati he. vineet mona se pyaar karne lagata he or vah usase is bare main baat karata he. mona kahati he ki vah abhi iske liye taiyaar nahin he. iske baad mona or pradeep main talaak kii prakriya aage badhati he. isi dauraan mona ke dadaji ko hridayghaat hota he. vah mona or vineet se shaadi ke liye kehete hai. yah baat sunakar pradeep anoushka se shaadi karne kii baat kahata he. anoushka mona or vineet ke madhya galat fahmi paidaa karne kii koshish karti he. lekin asafal ho jaati he.
 isi dauraan ek anjaan vyakti shaury mitra un logon ke jivan main aata he. yah pataa chalata he ki vah anoushka kaa purana pati he. lekin vah baad main anoushka se paise kii maang karata he. vah usase kahata he ki yadi tumne mujhe paise nahin diye to yah sach sabhi ko bataa duungaa. iske baad anoushka company se paise churaane kii koshish karti he. jisamen vah naakaam ho jaati he. vah ab pradeep ke pita, jisane mona ke shaadi ke liye paise rakhe the. use churaati he. lekin pakade jane par yah aarope shaury par laga detii he.
 iske baad vah apane jaaydaad ko 1 karod main bech detii he or usase shaadi ke saboot ko le leti he. lekin saurya ke paas uskaa or bhi nakal tha. jisase vah ise pradeep ko dene vaala tha. isi dauraan yah baat anoushka ko pataa chal jaati he or vah use maar detii he. isi dauraan pradeep nashe kii halaat main vahaan aata he. police use hi hatyara samaj kar giraftaar kar leti he. isi raat mona or vineet kii shaadi hone vaali rahati he. lekin jab mona ko yah pataa chalata he to vah shaadi chhod kar pradeep ko bachaane ke liye chale jaati he. vah police ko bataati he ki us raat pradeep uske saath tha. isse pradeep batch jaataa he. vah anoushka se kahata he ab vah usase shaadi nahin karegaa.
 mona pradeep ke ghar rahati he jab tak kii pradeep begunaah sabit na ho jaye. anoushka vineet ke man main yah baat laati he ki pradeep or mona ek duusare ke kareeb aate ja rahe hai. anoushka kaa god liya hua bhai tarun pradeep kii bahan tani se pyaar karne lagata he. vah donon shaadi karne kii sochate hai. tabhi mona ko shaury or anoushka ke shaadi kaa saboot miltaa he. vah nyaayalay main yah sabit kar detii he ki anoushka shaury kii patni thi. isi ke saath vah pradeep ko begunaah sabit kar detii he. uske shaadi ke saalagirah par pradeep use ek party kaa nyotaa bhejtaa he. jisamen vineet or rajat kapur rahete hai. anoushka mona ko party main jaakar maarane kaa sochati he.
 is party main bade achche lagate hai or kya hua tera vaada kii kahani jud jaati he. anoushka priya kapur ke upar bandook rakh leti he. ram kapur usase bandook chin ne kii koshish karte hai. lekin isi dauraan goli chal jaati he or ram kapur or pradeep donon ko goli lag jaati he or vah aspataal main bhartee ho jate hai. anoushka pradeep ko yah bataanaa chaahati thi kii vah pradeep ke bachche kii maan banane vaali he, parantu vah pradeep ke shaadi kii khabar sunakar neuyork chale jaati he or vahaan apane bachche ko janm detii he.
 mona anoushka ko dekhati he isi dauraan pradeep kii maut ho jaati he. mona anoushka ko jail bhej detii he. mona vineet se shaadi se manaa kar detii he.
