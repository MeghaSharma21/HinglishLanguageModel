 ga
 shishupal mahabharat kaaleen chedi rajya kaa swami tha. mahabharat main chedi janapad ke nivaasiyon ke liye aadi parv ke tirasthwein adhyay, chand sankhya 10-12 main likhaa he-"chedi ke janapad dharmsheel, santoshi ore sadhu hai. yahan haas-parihaas main bhi koi jhooth nahin bolta, phir anya avasaron par to bol hi kaise saktaa he. putr sadaa gurujanon ke hit main lage rahete hai, pita apane jite-ji unka bantwaaraa nahin karte. yahan ke log belon ko bhaar dhone main lagaate or deenon evam anathon kaa poshan karte hai. sab varnon ke log sadaa apane-apane dharm main sthit rahete hai". spasht he ki shishupal kii rajya vyavastha acchhee thi or chedi janapad ke log sadachaar ko mahatva dete the.
 mahabharat main varnan he ki vidarbharaj ke rukm, rukmarath, rukmbahu, rukmakes tathaa rukmamali naamak paanch putr or ek putree rukmani thi. rukmani sarvagun sampann tathaa ati sundari thi. uske mata-pita uskaa vivaah krishna ke saath karnaa chaahate the kintu rukm chahta tha ki uski bahan kaa vivaah chediraj shishupal ke saath ho. atah usne rukmani kaa tikaa shishupal ke yahan bhijwa diya. rukmani krishna par aasakt thi isaliye usne krishna ko ek brahman ke haathon sandeshaa bheja. krishna ne sandesh laane vaale brahman se kaha, "he brahman devtaa! jaisaa rukmani mujhase prem karti hai vaise hi main bhi unheen se prem karata hoon. main jaanata hoon ki rukmani ke mata-pita rukmani kaa vivaah mujhase hi karnaa chaahate hai parantu unka bada bhai rukm mujh se shatruta rakhane ke kaaran unhen aisa karne se roak rahaa he. tum jaakar rajkumaari rukmani se kah do ki main avashya hi unako byaah kar laungaa." krishna ne rukmani se vivaah kiya par chediraj shishupal ne ise apmaan samajha or vah krishna ko apana dushman samajhane laga.
 yudhisthir ne jab rajasuya yajna kii taiyaari kii tab sabhi pramukh raajaaon ko yajna main aane kaa nimantran diya gaya jisamen chediraj shishupal bhi tha. devpuja ke samay krishna kaa sammaan dekhakar vah jal gaya or unako gaaliyaan dene laga. uske in katu vachanon kii ninda karte huye shri krishna ke anek bhakt sabha chhod kar chale gayi kyonki ve shri krishna kii ninda nahin sun sakate the. arjuna or bhimsen anek raajaaon ke saath use maarane ke liye udyat ho gayi kintu shri krishna ne un sabhi ko roak diya. jab shishupal shri krishna ko ek sau gaali de chukaa tab shri krishna ne garaj kar kaha, "bas shishupal! ab mere vishay main tere mukh se ek bhi apshabd niklaa to tere praan nahin bachenge. maine tere ek sau apshabdon ko kshamaa karne kii pratigya kii thi isi liye ab tak tere praan bache rahe." shri krishna ke in vachanon ko sun kar sabha main upasthit shishupal ke saare samarthak bhay se tharra gayi kintu shishupal kaa vinaash sameep tha, atah usne kaal ke vash hokar apni talwaar nikaalte huye shri krishna ko phir se gaali di. shishupal ke mukh se apshabd ke nikalate hi shri krishna ne apana sudarshan chakra chalaa diya or palak jhapakate hi shishupal kaa sir cat kar gir gaya.
 mapra ke ashokanagar jile main he 'chanderi'. yahaan ek kinvadanti sadiyon se prachlit he. or vah yah ki yahaan kabhi dhai prahar sone kii barish hui thi. yah barish dwaparayug main tab hui thi, jab yahaan kaa raja shishupal hua karata tha.shishupal ne bhagwaan shrikrishna ko apamaanit kiya tha. jiske chalate bhagwaan ne uskaa sir, sharir se sudarshan chakra ke dwaara alag kar diya tha. tab uske rajya chedi main dhai prahar sone kii barish hui thi. yah kshetra bundelkhand main aata he.sone kii barish to dwaryug main hui thi! lekin alag-alag tarah kii barish hoti rahi he. iskaa ullekh hamaare vaidic granthon main bhi miltaa he.
