 vrahat meterwev radio telescope bharat ke pune shahar se 80 kilometre uttar main khodad naamak sthaan par sthit radio doorabeenon kii vishwa kii sabase vishaal sarini he., isaki sthiti 19° 5'47.46" uttari akshansh rekha tathaa 74° 2'59.07" purvi deshaantar rekha par he. yah telescope duniya kii sabase samvedansheel doorabeenon main se ek he. iskaa sanchaalan pune vishvavidhyalay parisar main sthit rashtriya khagol bhautikee kendra karata he jo tata moolbhoot anusandhan santhaan kaa ek hissaa he. is doorabeen ke kendra main varg rup se 14 dish hai tathaa teen bhujaaon kaa nirmaan 16 dish se hua he, janamen se prayek kaa vyas 45 meter he. is prakaar 25 kilometre kshetra main failaa yah jayant meterwev radio telescope 30 doorabeenon kaa samooh he. iskaa koi salag prishthbhag nahin he kyonki yah doorabeen parabolic aakaar main taron kaa ek jaal he. prishthbhag na rakhkar iskaa vajan kam kiya gaya he or kam power kii motaron ko lagaakar unki jagah badalane kii vyavastha bhi kii gai he. sabhi dishon ko atyant sookshmata purvak sabhi dishaao main ghumaya ja saktaa he. is rachana kaa patent he or khagolashastrajna dow govind swaroop iske janak hai. vrahat meterwev radio telescope kii vishesh or swabhimanvaali baat yah he ki iskaa dish antina hi nahin balki sampurna electronics bhi bharat main bhartiya vaigyanikon ne taiyaar kiya he.
 vrahat meterwev radio telescope mukhyatah kam urja vaali laharon ke liye banaaya gaya he. isamen 50 megahartz se 1420 megahartz frequency maapak he. is spectrum main jitani lehren hai unka abhyaas ho saktaa he. vrahat meterwev radio telescope se duniya kaa hydrogen dekha ja saktaa he. bahut kareeb kaa yani akashganga or bahut dur kaa matlab abhi tak ham jitani dur kaa dekh sakate hai vahaan kaa hydrogen dekhne ke liye yah doorabeen bahut upyukt sabit hui he. isse guru grah ke bare main bhi janaa ja saktaa he kyonki guru main bahut hydrogen bharaa hua he or uske taapmaana ko radio lahari par padhaa ja saktaa he. jab taare tuutane ke baad pulsar kii jaankaree bhi vrahat meterwev radio telescope kii sahaayta se ho sakati he. ensiaare main chaatro ke liye khagol vigyaan tathaa khagol bhautikee main anusandhan kii unnat kendriyakrut suvidhaayen uplabdh hai. isamen sanchalit kii jane vaali pramukh gatividhiyon main brahmandavigyaan, santhaapit evam pramaatra gurutv, gurutvkarshan tarang khagol vigyaan tathaa ucch urja bhautik vigyaan sammilit he. 
 iskaa aakaar americ ke viele doorabeen kii hi tarah Y aakaar kaa he. brahand ke vibhinn jagahon ko dekhne ke liye puri duniya ke khagolvid is doorabeen kaa niyamit upyog karte hai. bharat ke rashtriya vigyaan diwas ko yah doorabeen aamajanata ke darshan ke liye khol di jaati hai evam is din koi bhi iske darshan kar saktaa he. anya diwason main is antarrashtriya doorabeen ke prayog ke liye likhit anumati leni hoti he. jise iske prayog kii aavashyaktaa hoti he use ek patr likhnaa hota he. usamen doorabeen se kya dekhnaa chaahate hai, kyon dekhnaa chaahate hai, kya siikhnaa chaahate hai, kitne samay ke liye chahie aadi baton kaa ullekh karnaa aavashyak hota he. ek samiti, jisamen vrahat meterwev radio telescope or anya sansthaaon ke visheshgy hai, is vishay main nirnay leti he. yah patr duniya main koi bhi insaan likh saktaa he, chaahe vah khagolashastra kaa pandit ho chaahe na ho, usase kuch poocha nahin jaataa. radio doorabeen hone ke kaaran vahaan mobile seva sakhti se band he.
