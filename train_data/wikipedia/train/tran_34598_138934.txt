 shalaka koshikaaye praaniyon kii aankhon ke drushti patal main upasthit ek prakaar kii prakashagrahi koshikaaye hoti hai. aankhon main ek anya prakaar kii prakashagrahi koshika bhi hoti he jise shanku koshika kehete hai. shankuon kii tulana main shalakaaye kam prakaash main dekhne main adhik sakasham hoti hai or unhen paridhiy drushti main prayog kara jaataa he. ek ausat maanav aankh main lagbhag 9 karod shalakaaye hoti hai. raatri drushti lagbhag puri tarah shalakaon se hi praapt hoti he lekin unki rang drushti main bahut kam kshamta hoti he. yahi kaaran he ki andhere main rang fike lagate hai or raat main lagbhag na ke baraabar nazar aate hai.
