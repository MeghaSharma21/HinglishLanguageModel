 shahjira jire kii ek kism he. naam se hi spasht he ki jira kii is kism kaa prayog shahi bhojan ko swaadisht banane main hota rahaa he. yah saamaanya se kuch zyada patala, sutvaan or vishisht sugandh liye hota he. apane mul rup main iskaa naam siyaah jira he jo iske kaale rang kaa parichaayak he. ise chalati hindi main kalajira bhi kaha jaataa he.
 jira shwet, shyaam or arany teen prakaar kaa hota he. shwet yaa safed jire se sab parichit hai kyonki iskaa prayog masaale ke rup main kiya jaataa he. aushadhiyon ke rup main bhi jire kaa bahut upyog kiya jaataa he. safed jira daal-sabji chhaunkne ke kaam aata he tathaa shah jire kaa upyog vishesh rup se dawa ke rup main kiya jaataa he. jire kii kheti samast bharat, visheshkar uttar pradesh, rajasthan or punjab main kii jaati he.
