 acidity ko chikitsakeey bhashaa main gastroisophagial rifleks dijis ke naam se janaa jaataa he. ayurveda main ise amla pitt kehete hai.
 aadhunik vigyaan ke anusaar amashay main pachan kriya ke liye hydrochloric amla tathaa pepsin kaa sravan hota he. saamaanya taur par yah amla tathaa pepsin amashay main hi rahata he tathaa bhojan nalee ke sampark main nahin aata he. amashay tathaa bhojan nalee ke jod par vishesh prakaar kii mansapeshiyaan hoti he jo apni sankuchanshiltaa se amashay evam aahaar nalee kaa rasta band rakhti he tathaa kuch khate-pite hi khulti he. jab inamen koi vikruti aa jaati he to kai baar apane aap khul jaati he or acid tathaa pepsin bhojan nalee main aa jaataa he. jab aisa baar-baar hota he to aahaar nalee main sujan tathaa ghaav ho jate hai.
 acidity kaa pramukh lakshan he rogi ke seene yaa chaati main jalan. anek baar acidity kii vajah se seene main dard bhi rahata he, munh main khatta pani aata he. jab yah takalif baar-baar hoti he to gambhir samasya kaa rup dhaaran kar leti he. acidity ke kaaran kai baar rogi aisa mahasoos karata he jaise bhojan uske gale main aa rahaa he yaa kai baar dakaar ke saath khaanaa munh main aa jaataa he. raatri main sote samay is tarah kii shikaayat zyada hoti he. kai baar acid bhojan nalee se saans kii nalee main bhi pahunch jaataa he, jisase marij ko dama yaa khaansee kii takalif bhi ho sakati he. kabhi-kabhi munh main khattey pani ke saath khun bhi aa saktaa he.
 donon prakaar ke ulcer kii tivrata badhane par rogi ko khun kii ultiyaan ho sakati he. lambe samay tak ulcer rahane se amashay main jane vaala rasta sikud jaataa he jisase rogi ko teevr vaman hote he. kabhi ulcer foot bhi saktaa he jisase puure pet main sankraman ho jaataa he tathaa pet main tej dard rahata he. lambe samay tak ulcer rahane se cancer hone kaa khatra ho saktaa he. iske saath hi ayurvedic nuskhe se bhi acidity kaa ilaaj kiya ja saktaa hai.
 is rog main barium eks-re, endoscopy, sonography ke jariye rog kii jatilta kaa pataa lagaakar upachaar shuru kiya ja saktaa he.
