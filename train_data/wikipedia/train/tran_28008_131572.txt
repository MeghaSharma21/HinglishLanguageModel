 krishnakumar kunnath, keke ke rup main bhi jane jate he| ve ek bhartiya parshv gayak he| vah hindi, telegu, malayalam, kannada or tamil filmon main ek pramukh gayak he|unka janm trishshur, kerala main sies nair or kanakvalli, ek malayalam jode, ko hua| krishnakumar kunnath nai dilli main paley bade| unke bollywood brake se pehle unhone 3,500 vigyaapan geet gaaya| ve dilli ke mount saint mairi skool ke ek purv chaatr he| unhone 1999 cricket vishwa cap ke dauraan bhartiya cricket team ke samarthan ke liye "josh of india" gaanaa gaaya| is ke baad, unhone pal naamak elbum niklaa jise sarvshereshth solo album ke liye star screen puraskaar mila| is album ke do gane 'pal' or 'yaaron' kaaphi lokapriy the|
 bachapan main keke ek doctor banna chaahate the| unhone apana pehla pradarshan kiya jab ve duusari kaksha main the| apni bahumukhi aawaaj ke liye jald hi dilli main vibhinn vigyaapan agenciyon dwaara unka upyog kiya gaya| unhone apane doston ke saath ek rock band kaa bhi gathan kiya| mashur gayak kishor kumaar or sangeet nirdeshak arady burman ne keke ko bahut prabhavit kiya| 
 vaanijya main dilli vishvavidhyalay se snaatak hone ke baad, keke hotel udyog main ek vipanan kaaryakari ke rup main aath maheene bitaayaa| kuch saal baad, 1994 main, ve mumbai main aa gaye| 1994 main, vah lui bainkon, ranjit barot, shiv maathur or lesley louis ko apana demo tepe diya taaki sangeet ke kshetra main ek brake mil sake| yah 1994 main hi tha, jab unke bete nakul kaa janm hua, ki chijen achaanak badal gai| usee din utivi dwaara unhen bulaayaa gaya or unhone Santogen suiting ke vigyaapan ke liye ek geet gaaya| chaar saal kii avadhi main unhone 11 bhartiya bhashaaon main 3,500 se adhik vigyapanon main gaaya he| keke lesley levis ko apana sangrakshak maanate he kuki unhone hi keke ko pehali baar vigyaapan main gane kaa mauka diya tha| keke ne hindi main 250 se bhi adhik gane gaaye he, evam tamil or telegu main 50 se bhi adhik gane gaaye he| 
 vikhyath film nirdeshak vishaal bharadwaj ne keke ko bollywood main gane kaa pehla mauka diya| unhone bollywood main apana kaarykaal "maachis" ke 'chor aaye ham' se shuru kiya or aage chalakar kai or lokapriy gane gaaye| unhen apana pehla solo gane bhi vishaal bharadwaj ne hi diya| par yah "ham dil de chuke sanam" ke 'tadap tadap ke' main unka bhavpurn gayan hi tha jisase unhen prasidhi mili|
 san 1999 main, bharat main soni mujeec launch hua to ve ek nae gayak ko launch karnaa chaahate the| is kaam ke liye keke ko chunaa gaya, unhone 'pal' namak ek solo album niklaa jiske sangeet nirdeshak lesley levis the| 22 janvari 2008 ko keke ne apana doosraa album 'hamasafar', aath saal ke antaraal ke baad, niklaa| 'asame ke' or 'yah kahan mil gaye ham', jo is album ke kuch mashhoor gane the, unhone 'hamasafar' ke liye ek angreji rock ballaad "sinereria" bhi gaaya he|
 keke tivi par bhi dikhe he| unhen 'fame gurukul' namak ek riality sho main juri ke sadsy ke rup main aamantrit kiya gaya tha| parantu yah saafe he kii ve tivi par lautnaa pasand nahin karenge kuki unka maananaa he kii yah madhyam unhen pratibandhit rakhti he|ek intervyuu ke dauraan jab ke ke se awards ke bare main poocha gaya to unhone haath jodate hue kaha ki mujhe gane ke liye behtareen sangeet dete rahiye,awards na bhi mili to chalegaa|
 1991 main unhone apane jyoti se shaadi kii, jinhen ve apane bachapan se hi jaanate he| jab ve kaam nahin kar rahe hote he, tab ve apana zyaadaatar samay apane parivaar ke saath bitaane kaa prayaas karte he| ek baar unhone kaha tha kii wo unka parivaar hi he jo unhen bollywood ke dabaav se nipatane kii prerana detii he, jahaan jagah banane ke liye lagaataar prayaas karte rahanaa parata he| keke ke saath unke bete nakul ne bhi 'hamasafar' main ek geet "masti" gaaya he| keke kii ek beti bhi he jiskaa naam tamara he|
