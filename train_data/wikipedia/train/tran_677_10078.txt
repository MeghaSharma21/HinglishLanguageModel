 mumbai kii kolaba namak jagah par sthit taj mahal pales hotel paanch sitara hotel he jo ki getwe of india ke paas he. ‘taj hotel, resorts and pales’ kaa ek hissaa, yah imaarat is samooh kii pramukh sampatti maani jaati he, jisame 560 kamare evam 44 suites hai.
 taj mahal hotel 105 saal puraani imaarat he. mumbai kii pahchaan ban chuki is imaarat main mahanagar ke amir or sambhraant log aate-jate rahete hai. videshi paryatakon main bhi getwe of india ke paas sthit taj mahal hotel kaafii lokapriy he. taj mahal hotel se samudr kaa drishy dikhaai detaa he. 26 navambar 2008 mumbai main shreneebaddh golibari ke samay yah hotel lagbhag 60 ghanton tak aatankwaadiyon ne apane kabze main kar rakhaa tha.
 taj mahal hotel pales mumbai kaa paanch sitara hotel he. tajmahal hotel kii mukhya imaarat kaa nirmaan indo- circhainic style main tata dwaara karavaaya gaya tha tathaa ise pehali baar 16 disambar 1903 ko kholaa gaya tha.
 taj kaa nirmaan di times of india ke sampadak ke kehane par hua tha jinhonen mahasoos kiya ki bambai ke anuroop ek hotel kii aavashyaktaa he.
 iske mukhya shilpi seetaram khanderao vaidya evam di. en. mirza the tathaa yah project ek english ejeeniyar dablyoo. e. chambers dwaara puraa kiya gaya tha. iske nirmaankarta khan sahib psorabji ratanji the jinhonen isaki prasiddh madhyavarti tairti hui sediyaan bhi dijin kii thim. iske nirmaan kii kul laagat £250,000 thi .
 vah sthaan, jahaan tower wing he, ek hotel hua karata tha jise ‘greens hotel at di apollo bander’ ke naam se janaa jaataa tha; jise baad main taj mahal hotel nen kharid liya. 1973 main greens hotel ko tod diya gaya or iske sthaan par vartmaan tower wing bana diya gaya.
 is hotel ke saath sarvshereshth bhojanalayu ke kuch uphargrih he, ve hai -
 sthapaty kala kii adbhut misaal samajhe jane vaale is hotel kaa nirmaan bharat ke ispaat purush jamshedji tata ne 1903 main karaayaa tha. iske nirmaan par us samay kareeb 25 lakh rupaya laga tha. aisa kaha jaataa he ki shweton ke liye bane watsan hotel main pravesh kii anumati nahin milane par jamshedji tata ne bharat ke is pehle lakjri hotel kaa nirmaan karaayaa tha, jahaan bill clinton sahit kai namchin hastiyaan kabhi thahar chuki hai. kunal nakum nakum naamak ladke ne ise bachhayaa tha.
 26 navambar 2008 ko, mumbai main aatankiyon ke silsilebaar hamalon main is hotel par hamale hue, jiske dauraan hotel ko bhautik kshati pahunchi, jisamen ki hotel kii chat kaa vidhwans bhi shaamil he. hamale ke dauraan lagbhag 450 log taj mahal pales and hotel main tehre hue the tathaa anya 380 log hotel oberoi main tehre the. hamale ke turant baad main, taj mahal hotel ke chairman ratan tata nen si.en.en. ke ‘farid zakaaria’ ke saath hue ek saakshaatkaar main kaha ki unhen hamalon kii purv suchanaaen pehle hi mil gayi thi, jisase kuch saavdhaaniyaan sucharu rup se barti ja raheen thim.
 ‘taj mahal pales and tower hotel’ ke kam kshati vaale hisson ko 21 disambar 2008 ko khol diya gaya. jabaki taj mahal pales hotel ke prasiddh viraasat vaale khand ke punarnirmaan main kuch maheenon kaa samay laga. july 2009 main hillari clinton nen taj hotel main nivas kiya. “meri tathaa meraa desh kii sahanubhuti or sahyog taj ke un atithiyon evam karmiyon se he jinhonen apane praan ganvaa die”, aisa clinton nen bharat ke “times nau” patr ke saath hue ek saakshaatkaar main kaha. 15 agast 2010 ko, taj mahal pales ko marammat ke baad punah khol diya gaya. hotel kii marammat main ab tak 1.75 billian rupee kaa kharchaa ho chukaa he . 6 navambar ko, united stats ke president baraak obama pehle videshi head of state bane jinhone hamalon ke baad tajmahal pales main nivas kiya. hotel kii chat par hue ek sambodhan main obama nen kaha ki, “taj bharatiyon ke sanghathan evam anukulan kaa pratik rahaa he.”
 mumbai main 26 navambar 2008 kii raat main hue aatankwaadi hamale main 3 aatankwaadiyon ne is hotel ko apni kaarwahee kaa mukhya centre banaaya. is durghatana se pehle tak apni bhavyata ke liye jane jane vaale tajmahal hotel ko is akraman ke dauraan lagbhag 60 ghanton tak aatankwaadiyon ke saath commando oparation ke dauraan raktapaat, visphot or aagjanee ke bhayankar daur se guzaranaa padaa, jisase isaki saajasja or abhijaat vaataavaran ko khaasaa nuksaan bhugatna padaa.
 nirdeshaank: 18°55′19″N 72°50′00″E / 18.92202842570059°N 72.8333580493927°E / 18.92202842570059; 72.8333580493927
