 kiton main saamaajik jivan apane ucch shikhar par hota he, jo anyatra keval manushyon ko chhodkar kahin nahin paaya jaataa he. kiton ne sansar main sarvapratham purna viksit saamaajik jivan kaa udhaaharan prastut kiya he.
 kiton kii sankhya sabhi praaniyon se adhik he. keet varg, orthopoda sangh main aata he. ab tak gyaat spishiz kii sankhya aath lakh se bhi adhik he or aadhikarik anumaanon ke anusaar agar inaki sabhi jatiyon kii khoj kii jaay, to unki sankhya 60 lakh se bhi adhik hogi. inamen bahut si aisi jatiyaan hai jinke praaniyon kii sankhya arabon main he. isse keet varg kii brihad raashi kii kalpana kii ja sakati he.
 kiton ke anek virgon main saamaajik sanghathan kaa vikaas swatantra rup se hua he. aise kiton ke udhaaharan hai, saamaajik tataiya, saamaajik madhumakhiyaan evam chintiyaan. ye sabhi hymenoptera gana main aate hai. dimak isoptera gana main aati hai. in kiton main saamudayik sanghathan kaa vikaas sarvocch hua he. in sanghathanon main vibhinn sadasyon ke kaaryon kaa vargeekaran puure samudaay ke hit ke liye kiya jaataa he. sabhi saamaajik keet bahurupi hote hai, arthath ek spishiz main kai spasht samooh hote hai. prayek samooh main janan jatiyaan, rachana tathaa kaary kii drushti se, baanjh jatiyon se bhinn hoti hai. baanjh jatiyon main keval janan ang ke avshesh hi paae jate hai, parantu saamaajik hymenoptera kii baanjh jatiyon ke ansechit andon se keval maadaaen utpann hoti hai, jo baanjh hoti hai. asansechit andey ke anishekajanan se kriyaatmak nar viksit hote hai.
 vaastavik saamaajik kiton kii utpatti upasaamaajik kiton se hui. inamen langik evam paariwarik samanjan ke saath saath praudh evam yuvakon ke bich kaaryon kaa vargeekaran bhi hua. par ek hi ling ke praudhon ke bich shram kaa vibhaajan nahin hua he. is prakaar saamaajik tataiyon kii utpatti sambhavat: ekmaatr parabhakshi tataiye se hui hogi, jo euminiz evam baspidi kul ke audineeras se sambandhit he. ye donon hi gaddhon yaa apane banaae gaye chhatron main apane larvo ke liye bhojan yaa to rakhte hai, athwa unhen shaktiheen illiyaan khilaate hai. saamaajik madhumakhiyon kaa vikaas ekal madhumakhiyon ke spicidi kul kii ekal tataiyon se hua. formicidi kul main chintiyaan aati hai. is kul ke sabhi sadsy saamaajik hote hai.
 hymenoptera kii sabhi jatiyon main chintiyon kaa saamaajik sanghathan sarvocch hota he. sabhi chintiyaan vibhinn anshon tak saamaajik hoti hai. .
 inaki das hajaar se adhik jatiyaan aaj jivit hai, jinamein lagbhag 100 jatiyaan thik thik saamaajik hai. mackhiyon main sarvocch saamaajik jivan kaa vikaas madhumakhiyon yaa gharelu chhatevali mackhiyon main hua he. ye madhumakhiyaan apis vansh kii hai. inaki keval chaar spishiz hai : europe kii apis melifika, ushn katibandhi purv desh kii apis dorseta, apis indica or apis floria .
 madhumakhiyaan bhi trirupi hoti hai or inke teenon rup adhik spasht hote hai. inaki saralata se vibhedit kiya ja saktaa he. pummadhup apane bhuthere udar tathaa badi badi aankhon ke kaaran maadaa se vibhedit hota he. rani apane bade udar se jo band pankhons ke peeche tak failaa hota he tathaa pairon par paraag kii choti tokari se pahachaani jaati he. vah ek din main 3,000 andey de sakati he. shramik baanjh maadaaen hoti hai, jinamein praarambhik ang or pairon par paraag le janevaali rachanaayen pai jaati he. shramik madhumakhiyaan kabhi kabhi andey detii hai, par ve nishechit nahin hotin or unamem keval punmdhup hi utpann hote hai.
 madhumakhiyon ke nivah chirsthayee hote hai or inamen rani ke saath saath shramikon kaa samooh rahata he. ek jivit nivah main shramikon kii sankhya 50,000 se 80,000 tak rah sakati hai. chhatta shramikon kii udargranthi ke srav se utpannash mom kaa bana hota he. prayek chhatta badi sankhya main shatkoniya koshtikaaon kaa bana hota he. ye koshtikaaye aage peeche do shreniyon main bani hoti he. anek chhatey urdhwadhar, samaantar latake hote hai, taaki unke bich main shramikon ke aane jane ke liye paryaapt sthaan rahe. madhupur koshthika se alag vah sthaan hoti he-
  choti koshthika shramikon ke liye, 
  pehle se kuch badi koshthika pumdhupon ke liye or 
  bahut prashast koshthika rani ke liye. 
 pumdhup vaali koshtikaaye kam sankhya main or rani vaali koshtikaaye bahut hi kam sankhya main hoti hai.
 makrand or paraag ke atirikt madhumakhiyaan mom naamak ek chipchipa padaarth bhi ekatra karti hai, jo jodne ke kaam aata he. rani madhupur koshtikaaon main andey detii he. nishechit andey punmdhup koshtikaaon main die jate hai. andey lagbhag teen dinon main footte hai, shramik lagbhag teen saptaah main, punmdhup isse kuch adhik dinon main tathaa maadaaen 16 dinon main viksit hoti hai. ise royal jelly kehete hai, parantu tisare yaa chauthe din ke baad ise rani ke larvon ko pupikaran tak dilaayaa jaataa he, jab ki anya sabhi ko madhu evam paraag kaa bana mishran, jise bi bread kehete hai, khilaayaa jaataa he.
 madhumakhiyon main maadaa kaa nirdhaaran anya saamaajik kiton se unke aahaar dwaara adhik spasht hota he. poa chhodane ke ant main jab rani nishechit ho jaati he, tab shramik madhumakhiyaan punmdhup ko bhojan na dekar, unhen chhatey se nikaal detii hai or kabhi-kabhi sidhe maar daalati hai.
 saamaajik madhumakhiyon main sabase adhik aadim bambidi kul kii madhumakhi he. danshrahit madhumakhiyon ke do vanshon main melipona america main hi simit hai, chab ki bada vansh trigona sh sansar ke sabhi ushn katibandheey kshetron main paaya jaataa he. madhumakhiyon main ek asaadhaaran sanchartantr kaa avishkaar ke. vaan fish ne san 1950 i. main kiya. ek maidani scout shramik bhojan ke parabangnee rang ke kshetra pahchaanana sikh saktaa he, lekin sinduri laal rang ke kshetra ko nahin.
 saamaajik tataiyon kii ek hajaar jatiyaan hai. ye sabhi vaspidi kul main aati hai. inkaa vikaas vibhinn aadim tathaa ekal tataiyon se hua he. prarambh main tataiya parabhakshi hoti hai, yadhyapi ve makrand, falon tathaa anya mithe padaarthon ko bhi kha sakati hai. chhatey saadharantaya kaagaj ke, jo charvit lakdi ko laar ke saath milakar bana hota he, bane hote hai. pramukh saamaajik tataiyon kaa nivah ek janan yogya maadaa se, jo jaada sheet niskriyata main vyateet kar chuki hoti he, prarambh hota he. vasant main vah kuch koshtikaaon kaa chota chhatta bananaa prarambh karti he.
 chhatey mitti main bane gaddhon yaa khokhale pedo par banaae jate hai, yaa shakhaon se latake rahete hai. sab shramik andon se nikalate hai, tab chhatey ke vistaar main sahaayta karte hai, taaki usamen andey rakhe ja saken. ye chhatey ek yaa ek se adhik chhatrakon ke bane hote hai. saadharantaya koshthika shatkoniya hoti he. madhupur koshtikaaye neeche kii ore khulti hai, jo saamaajik tataiyon kii vishistataa he. grisham main nar tathaa maadaa ek-duusare ke sansarg main aate hai. saamanyat: varsh ke ant main sangam hone ke baad puraa nivah nasht ho jaataa he. keval kuch garbhvatee maadaaen sheet niskriyata main chali jaati hai.
 poorviy vansh ke stenogaster kii kuch aadim saamaajik jatiyaan kshetij sthit koshtikaaon dwaara chote chhatton kaa nirmaan karti hai. maadaa larva ko, jo atyant band koshthika main hi pupa ban jate hai, uttarottar khilaati-pilaati he. santati tataiya nirgaman ke baad bhi maan ke saath rahati he.
 suparichit saamaajik tataiyon kii shitoshna jatiyaan polistiz, wespa, wespula or dolico wespula hai.
 dimak apane saamaajik jivan main chintiyon kii ore asaadhaaran samabhirupata pradarshit karti hai, at: inhen galati se safed chintiyaan, kehete hai. dimak kii 2,000 se adhik jatiyaan gyaat hai, jo aadim jati ke kiton ke isoptesh varg kii he. sabhi dimak saamaajik hoti hai, yadhyapi unka saamaajik sanghathan vibhinn kram kaa, saadhaaran se jatil prakaar tak kaa, hota he.
 adhikansh saamaajik kiton main ek atyadhik aakarshak ghatana praudhon or yuvakon main poshan ke parsparik viniyog kii he, jo saamaajik parsparik len-dein ko saral kar detii he. yuva tataiye, chintiyaan tathaa dimak srav utpann karti hai, jo unki upachaarikaon dwaara utsukata se chaat liya jaataa he or ye upachaarikas aise ekatrit bhojan, srav tathaa kabhi-kabhi utsarg ko bacchon ko khilaati hai. bhojya padaarthon ke viniyog, sparsh, yaa rasinic uddipan dwaara saamaajik sarleekaran ko trophylaxis kehete hai or yah samast saamaajik kiton kii visheshta he. paricharikaon ko aakarshith karne ke liye madhumakhiyon ke larve srav utpann nahin karte.
