 18veen shatabdi main dakshin africa or brazil main hiron kii khaanon kaa pataa chalane se pehle tak duniyabar main bharat kii golkunda khan se nikle hiron kii dhak thi. aaj adhikansh bhartiya heere jahaan laapata hai. vahiin kuch videshi sangrahalayon kii shobhaa badha rahe hai.
 bharat ke sabase vajanile heere kii baat karen to naam aata he great mughal kaa. golkunda kii khan se 1650 main jab yah hira niklaa to iskaa vajan 787 carat tha. yani kohinoor se kareeb chah guna baari. kaha to yah bhi jaataa he ki kohinoor bhi great mughal kaa hi ek ansh he. isaki tulana iranian crown main jade beshkeemtee dariyaa-e-nur heere se bhi kii jaati he. 1665 main france ke jawaharaaton ke vyapaaree ne ise apane samay kaa sabase bada rojkat hira bataaya tha. nadirshah ke khajaane kii shaan yah hira aaj samay kii kharad par ghiskar 280 carat kaa ho chukaa he. yah hira aaj kahaan he kisi ko pataa nahin.
 lambey samay se gumnaam bhartiya hiron kii suchi main agra diamond or ahmedabad diamond bhi shaamil hai. ahmedabad diamond ko babar ne 1526 main panipat kii ladaai ke baad gwalior ke raja vikramjit ko haraakar hasil kiya tha. tab 71 carat ke is heere ko duniya ke 14 beshkeemtee hiron main shumaar kiya jaataa tha. halki gulabi rang kii abha vaale 32.2 carat ke agra diamond ko hiron kii grading karne vaale duniya ke sabase pratishthit santhaan jemological institute of america ne vies-2 grad diya he.
 is durlabh heere ko aakhri baar 1990 main landan ke krisle okson house kii nilaamee main dekha gaya tha. tab honkong kii shiba corporation ne ise phone se lagaai gai boli main kareeb 34 karod rupee main kharida tha. tabhi se yah beshkeemtee hira laapata he. isi tarah naashpati ke aakaar vaale 78.8 carat ke avadh kii begum hazrat mahal ke ahmedabad diamond ko 1995 main krisle main 4.3 million dollar yani kareeb 20 karod 75 lakh rupee main nilaam kiya gaya tha. aaj yah hira bhi videsh main he.
 da regent kii kahani bhi kuch aisi hi hai. 1702 ke aasapaas yah hira golkunda kii khan se niklaa. tab iskaa vajan 410 carat tha. madras ke tatkaaleen governor wiliam pit ke haathon se hota hua da regent francisi kranti ke baad nepolian ke paas pahunchaa. nepolian ko yah hira itnaa pasand aayaa ki usne ise apni talwaar kii mooth main jadwa diya. ab 140 carat kaa ho chukaa yah hira paris ke levore museum main rakhaa gaya he.
 gumnaam bhartiya hiron kii list main aglaa naam aata he brolity of india kaa. 90.8 carat ke brolity ko kohinoor se bhi purana bataaya jaataa he. 12veen shatabdi main france kii maharani main ise kharida. kai saalon tak gumnaam rahane ke baad yah hira 1950 main saamne aayaa. jab new york ke juler henry vinston ne ise bharat ke kisi raja se kharida. aaj yah hira europe main kahin he.
 ek or gumnaam heere orlov kii gumnami kii daastaan bhi kuch aisi hi he. lagbhag 18veen shatabdi ke is 200 carat ke heere ko saalon pehle mysore ke mandir kii ek murti kii aankh se france ke vyapaaree ne churaayaa tha. bataaya jaataa he ki aaj yah hira rus ke romanov vansh ke aitihaasik taj main jade saadhe aath sau heere-jawaharaaton main se ek he.
 in hiron ke alaava bhi bahut se aise heere hai, jinka aaj koi ata-pataa nahin he. kohinoor ko british crown main jagah milane ke kaaran puri duniya main khyaati mili. ise gaahe-bagaahe use desh main waapas laane kii maang bhi uthati rahi he. lekin kohinoor ko chhodkar baaki bhartiya hiron kii kismat itani acchhee nahin rahi. 
 kuch gumnaam bhartiya heere:
 asanrupit paath yahan nivesh karen
