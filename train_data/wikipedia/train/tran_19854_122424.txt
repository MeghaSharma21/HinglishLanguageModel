 ashtchhaap, mahaprabhu shri vallabhacharya ji evam unke putr shri vitthalanath ji dwaara santhaapit 8 bhaktikalin kaviyon kaa ek samooh tha, jinhone apane vibhinn pad evam kirtanon ke madhyam se bhagwaan shri krishna kii vibhinn lilaon kaa gungan kiya. ashtchhaap kii sthapana 1565 i0 main hui thi.
 ashtchhaap kaviyon ke antargat pushtimargeey acharya vallabh ke kavy kirtankaar chaar pramukh shishy tathaa unke putr vitthalanath ke bhi chaar shishy the. aathon brijabhoomi ke nivasee the or shrinathi ke samaksh gaan rachakar gaaya karte the. unke geeton ke sangrah ko "ashtchhaap" kaha jaataa he, jiskaa shabdic arth aath mudraayen he. unhone brajabhasha main shrikrishna vishyak bhakthiraspurn kavitaayen rachin. unke baad sabhi krishna bhakt kavi brajabhasha main hi kavita rachane lage. ashtchhaap ke kavi jo huye hai, ve is prakaar se hai:-
 in kaviyon main surdaas pramukh the. apni nishchal bhakthi ke kaaran ye log bhagwaan krishna ke sakha bhi maane jate the. param bhagwat hone ke kaaran yah log bhagavdiy bhi kahe jate the. yah sab vibhinn varnon ke the. parmanand kanyakubj brahman the. krishnadas shudravarna ke the. kumbhandas rajput the, lekin kheti kaa kaam karte the. surdasji kisi ke mat se saraswat brahman the or kisi kisi ke mat se brahmabhatt the. govinddas sanadhy brahman the or chhit swami maathur choube the. nandadaas ji soron sukarakshetra ke sanadhy brahman the, jo mahakavi goswami tulsidas ji ke chachere bhai the. ashtchhaap ke bhakton main bahut hi udaartaa paayi jaati he. "churaasi vaishnav kii vaarta" tathaa "do sau vaishnvan kii vaarta" main inkaa jeevanavrut vistaar se paaya jaataa he.
