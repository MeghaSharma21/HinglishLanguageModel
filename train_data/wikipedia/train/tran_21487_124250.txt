 ooshmaagatiki ke adhyayan main ek nai bhaavana kaa samavesh hota he, vah taap kii bhaavana he. yadi kisi pind ke gundharm is baat par nirbhar na rahen ki vah kitna garam athwa thanda he to uskaa puraa parichay paane ke liye uske aaytan athwa uske ghanatv ke gyaan kii hi aavashyaktaa hoti he. jaise yadi ham koi drav len to yantriki main yah mana jaataa he ki uske upar daab badhaane par uskaa aaytan kam hoga. daab kaa maan nishchit karte hi aaytan kaa maan bhi nishchit ho jaataa he. is tarah in do char raashiyon main se ek swatantra hoti he or duusari ashrith athwa paranthatra.
 parantu pratyaksh anubhav se ham jaanate hai ki aaytan yadi sthir ho to bhi garam yaa thanda karke daab ko badla ja saktaa he. is prakaar daab tathaa aaytan donon hi swatantra char rashiyaan hai. aage chalakar aavashyaktaanusaar ham anya char raashiyon kaa bhi samavesh karenge.
 or aage badhane ke pehle ham aisi deevaaron kii kalpana karenge jo vibhinn dravon ko ek duusare se alag karti hai. ye deevaaren itani sookshm hongi ki in dravon kii parsparik antarkriya ko nishchit karne ke atirikt un dravon ke gundharm ke upar unka anya koi prabhaav nahin hoga. drav in deevaaron ke ek ore se duusari ore na ja sakegaa. ham yah bhi kalpana karenge ki ye deevaaren do tarah kii hai. ek aisi deevaaren jinase aavruth drav main bina un deevaaron athwa unke kisi bhaag ko hataae ham koi parivartan nahin kar sakate or un dravon main ham vidyutiya yaa chumbakeey balon dwaara parivartan kar sakate hai kyonki ye bal dur se bhi apana prabhaav daal sakate hai. aisi deevaaron ko ham "sthiroshm" deevaaren kahenge.
 duusare prakaar kii deevaaron ko ham "ushmagamya" deevaaren kahenge. ye deevaaren aisi hongi ki samyavastha main inke dwaara alag kiye gaye dravon kii daab tathaa aaytan ke maan swecch nahin honge, arthath yadi ek drav kii daab evam aaytan or duusare drav kii daab nishchit kar di jaae to duusare drav kaa aaytan bhi nishchit ho jayega. aisi avasthaa main pehle drav kii daab evam aaytan P1 or V1 tathaa duusare drav kii daab evam aaytan P2 or V2 main ek sambandh hoga jise ham nimnaankit sameekaran dwaara prakat kar sakate hai :
 yah sameekaran un dravon ke tapiya sambandh kaa dyotak he. diwaar kaa upyog keval itnaa he ki padaarth ek ore se duusari ore nahin ja saktaa. anubhav dwaara ham yah bhi jaanate hai ki yadi ek drav ke saath anya dravon kii tapiya samyavastha ho to swayan in dravon main aapas main tapiya samyavastha hogi. isi ko ushmagatiki kaa shoonyavaan siddhant kehete hai.
 yadi tapiya samyavasthawale teen dravon ke dabaav tathaa aaytan kramash:, , tathaa hon to inamen sameekaran kii bhanti nimnlikhit sameekaran honge :
 parantu ushmagatiki ke shoonyaven siddhant ke anusaar in samikarnon in samikarnon main keval do hi swatantra hai, arthath pehle donon samikarnon kii tushti ke falswaroop tisare kii tushti bhi avashyambhavi he. yah tabhi sambhav he jab in samikarnon kaa rup is prakaar ho :
 inamen se kisi ek drav kaa upyog tapamapi ke rup main kiya ja saktaa he or us drav ke falan ke maan ko ham praayogic taap kii bhanti prayukt kar sakate hai. yadi pehle drav ko tapamapi mana jaae tathaa uske falan kaa maan t ho to duusare drav ke liye hamen jo sameekaran milegaa arthath f2 = t vah duusare drav kaa dashasamikaran kaha jayega.
 yon to drav ke kisi bhi gun kaa upyog tapamapi ke liye kiya ja saktaa he parantu p tathaa V ke jis sambandh kaa upyog kiya jaae vah jitna hi saral hoga utana hi taap naapane main sugamawa hogi. ham jaanate hai ki samtapiya avasthaa main alp dabavaali gas kii daab evam aaytan kaa gunanfal achar hota he. atev pV = R0 ko taap naapane ke liye upyog main laayaa ja saktaa he or is sambandh kaa upyog kiya bhi jaataa he. parantu yadi achar ho to kaa vargamul athwa kaa varg bhi achar hoga. kintu inkaa upyog nahin kiya jaataa. pV = R0 kaa upyog karne main kya laabh he yah aage chalakar prakat hoga.
