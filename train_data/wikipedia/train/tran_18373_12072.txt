 aravind ghosh yaa shri aravind ek yogi evam darshanik the. ve 15 agast 1872 ko kalakatta main janme the. inke pita ek doctor the. inhone yuva avasthaa main swatantrata sangram main krantikari ke rup main bhaag liya, kintu baad main yah ek yogi ban gayi or inhone pandicherry main ek ashram sthapit kiya. veda, upanishad granthon aadi par tikaa likhi. yoga sadhana par moulik granth likhe. unka puure vishwa main darshan shaastra par bahut prabhaav rahaa he or unki sadhana paddati ke anuyaayi sab deshon main paye jate hai. yah kavi bhi the or guru bhi.
 aravind ke pita doctor krishnadhan ghosh unhen ucch shiksha dilaa kar ucch sarkari pad dilaanaa chaahate the, atev maatr 7 varsh kii umr main hi unhone inhen england bhej diya. unhone keval 18 varsh kii aayu main hi ai0 si0 es0 kii pariksha uteern kar lee thi. iske saath hi unhone angreji, german, french, greek evam italian bhashaaon main bhi nipunata praapt kii thi.
 deshbhakti se prerit is yuva ne jaanboojh kar ghudsawaari kii pariksha dene se inkaar kar diya or raashtra-seva karne kii thaan lee. inaki pratibha se baroda naresh atyadhik prabhavit the at: unhone inhen apni riyasat main shiksha shastri ke rup main niyukt kar liya. baduda main ye praadhyaapak, vaais principal, nijee sachiv aadi kaary yogyata purvak karte rahe or is dauraan hajaaron chaatro ko charitravaan deshbhakt banaaya. 1896 se 1905 tak unhone baroda riyasat main rajasav adhikari se lekar baroda kalege ke french adhyaaapak or upacharya rahane tak riyasat kii sena main krantikariyon ko prashikshan bhi dilaayaa tha. hajaaron yuvakon ko unhone kranti kii diksha di thi.ve nijee rupee-paise kaa hisaab nahin rakhte the parantu rajasav vibhaag main kaary karte samay unhone jo vishwa kii pratham aarthik vikaas yojana banaayi uskaa karyanvayan karke baroda rajya deshi riyasaton main anyatam ban gaya tha. maharaja mumbai kii vaarshik audyogic pradarshnee ke uddhatan hetu aamantrit kiye jane lage the.lard karjan ke bang-bhang kii yojana rakhane par sara desh tilamila uthaa. bengal main iske virodh ke liye jab ugr aandolan hua to aravind ghosh ne isame sakriy rup se bhaag liya. neshnal laa college kii sthapana main bhi inkaa mahatvapurn yogadan rahaa. maatr 75 rupee masik par inhone vahaan adhyaapan-kaary kiya. paise kii jarurat hone ke baavjood unhone kathinaayee kaa maarg chunaa. aravind kalakatta aaye to raja subodh malik kii attalika main tehraye gayi. par jan-saadhaaran ko milane main sankoch hota tha. at: ve sabhi ko vismit karte hue 19/8 chhakku khansama gali main aa gayi. unhone kishorganj main swadeshi aandolan prarambh kar diya. ab ve keval dhoti, kurta or chadar hi pahante the. uske baad unhone rashtriya vidhyalay se bhi alag hokar agnivarshi patrika vandemaataram kaa prakaashan prarambh kiya. 
 british sarkaar inke krantikari vichaaron or kaaryon se atyadhik aatankit thi at: 2 may 1908 ko chalis yuvakon ke saath unhen giraftaar kar liya gaya. itihaas main ise 'alipur shadyantra cese' ke naam se jaanate he. unhen ek varsh tak alipur jail main kaid rakhaa gaya.| alipur jail main hi unhen hindu dharm evam hindu-raashtra vishyak adbhut aadhyatmik anubhuti hui. is shadyantra main aravind ko shaamil karne ke liye sarkaar kii ore se jo gavaah taiyaar kiya tha uski ek din jail main hi hatya kar di gayi. ghosh ke paksh main prasiddh barrister chitaranjan das ne mukademe kii pairvi kii thi. unhone apane prabal tarkon ke aadhaar par aravind ko saare abhiyogon se mukt ghoshit kara diya. isse sambandhit adalati faisle 6 may 1909 ko janata ke saamne aaye. 30 may 1909 ko uttarpara main ek sanvardhan sabha kii gayi vahaan aravind kaa ek prabhaavshaalee vyaakhyaan hua jo itihaas main uttarpara abhibhaashan ke naam se prasiddh hua. unhone apane is abhibhaashan main dharm evam raashtra vishyak karawas-anubhuti kaa vishad vivechan karte hue kaha tha:.
 champakalal, nalini kaant gupt, kekhusro dadabhai sethna, nirodbaran, pavitra, em pi pandit, pranab, satprem, indra sen
 Complete Works of Sri Aurobindo . Pondicherry: Sri Aurobindo Ashram 1995
 1. Early Cultural Writings. 2. Collected Poems. 3.-4. Collected Plays and Stories. 5. Translations. 6.-7. Bande Mataram. 8. Karmayogin. 9. Writings in Bengali and Sanskrit. 10.-11. Record of Yoga. 12. Essays Divine and Human. 13. Essays in Philosophy and Yoga. 14. Vedic and Philological Studies. 15. The Secret of the Veda. 16. Hymns to the Mystic Fire. 17. Isha Upanishad. 18. Kena and Other Upanishads. 19. Essays on the Gita. 20. The Renaissance of India with a Defence of Indian Culture. 21.-22. The Life Divine. 23.-24. The Synthesis of Yoga. 25. The Human Cycle – The Ideal of Human Unity – War and Self-Determination. 26. The Future Poetry. 27. Letters on Poetry and Art 28.-31. Letters on Yoga. 32. The Mother with Letters on the Mother. 33-34. Savitri – A Legend and a Symbol. 35. Letters on Himself and the Ashram. 36. Autobiographical Notes and Other Writings of Historical Interest. 37. Reference Volume 
