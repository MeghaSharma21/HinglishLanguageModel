 sar dorabji tata jamshedji tata ke sabase bade putr the. 
 sar dorabji jamshedji tata jamshedji nausarvaan ji ke jyeshtha putr the jo 29 agast 1859 i. ko bombai main janme. maan kaa naam hirabai tha. 1875 i. main bombai pripetary skool main padhane ke uparaant inhen ] bheja gaya jahaan do varsh vaad ye cambridge ke gonvil or kaayas kalege main bharti hue. 1879 i. main bombai laute or teen varsh baad bombai vishvavidhyalay se bi. e. kii oopaadhi praapt kii.
 apane yogya or anbhavi pita ke nirdesan main aapane bhartiya udyog or vyapaar kaa vyapak anubhav praapt kiya. pita kii mrityu ke baad aap unke adhure swapnon ko puraa karne main jute gaye. 1904 main apane pita jamshedji tata kii mrityu ke baad apane pita ke sapanom ko saakaar karne kaa bidaa uthaaya. lohe kii khaanon kaa zyaadaatar surveykshan unheen ke nirdesan main puraa hua. ve tata samooh ke pehle chayaraman bane or 1908 se 1932 tak chayaraman bane rahe. sakchi ko ek adarsh shahar ke rup main viksit karne main unki mukhya bhoomika rahi he jo baad main jamshedpur ke naam se janaa gaya. 1910 main unhen british sarkaar dwaara nithhud se sammanit kiya gaya tha. 
 pita kii yojanaon ke anusaar jharkhand main ispaat kaa baari kaarkaana sthapit kiya or uskaa bade paimaane par vistaar bhi kiya. 1945 i. tak vah bharat main apane dhang kaa sabase bada ispaat kaa kaarkaana ban gaya jisamen 1,20,000 stri or purush kaam karte the or jisaki poonji 54,000,000 pound thi.
 sar doraab ji ne ek ore jahaan bharat main audyogic vikaas ke nimitt pita dwaara sochi anek yojanaon ko karyanvit kiya, vahiin duusari ore samajaseva ke bhi kaary kiye. patni kii mrity ke baad 'ladi tata memorial trust' kii sthapana kii jiskaa uddeshy rakt sambandhi rogon ke anusandhan ore adhyayan main sahaayta karnaa tha. shiksha ke prati bhi inkaa drushtikon bada udaar tha. jivan ke antim varsh main inhone apni sari sampatti apane naam se sthaati trust ko saarvajanik kaaryon ke liye saunp di. yah nidhi 1945 main anumaanath: 2,000,000 pound thi jisamen se aath lakh pound kii dhanrashi vibhinn daan kaaryo main tathaa cancer ke ilaaj ke liye sthapit tata memorial hospital, tata institytu ov soshal sciensej or tata moolbhoot anusandhan santhaan ke kaaryon main kharch kii ja chuki he.
 apni sevaaon ke liye inhen 1910 i. main 'nite' kii oopaadhi bhi mili. 1915 main ye indian industrial kanference ke adhyaksh hue, tathaa 1918 i. tak indian industrial kamishan ke sadsy rahe.
 inkaa vivaah 1897 main meharbaai se hua tha jinase koi santan na hui. uparyukt trust kii sthapana ke baad ye april, 1932 main europe gaye. 3 june 1932 ko kisingran main inaki matyu hui. inkaa avshesh england le jaaya gaya jahaan vrakwood ke parsi kabrgah main patni kii bagal main vah dafna diya gaya. 
