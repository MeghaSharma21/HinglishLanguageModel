 
 aksh shaktiyaan yaa axis shaktiyaan yaa dhuree shaktiyaan un deshon kaa gut tha jinhonen duusare vishwayuddh main germany or japan kaa saath diya or mitrapaksh shaktiyon ke kilaaf lade.madhya 1930 main apane samrajyavaadee hiton ko bachaae rakhane ke liye germany, italy or japan dwaara kiye gayi kootnithik prayaason se aksh shaktiyon kaa udai hua. aksh shaktiyon kaa gut san 1936 main tab shuru hua jab germany ne japan or italy ke saath samyawad virdohi sandhiyon par dastakhat kiye. rome-berlin 1939 steel sandhi ke antargat samrik gut ban gayi, 1940 ke tripartile sandhi ke saath germany or uske gut ke dono mitra desho ke samrik lakshya ek ho gayi. duusare vishwayuddh main apane charam par aksheeya shaktiyon ne europe, africa or purvi va dakshin-purvi asia ke bade hisson par kabja kiya. 1945 main jaakar mitrapaksh shaktiyon kii jeet hone par aksh shaktiyon kaa gut khatm ho gaya. yuddh ke dauraan aksh dal badalata rahaa kyonki kuch raashtra iske andar-baahar aate or jate rahe.
 dhuree shabd sabase pehle italy ke pradhanmantri benito musolini ne germany-italy ke sambandhon ke paripekshya me istemaal kiya tha, jab unhone roberto suster ke jarmenia republica ke aalekh main likhaa isamen koi andeh nahin he ki is samay europea itihaas kii dhuree/aksh berlin se guzar rahi he. .
