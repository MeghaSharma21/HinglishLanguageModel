 yunaan ke itihaas se aashay aadhunik yunaan ke andar aane vaale kshetron kaa itihaas se hone ke alaava iskaa aashay unani logon tathaa unke dwaara shasit pradeshon ke itihaas se he. unani logon ke vaas kaa kshetra alag-alag kaal main bhinn-bhinn rahaa he, is kaaran yunaan kaa itihaas bhi is maamle main parivarti he ki kis yug main kis kshetra kshetra ko 'yunaan' kaha jaay. 
 yunaan kii mukhya bhoomi or uske dweep lagbhag 4000 varsh isa purv bas chuke the. i.pus. duusari sahastrabdi tak ijian sabhyataa thi jahaan se logon ke misr or asia miner se sambandh sugam the. lagbhag 17veen shatabdi i.pus. main balcon kshetra kii ore se greece or pelloponss par akraman hue. sabhi akramanakari jatiyaan- ekian, arcedi, ipolian, apolli or yoni- greek bhashaaon se parichit thim. i.pus. 1500 varsh tak minoi prabhaav main ekian jati ne greece se sabhyataa kaa vikaas kiya. misini yug, hero yug or homer yug bhi is kaal ke naam hai. kaha jaataa he ki trogen yuddh, jisaki katha ko lekar homer ne apane vishwaprasiddh kavy 'elliod or odissi' likhe, ekian tathaa anya greesvasiyon ke bich i.pus. 12veen shatee main ladaa gaya tha. i.pus. 1100 main dorian jati ne greece par akraman kar puraani sabhyataa nasht kar di or apana centre pelloponesas banaaya. ekian logon main se kuch uttari pashchimi europe kii ore bhaage, kuch ne dasavritti apana lee. yoni or apolli, ijian dweepasmooh or asia miner kii ore chale gaye. i.pus. 1000 tak sampurna ijian kshetra main greek bhashi log bas chuke the.
 1000-499 i.pus. main mukhya rup se greek nagar-rajyon kii sthapana hui or jatibhed chetana kaa pradurbhaav hua. praanrabhik helenic rajyon kaa shashan raajaaon dwaara hota tha. shanai: shanai: rajtantr main parivartit hua. kulinatantr main raajnneetik samanta praaia: nahin thi. lagbhag 650 i.pus. main saamaajik or rajantik sangharshon ne is kuleen tantra ko ukhaad phenkaa or adhinayakawadi shashan kii sthapana hui. keval sparty main hi kuleen tantra ban sakaa. kuch adhinayakawadi shaskaon ne avashya hi kala, sahitya, vyapaar or udyog kii unnati kii, kintu jab adhinayakawad janpeedan kii sthiti main pahunchaa to uskaa bhi astitv i.pus. 500 tak mit gaya. i.pus. 750-500 tak vyapaarik or raajnneetik kaarnon se italy tathaa sicily ke kai bhaagon main greekon ne upnivesh basaae. inke upnivesh vyapaar ke prasar kii drushti se spain or france tak bhi faile. kuch din tak greekon kaa prasar mistra kii ore rukaa rahakar, kintu lagbhag 7veen shatabdi i.pus. main vyapaar kii samasya se sugam ho gaya. vahaan greekon ne 'nakretis' nagar basaaya. iske baad thros aadi anek sthanon par upnivesh based. ye upnivesh apane mukhya rajya se keval bhavatmak sambandh rakhte hue, raajnneetik rup se swatantra the. keval kuch, jaise epidamnas, pelloponia, ambrasiya aadi korinth ke upnivesh, raajnneetik rup se swatantra nahin the. siracus or bajuntium atyant sampann upniveshon main the. samaanya dharmik bhaavana ke kaaran in saare upniveshon main ekta kaayam rahi. delphi main apollo greekon kaa mukhya dharmik centre tha. vastut: 7veen or 6thi shatee i.pus. kaa kaal saanskrithik vikaas or bauddhik jaagran kaa kaal tha.
 500 i.pus. tak sparta or athens greece ke do bade nagarrajya bane. sparta kaa shashan pracheen paripatiwale kulinon ke haath main tha. athens ke shaasha madhyavargeey or prajatantric the. i.pus. 7veen shatabdi tak sparta main samskruti, kavy or kala kii prachur unnati hui, kintu vahaan kii shashanpaddati atyant kathor thi. shishu ke utpann hote hi, rajya use apane sangrakshan main le letaa tha or use yuddh kii shiksha di jaati thi. likergas sparta kaa samvidhan nirmaataa tha. shashansutra ke sanchaalan ke liye do sadan hote the, jinke adhyaksh do raja hote the. antim nirnay kaa adhikaar nimna sadan ko tha. paanch nyaayadhishon dwaara kaaryakarini samiti, nyaay or anushaasan kaa sanchaalan hota tha. ve raajaaon kii gatividhi par bhi niyantran rakhte the. sainik shakti dwaara sparta ne peliponesas ke sampurna nagar apane adhikaar main kar liye or pelloponesian sangh ke netaa ke rup main is nagar ne adhikrut nagarrajyon ko bhi kuleen tantra sweekaar karne ko baadhya kiya.
 i.pus. 683 main athens se rajtantr kaa samoolochhedan hua. 'solan picistratas' ne kuch seemaa tak janamat kaa sammaan kiya, iske baad isagores or cleisthenij ke netritv main sangharsh ke baad janatantric paddati kii vijay hui. sparta ne athens ke prajatantr ko ukhaad phenkane ke anek praytn kiye, kintu athens jyon kaa tyon rahaa. 
 499-638 i.pus. main faras se yuddh or nagarrajyon main paraspar sangharsh aadi pramukh ghatnaayen huin. greece ke kai nagarrajyon ne is sthiti main apana sthaan bahut prabhaavshaalee bana liya.
 asia miner or kuch dwipon ke nagar ledia ke samrat chrisus ke prabhaav main aa gaye the. vah helenic samskruti kaa poshak or ek udaar shaasha tha. usne nagarvasiyon kii aarthik or bauddhik unnati main yoga diya. 546 i.pus. main faras ke tatkaaleen bhrast sirus ne chrisus ke adhikaar se saare greek nagar chin liye. 512 i.pus. main uskaa uttaradhikari darayush asia miner ke anya nagaron ko jeetta hua greece ke nikat tak chadh aayaa. lekin eritreaa or atica ko jeetne ke pashchaat athens kii sena se marathan ke yuddh main parajeet hua.
 lagbhag 480 i.pus. main parsi samrat jaraxij ne pun: greece par akraman kiya. ethns, sparta or pelloponesian sangh ke sanyukt pratirodh ke baavjood bhi greece haar gaya. kintu greece kii jalsena se faras kii senaaon ko peeche lautne ko baadhya kiya. ek varsh pashchaat 479 i.pus. main greekon ne pratyakramankar faras kii sari senaaon ko pichhr khaded diya. yah yuddh dirghakaal tak chalata rahaa. isaki samaapti chaturth shatee i.pus. main sikandar kii faras par vijay ke saath hui.
 is samay tak athens nagar greek sabhyataa kaa centre ban chukaa tha. yoni greekon ne sparta ke adhikaar se mukt hokar athens kaa netritv sweekaar kiya. 461 i.pus. main periclies ne janatantr ko badhaava diya. kintu yah janatantr bhi mul unani janata ke liye simit tha. shesh log daason kii koti main rakhe jate the. periclies ke netritvkaal main athens kii rajantik or aarthik sthiti sudrudh ho gai.
 sparta or athens ke vichaaron main bahut bhed tha. athens mulat: vyapaarik shaktisanchay kii pravritiwala upniveshvadisamrajyavaadee rajya tha or sparta greece ke sabhi nagarrajyon kaa raajnneetik netritv chahta tha. falat: netritv ke liye in donon tathaa inase sabandhit nagarrajyon main yuddh chhid gaya. yuddh 10 varsh se bhi adhik samay tak chalaa. donon ore dhan jan kii apaar haani hui. 421 i.pus. main kuch kaal ke liye shantisandhi hui, kintu teen varsh baad donon pakshon main pun: yuddh hua. is baar athens kii bhanyakar paraajay hui, yahan tak ki uskaa astitv bhi mahatvaheen ho gaya. korinth or thebij jaise nagarrajya sparta se mil gaye. kuch samay baad sparta kii niti se kshubdh hokar korinth, thebij or argasi ne athens se milakar sparta ke viruddh sandhi kii. kintu sparta ke faras se sandhi karne ke falswaroop athens kii sandhi bhang ho gai or asia miner ke greek nagar faras ke adhikaar main chale gaye. 371 i.pus. main sparta ne thebij ke viruddh yuddh chhedaa, kintu usamen sparta kii haar hui or uskaa netritv greek itihaas se mit gaya. ab thebij kii shakti badhane lagi thi. usne bhi anya nagaron ke prati kathor niti se kaam liya. is baar sparta or athens ke bich sandhi hui. 362 i.pus. ke baad thebij kaa mahatv samaapt sa ho gaya.
 yuddh or ashaanti ke vaataavaran main bhi i.pus. 5veen shatabdi main athens ke netritv main greece main kala or sahitya kii prashansaneey unnati hui. pathennon, prolia or hefistus ke mandir aadi samrudh vaastukala ke utkrisht namoonay usee yug main prastut hue. fidius, miran or polictsi aadi prasiddh vaastulakaar the. chikitsajaagat main hipacritas ke anveshanon ne anek chikitsashastriyon kaa maargdarshan karaayaa. hiraclits, ampidaklij or demacrits aadi darshanikon ne tatvachintan main mahatvapurn yoga diya. shatabdi ke ant main vishwa ke mahan darshanik sucraat kaa janm hua. krantikari vichaaron ke kaaran athensvaalon ne unhen 399 i.pus. main vish de diya . herodotus ko itihaas kaa pita kaha jaataa he. thusidides doosraa mahan itihaaskaar tha, usne pelloponesian yuddh kaa vistrut vrittant pramanik rup se likhaa. eklij, sofoklis, uripidij or aristfenij ke du:khant or sukhaant naatak isi samay likhe gaye . pindar or bakailidij ne rashtranayakon kii prashasti main kavyagranth likhe. is yug main athens ni:andeh greece main kala or sahitya kaa netaa tha.
 pracheen greece ke itihaas main, mukhyat: athens ke itihaas main daspratha ullekhneey he. is sandarbh main prajatantric paddati or duusari shashanpaddatiyon main vishesh bhed nahin tha. vartmaan raajnneetik siddhant main 'shram ke mahatv' ko mukhya sthaan praapt hai. pracheen siddhanton main 'shram' raajnneetik adhikaron kii ayogyata kaa parichaayak tha. krich kaal tak to hastkalavidon kii bhi daason kii koti main rakhaa gaya tha. phir bhi anyaraajyon kii apeksha athens main daason kii sthiti acchhee thi. athens main inke prati kuch nyaay bhi tha 
 isi samay uttar greece main macedoniya naam kaa ek shaktishaalee rajya ubhar rahaa tha. i.pus. 359 main philip vahaan kaa samrat hua . anya greeki nagarrajyon se macedoniya vijayi hua. korinth or thebij sainik adde ban gaye. philipaki hatya ke baad uskaa putr sikandar mahan macedoniya kaa samrat hua.
 sikandar ne saare bikhare hue greece ko apane jhande ke neeche ekatra kar liya yah anya rajyon kii jeetta hua punjab aakar laut gaya. 323 i.pus. main babilon main usee mrityu hui. vah sampurna vishwa main ek rajya or ek samskruti dekhne kaa icchhuk tha. par sikandar kii mrityu par uskaa vistrut samrajya chhin bhinn ho gaya. sangharsho kii lambii shrikhala main teen shaktishaalee heleni rajya- antogons ke netritv main macedoniya, celukidon ke netritv main asia miner tathaa syria or tolmiyon ke netritv main mistra udit hue. i.pus. duusari shatabdi isa purv main episar ke samrat picer ne romanon ke viruddh italy par akraman kiya. macedoniya ke samrat philip ne is yuddh main hastkshep kiya tha. is ghatana ko pratham macedonian yuddh kaha jaataa he. dwitiya macedonian yuddh main philip kii paraajay hui. greece ke anya rajya romanon ne philip ke adhikaar se mukt karvaa die. i.pus. 192 se 189 tak sthiti badal gai. itaaliyon or romanon ke bich yuddh main philip ne romanon kaa saath diya. kintu paristhitiyaan is prakaar utpann hoti gayi ki macedoniyaan ne do yuddh or lade. i.pus. 146 main yah rome se bhi parajeet hua. rome se saare greece ko kendrit kar macedoniya main shaasha niyukt kiya.
 rome ne greece or macedoniya par aadhipaty ke saath sikandar dwaara vijit purvi pradeshon par bhi adhikaar jamaa liya. athens main kala or samskruti kii unnati romanon ke kaal main jyon kii tyon rahi. jastinian ne athens ke bauddhik unnayan main hastkshep kar sikandriyaa ko darshanik shikshaaon kaa centre banaaya. isse rome ne bhi greece kala or samskruti se bahut kuch liya. kustutuniya rajdhani bani. thidosius kii mrityu ke pashchaat puraa samrajya do bhaagon main banta. pashchimi greece ke patan ke pashchaat purvardh bhaag bajantine samrajya ke naam se prasiddh hua. kintu jab musalamaanon ne kustutuniya par adhikaar kiya to yah rajya bhi samaapt ho gaya.
 yah rajya naukarshahi se aarambh hua. is samrajya kaa puraa itihaas, apni raksha ke liye balcon, dakshini italy or asia miner se hue yudhon kaa itihaas he. vijigothic, gothic or balgorian jatiyon ke bhi akraman hue. samrat jastinian ne us bhoomi ko pun: praapt karne kaa praytn kiya. aage chalakar dharmik matbhedon ke kaaran san 800 main, jabaki charlman rome kaa samrat hua, kustutuniya or rome alag alag ho gaye . naveen shatabdi ke ant main samraat nickeforus phokas dwitiya or jone jimices ne rajya ko kisi prakaar bachaane kii cheshtaa kii .' iske baad seljuk turko ke akramanon ne rajya ko atishay shaktiheen bana diya. 13veen shatabdi se lekar 15veen shatabdi ke aarambh tak is samrajya main badi uthal puthal hui. ant main automan turkon ne 1453 main kustutuniya par adhikaar kar liya. shanai: shanai: sampurna greece par unka adhikaar ho gaya .'
 france kii kranti or turk shashan ke kramik patan aadi kii ghatnaon se or anya deshon main based greeki logon kii samruddhi se greece ke netaaon main turkon se apane desh ko mukt karaane kii ichha jaagi. rus, britain or france ke utsahit karne par vahaan kii janata ne turko ke viruddh san 1821 se 1829 tak sangharsh kar greece ko ek swatantra raashtra bana liya. bavaaria kaa rajkumaar aatho san 1832 main oto pratham ke naam se samrat banaaya gaya. do varsh pashchaat athens nagar desh kii rajdhani bana. samrat oto kii vyaktigat nitiyon se kshubdh hokar vahaan kii janata ne san 1843 main uske viruddh andolan karke sansadeey parampara kaayam kii. 20 march 1844 ko janatantrvaadi greece kaa pehla samvidhan bana. isamen samrat pad kii purnataya samaapti nahin thi. denmark kaa rajkumaar wiliam george 1863 main oto kaa uttaradhikari hua. duusari baar ke bane samvidhan main sari raajnneetik shakti samrat ke haath se nikalakar jan pratinidhiyon ke haath main kendrit ho gai. 1869 main british sarkaar ne yoni dwipon ko bhi greece rajya main maan liya. 1897 main greece, kreet par aadhipaty jamaane ke lobh main turki se parajeet hua. kuch badi shaktiyon ke hastkshep se kreet swytt shashan kii ikai bana or turki kaa aadhipaty samaapt ho gaya. kuch sainya adhikariyon ke greece kii samrajyavriddhi kii niti ke viruddh vidroh ko tatkaaleen pradhan mantri aluthiriths benigelas ne kushalta se dabaa diya.
 pratham vishwayuddh main greece tatasth rahaa. samrat alexnder kii mrityu ke baad sansadeey nirvachan main benigelas dal kii haar hui. 1922 main samrat constantin ne asia miner ke alpsankhyak greek nagaron ko mukt karaane ke liye turki ke viruddh yuddh kiya, kintu parajeet hua. baad main paraspar nagaron kii adla badali ho gai. benigelas dal ke andolan ne 1924 se 1935 tak janatantr kaayam rakhaa kintu 1935 main pun: rajshahi kii vijay hui. 1936 main janatantric paddati kaa samoolochhedan hua or vakswatantray, jansabhaon or raajnneetik sanghathanon par roak laga di.
 dwitiya vishwayuddh ke samay yahan bhi rashtriya samaajawaadee germany kii tarah adhinayakawad tha. donon vishwayudhon ke bich greece balcon rashtron main sahyog ke liye sakriy tha. 1930 main pehla balcon sammelan athens main hua. 1940 main italy ko yusambandhi suvidha na pradaan karne par italy ne greece par akraman kar diya. praarambhik asafalataaon ke baad greece ne italian senaaon ko albania main khaded diya or lagbhag 20,000 sainik bandi bana liye. great britain ne use albania chhodkar hat jane ke liye baadhya kiya. germany ne britain or greece kaa sambandh dekhakar greece ko rond daalaa or do saptaah main kreet par bhi germany kaa jhanda fahraa gaya.
 san 1941 ore uske baad greece main anek chote bade raajnneetik sanghathan hue. inamen bahuton ke paas koi nishchay kaarykram nahin tha british pratinidhiyon ke saath 1943 main raajnneetik dalon ke netaaon ne tay kiya ki swasth janamat taiyaar hone ke purv tak satta ke adhikaar ke liye samrat kii niyukti honi chahie. raajnneetik sanghathanon ne samrat ko apana sahyog diya. kintu aage chalakar in donon main satta ke liye sangharsh hua. sangharsh ke lambey kaal main british senaaon ko hastkshep karnaa padaa. shaktishaalee dal 'neshnal libration front' kaa bhi prabhaav bahut ksheen ho gaya. phir bhi sangharsh kam nahin hue. athens main raktranjit kranti hui. antatogatva sofolis ke nirdesan main saare kendriya guton kii sammilit sarkaar bani. march, 1946 main aam chunaav hue, sansad main andaar dal kaa bahumat hua. samrat george dwitiya kii mrityu par uskaa bhai paal pratham shasnadhyaksh hua. vah bahut anshon tak prabhaavshaalee siddh hua, yahan tak ki kuch udaaradaleey bhi uske paksh main sammilit ho gaye. tatkaaleen greek sarkaar ke viruddh 1947 main grihayuddh chhidaa. vidrohi janata sarkaar kaa sanghathan general maarkas wafia dais kii adhyakshata main chaahati thi. inaki albania, unoslavia or balgeria se sahaayta milti thi. march, 1948 main yah vidroh dabaaya ja sakaa, kintu isse dhan jan kii apaar kshati hui.
 is samay greece main audyogic pragati kuch anshon main hui, kintu raajnneetik or saamaajik sthiti nirashapurna rahi. sitambar, 1947 se november, 1949 tak das sarkarein badalin. papagus ke netritv main raily dal ke bahumat main aane par kuch jan adhikaron main vruddhi hui or raajnneeti main sthirataa ai. sanyukt rajya america kii sahaayta main nunata kii gai. phir bhi desh kii acchhee hui. roosi gut se nikalne ke baad yugoslavia se uske sambandh achche hue. 1952 main turki ke saath greece nato kaa sadsy hua. farvari, 1953 main yugoslavia turki or greece main parsparik sahyog or suraksha kii sandhi hui. 1952 main greece or balgeria ke bich simavivaad hua, kintu greece ne apni aantarik raajnneeti main samyawad ko kabhi panpane nahin diya. 1954 main athens or cyprus main british hastkshep ke viruddh vidroh bhadkaa. ant main, british hastkshep kaa maamla sanyukt rashtrasang main vichararth pesh kiya gaya. 1959 main landan-jurikh samjhaute ke anusaar cyprus samasya ke prastaav dwaara turki or greece ke sambandhon main sthirataa ai. november, 1962 main greece europea sammilit bazaar main shaamil hua.
