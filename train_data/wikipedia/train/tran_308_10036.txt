 amol palekar hindi filmon ke ek prasiddh abhinayta hai. apane abhinay se sabhi kaa dil bahalane ke baad aajkal ve ek nirdeshak ke rup me kahi zyada sakriy hai.
 actor banane se pehle amol palekar theatre jagat main nirdeshak ke rup main sthai pahchaan bana chuke the. namchin nirdeshak satyadev dube ke saath unhone marathi theatre main kai nae prayog kiye. baad main 1972 main unhone apana theatre group aniket shuru kiya. ve acting main aane se pehle theatre main nirdeshak ke rup main apni pahchaan bana chuke the. basu chatarji, rishikesh mukherjee or basu bhattacharya unke naatak dekhne aayaa karte the.1971 main satyadev dube kii marathi film shantta court chaalu aahe se amol acting main aae. yah marathi cinema kii ullekhneey film kahi jaati he. hindi filmon main unhone san 1974 main basu chatarji kii film rajnigandha se kadam rakhaa. film safal hui or phir unke anwarat safar kaa aagaaj ho gaya. unhone actor ke rup main chitachor, gharonda, meri bivi kii shaadi, baton-baton main, golmaal, naram-garam, shriman-shrimati jaisi kai yaadgaar filmein deen. ve zyaadaatar filmon main madhyavargeey samaaj ke nayak kaa pratinidhitiv karte dikhe. unki hasya filmon ko darshak aaj bhi yaad karte hai. unhen khushi he ki ve apane kariyar main film industry ke shreshth nirdeshak or shreshth takanicianon ke saath kaam kar sake.san 1981 main marathi film aakrit se amol ne film nirdesan main kadam rakhaa. ab tak ve kul das hindi-marathi filmon kaa nirdesan kar chuke hai. unki pichhali hindi film paheli ko auskar puraskaar ke liye namankit kiya gaya tha jis par khushi vyakt karte hue kaha ki unhone nirdeshak ke rup main manamafik filmein banaai. bahut jald film dumkata relies hogi. unki yah film basu da or rishikesh mukherjee ko samarpit hogi.
