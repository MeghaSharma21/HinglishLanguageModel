 kisi reeti se ushma ke maapan ko ushmamiti yaa 'calorimiti' kehete hai. kisi rasinic abhikriya main yaa avasthaa parivartan main yaa kisi bhautik yaa rasinic parivartan main yaa kisi jaivik prakram jo ooshmaa utpann hoti he avashoshit hoti he uski maatra kii maap karke padaarthon athwa prakramon kii kii vishisht ooshmaa, ooshmaa dharita, gupt ooshmaa aadi kaa nirdhaaran kiya ja saktaa he. 
 ooshmaamiti kaa armbh jul ke us prayog se armbh hua jo 'calories ke yantric tulyank' ke nirdhaaran ke liye kiya gaya tha. vastav main yah prayog urja ke sangrakshan ke siddhanth par aadhaarit tha.
 calorimiti ke liye jo upkaran upyog main laaye jate hai unhen 'calorimapi' kehete hai!
 calorimiti siddhant : jab do bhinn bhinn tapon vaali vastuon ko paraspar rakhaa jaataa he, to ooshmaa kaa pravaah ucch taap vaali vastu se nimna taap vaali vastu main hota he!
 ushmamiti ushma ke kisi prabhaav par aadhaarit hoti he. ooshmaamiti pratyaksh yaa paroksh rup se kii ja sakati he. pratyaksh calorimiti main calorimapi dwaara ooshmaa kii maap kii jaati he jabaki apratyaksh calorimiti main ooshmaa kii maatra kii sidhe taur par maap na karke lee gayi oxygen kii maatra ke aadhaar par ooshmaa kii gananaa kii jaati he.
 pratyaksh ushmaamaapan kii saadharantaya nimnlikhit paddatiyaan hai :
  taapaparivartan athwa taapamaneey ushmamiti,
  avasthaaparivartan athwa gupt taap ushmamiti.
 pratham paddati main ve reetiyaan hai jinamein taap parivartit hota he tathaa maapan taapaparivartan par nirbhar hota he. antat: yah paddati keval taap ke avlokan main parinat ho jaati he. at: in vidhiyon main taapmaana ke avlokan main parinat ho jaati he. at: in vidhiyon main taapmaana ek mukhya upkaran he. is paddati main reno kii mishran vidhi tathaa dullang or peti kii sheetalibhawan vidhi hai.
 duusari paddati main ve vidhiyaan sammilit hai jo thoson ke dravan athwa vaashpon ke sanghanan par nirbhar hai. inamen him tathaa vaashp ushma maan sammilit hai. dravan tathaa vashpikaran par nirbhar hone ke kaaran in prayogon main taap sthir rahata he, atev inamen tapamaapan kii koi aavashyaktaa nahin hoti.
 ushma kaa ekak ushma kii vah maatra he jo ek ekak maatra jal ke taap main 1° celsius kii vruddhi karti he. yadi dravyaman kaa ekak 1 gram ho to tathaa tapantar 1° sein. ho to ushma ke ekak ko ek calories kehete hai. kintu 1 gram dravyaman ke jal ke taap main 1° se. vruddhi karne ke liye prayek taap par ushma kii aavashyak maatra samaan nahin hoti . at: vaigyanikon ne 1° sein. kaa purvonkt taapantar 14.5° sein se 15.5° sein. tak mana he. at: ek calories ushma kii vah maatra he jo 14.5° sein. ke ek gram jal ke taap ko badhaakar 15.5° sein. kar de.
 vibhinn tapon par ek digari taap badhaane ke liye aavashyak ushma kii maatra main antar bahut kam haata he; at: saadhaaran prayogon main kisi bhi taap par 1 gram shuddh jal ke taap main 1° sein. kii vruddhi ke liye aavashyak ushma kii maatra ko 1 calories maan sakate hai.
 ushmadharita-kisi vastu kii ushmadharita ushma kii vah maatr he jo 1 sein. tapavriddhi ke liye us vastu ko deni padati he, athwa 1 sein. taappatan dwaara usase praapt hoti he.
 jal kii ushmadharita kii tulana main kisi padaarth kii ushmadharita ko us padaarth kii vishisht ushma kehete hai. arthath, padaarth ke kisi dravyaman kii kisi tapavriddhi ke liye aavashyak ushma kii maatra tathaa samaan dravyaman ke jal kii usee tapavriddhi ke liye aavashyak ushma kii nishpatti ko us padaarth kii vishisht ushma kehete hai. 1 gram jal kii 1° sein. tapavriddhi ke liye aavashyak ushma 1 ekak ushma hoti he at: ek gram padaarth kii ushmadharita us padaarth kii vishisht ushma hoti he.
 yadi dravyaman m kii kisi vastu kaa taap se tak badhaane ke liye aavashyak ushma kii maatra maa ho to purvokt paribhaasha ke anusaar vishisht ushma vi nimnlikhit sutara main praapt hogi:
 kisi vastu ke dravyaman tathaa vishisht ushma ke gunanfal ko us vastu kii ushmadharita kehete hai. ise us vastu kaa 'jal tulyank' bhi kehete hai.
 saadharantaya vishisht ushma kii paribhaasha karte samay us paristhitiyon kaa nirdesan aavashyak he jinamein taapaparivartan hua ho. udhaahrantaya, yadi sampeden se kisi gas ke taap main vruddhi ho to dT kaa maan shunya nahin hoga parantu dQ =0. atev vishisht ushma vi shunya hogi. duusari taraf yadi ek gas main parimit maatra main ushma di jaae or uskaa prasaran is prakaar ho ki uskaa taap sthir rahe to is paristhiti main dT=0 hoga or dQ shunya nahin hogi. atev vishisht ushma bahut adhik hogi. gas kaa prasaran is prakaar bhi karaayaa ja saktaa he ki kuch maatra main ushma to use di jaae parantu phir bhi uske taap kaa patan ho; is sthiti main dT ke rinatmak hone ke kaaran uski vishisht ushma kaa maan bhi rin hoga. isse yah prathit hota he ki gas kii vishisht ushma kaa maan + ananat se - ananat ke bich kuch bhi ho saktaa he tathaa yah maan paristhitiyon se sambandhit he. is kaaran gas kii vishisht ushma ke vishay main taapaparivartan kii paristhitiyon kaa nirdesan atyant aavashyak he. at: gas ke vishay main do vishisht ushmayen hoti hai :
 drav tathaa thos padaarthon main sampeden nune hone ke kaaran saadhaaran prayogon main aaytan parivartan nune tathaa naganya hote hai. at: ek hi vishisht ushma rah jaati he. prayek taap par thos tathaa drav kii ek nishchit vishisht ushma hoti he tathaa taap ke saath isaki vruddhi hoti he.
 isamen jal kaa taapan ek niyat taap tak kiya jaataa he tathaa is jal kii maatra se ushma kii maatra gyaat kii jaati he. is paddati main nimnlikhit reetiyaan hai :
  mishran vidhi,
  sheetalibhawan vidhi,
 is vidhi dwaara rena ne param shuddh fal gyaat kiye.
 yadi do padaarth k tathaa kha ke dravyaman m1 tathaa m2 taap T1) tathaa T2 tathaa vishisht ushmayen S1 tathaa S2 hon or yadi ve ek-duusare ke saath rakhe jaaen to ushma ek se duusare main jaaegi tathaa falswaroop unka taap antatah T1 tathaa T2 ke bich ek saamaanya taap T hoga. parinamat: yadi ushma kaa niyaman k tathaa kha hi main ho to k dwaara di gai ushma kha dwaara lee gai ushma ke tulya hogi-
 yahan hamane yah mana he ki taap ke sameekaran kii avadhi main k tathaa kha na to anya vastuon se ushma lete hai, na unhen dete hai. vyavhaar main yah avasthaa asambhav he. saamanyatya anya vastuon se bhi ushma kaa aadan-pradaan hota he. aisi trutiyon ko dur karne athwa kam karne kii vishesh reetiyaan hai.
 ushmaamaapan ke prayogon kaa mukhya upkaran taanbe, pital athwa chaandi kii patali chaddar kaa bana ushmamapi hota he. yah ek bade bartan ke bheetar kuchaalak aadhaaron par rakhaa jaataa he. ushmamapi main maape hue dravyaman kaa jal bharaa hota he, jisamen nishchit taap kii tapt vastu daali jaati he tathaa ek sookshm tapamapi se taapaparivartan padhaa jaataa he. jal ko chalaane ke liye usamen taanbe kaa muda hua vichaalak rahata he. vikiran dwaara ushma kaa kshay dur athwa kam karne ke liye ushmamapi ke bahari tal tathaa bade bartan ke bhitari tal par paalish kii jaati he.
 kisi tapt padaarth ko ushmamapi ke jal main daalane par jal ke atirikt ushmamapi, vichaalak tathaa tapamapi kaa paara bhi tapt padaarth kii ushma lete hai tathaa unke taap main bhi vruddhi hoti he. at: inaki ushmadharitaaon kaa lekha lenaa bhi aavashyak he. tapantar kii vruddhi se vikiran shodhan main bhi vruddhi hoti he; is kaaran uchit yah he ki ushmamapi main jal kii maatra itani adhik lee jaae ki taap main adhik vruddhi na ho; parantu aisa karne se prayog kii sookshmata ghat jaati he. iske pratikaar ke liye sookshm tapamapi kaa vyavhaar aavashyak ho jaataa he.
 yah vidhi is kalpana par nirdhaarit he ki jab koi vastu kisi samaavrutt main sheethal hoti he to samay kii us avadhi main uske dwaara utsarjit ushma dQ vastu ke samaavrutt par, taap ke aadhiky par, uske tal kii prakruti par, tathaa tal ke kshetrafal par nirbhar karti he. at:
 is sameekaran main vastu ke tal par, arthath uske kshetrafal tathaa vikiran shakti par nirbhar he, tathaa f taap ke aadhiky kaa agyaat falan he jo prayek vastu ke liye samaan hoga. at: yadi newton kaa sheetalibhawan niyam yarthaat he to yah falan keval taapantar dT he. yadi dt avadhi main vastu tapantaral dT se sheethal hoti he to
 m vastu kii sanhati tathaa S vishisht ushma he. at:
 yadi donon vastuon ke tal ke kshetrafal samaan hon to A = A' to nimnlikhit sambandh nikaala ja saktaa he-
 arthath donon vastuon kii ushmadharitaayen un avadhiyon kii nishpatti hai jo un vastuon ko taap ke samaan paraas dwaara sheethal hone main lagati hai.
 is reeti se parishuddh fal nahin milte. iskaa keval aitihaasik mahatv hi rah gaya he.
 blike ne pratham baar is vidhi kaa prayog kiya. him ke ek bade tukade main chota sa chhed banaakar usame mukh ko him ke chote tukade se band kiya jaataa he. is prakaar ek him se ghira hua mandal ban jaataa he. gyaat dravyaman kii vastu ko ek nishchit taap tapt kar tathaa himmandal ke jal ko saavdhaanee se sokhkar tapt vastu ko uske bheetar turant daal diya jaataa he or uske mukh ko laghu him khand se dhak diya jaataa he. yah vastu ushma dekar turant him ke drabank par aa jaati he tathaa isse nishchit maatra main him kaa dravan hota he. purv taule hue ek spanj se is jal ko sokhkar spanj ko pun: taul lete hai tathaa dravit him kaa dravyaman gyaat kar lete hai. yadi vastu kaa aarambhik taap T, tathaa dravyaman m tathaa vishisht ushma S ho to use dwaara di hui ushma kii maatra m S T hogi. parinamat:
 yahan L himadravan kii gupt ushma tathaa W dravit him kaa dravmman he.
 himadravan se aaytan kaa hraas hota he. is siddhant par aadhaarit bunsen kaa him ushmamapi dravon tathaa thos padaarthon kii vishisht ushma gyaat karne kaa ek atyant sugrahi upkaran he. yadi padaarth kam maatra main uplabdh ho tab bhi uski vishisht ushma gyaat kii ja sakati he.
 sampurna upkaran ke chaaron ore shuddh him bhar dete hai. nalee k main kuch shuddh jal rakhte hai. jab sampurna upkaran 0° sein taap par ho jaataa he to die hue thos padaarth ko ek sthir taap sein. tak tapt karke turant nalee k ke jal main daal dete hai. yadi thos kaa dravyaman tathaa vishisht ushma krmanusaar ushma krmanusaar tathaa hon to 0° sein. tak sheethal hone main vah calories ushma degaa jisase us nalee ke chaaron ore ke kuch him kaa dravan hoga. at: kesanali kaa paara bheetar kii ore chalegaa. iske paath se aaytan kaa hraas gyaat ho jayega. mana ki yah hraas ghan sein.me. he. yadi him kaa vishisht ghanatv ho to 1 gram him ke dravan se aaytan main gha. sein.me. kii kami hogi. mana ki yah he. at: dravit him kaa dravyaman gram. yadi him dravan kii gupt kii gupt ushma ho to
 is upkaran ko upyog main laane ke liye bahut saavdhaanee kii aavashyaktaa hoti he. isamen jo paara tathaa jal rahata he unak shuddh tathaa vayurahit hona ati aavashyak he. baahar ke him kaa bhi shuddh hona aavashyak he.
 is vidhi main padaarth ko ek mandal main tula ke palade par rakhkar usamen 100° taap kaa jalawaashp tab tak bharte rahete hai jab tak us palade kii taul sthir na ho jaae. donon taulon ke antar se sanghanit vaashp kii maatra gyaat ho jaati he. yadi padaarth kaa dravyaman, taap tathaa vishisht ushma, tathaa hon, sanghanit vaashp kaa dravyaman or jalawaashp kii gupt ushma L ho to
 iske liye jolly ke jalawaashp ushmamapi kaa upyog hota he.
 gas kii sthir aaytan vishisht ushma kaa maan jolly ke vibhinnak jalawaashp ushmamapi se gyaat kiya jaataa he. yah jalawaashp ushmamapi se kuch bhinn hota he. tula kii bhujaa se dhaatu ke ek sookshm taar dwaara shuddh tathaa shushk gas se bharaa hua ek gola latakaaya jaataa he tathaa duusari bhujaa se iske samroop doosraa gola, jise nirvaat kar diya jaataa he. ye donon gole ek hi mandal main rahete hai. ab pehle bataai gai reeti se gas kii vishisht ushma gyaat kii jaati he.
 sthir chaap vishisht ushma kaa maan gyaat karne ke liye reno ke upkaran kaa prayog kiya jaataa he. lusaanaa ne is vishay par mahatvapurn prayog kiye hai.
