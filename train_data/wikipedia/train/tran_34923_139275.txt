 do vibhinn binduon se kisi vastu kii ore dekhne par jo koniya vichlan prathit hota he, use lamban kehete hai or in binduon ko milaanevaali aadhaar rekha us duurastha vastu par jo kone banaati he, usase lamban kaa nirupan hota he. aadhaar rekha jitani hi badi hogi vastu par kone utana hi bada hoga or parinaam main yatharthata kii sambhaavna bhi utani hi hogi.
 lamban, maapan jyamiti kii ek saral samasya he, jiskaa surveykshan main vyapak upyog hota he. sthaliy vastuon kii duuri kaa atyant yatharth maapan ho saktaa he, kintu isi siddhant kii prayukti khagoleey vastuon par karne par vastuon kii duuri maapne kii samasya jatil ho jaati he. chandra or grahon ke sandarbh main nirdesh ke taur par jis aadhaar rekha ko prayukt kiya jaataa he, use prithvi ke vyas se nirupit karte hai, jo maanak maapnon ke liye praaia: vishuvat vyas hota he. kintu taron kaa lamban maapne ke liye itani lambii aadhaar rekha bhi paryaapt upyogi nahin thaharti. etdarth surya ke chaaron ore prithvi kii kaksha ko aadhaar rekha banaate hai, jo paryaapt lambii hoti he. prithvi kii kaksha kaa vyas maapne ke liye, chah maheene ke antaraal main, kisi taare kaa prathit koniya visthaapan maapte hai or vaastavik nijee gati kii shuddhi ke liye pun: das maheene baad doosraa pathan lete hai.
 saadhaarant: lamban antarit kone se nirdisht hota he, kintu jyotirvigyaan main is kone ke aadhe ko lamban kehete hai. duusare shabdon main prithvi kaa ardhavyas, yaa prithvi kii kaksha kaa ausat ardhavyas nirdeshit he. prithvi kii kaksha ke ausat ardhavyas jitani badi aadhaar rekha ko lekar bhi kisi bhi taare kaa nakshatra lamban chaap ke ek second tak kii yatharthata main nahin aa paata.
