 atthaisvin putali kaa naam vaidehi tha or usne apni katha is prakaar kahi- ek baar raja vikramaditya apane shayan kaksh main gahari nidra main leen the. unhone ek sapana dekha. ek swarna mahal he jisamen ratna, maanik ityadi jade hai. mahal main bade-bade kamare hai jinamein sajaavat kii alokik chize hai. mahal ke chaaron ore udyaan hai or udyaan main hazaron tarah ke sundar-sundar phulon se laden paudhe hai. un phulon par tarah-tarah kii titliyaan mandra rahi or bhanwaron kaa gunjan puure udyaan main vyaapt he. phulon kii sugandh chaaron ore faili hui he or sara drishy bada hi manoram he. svachh or sheethal hawa bah rahi he or mahal se kuch duuri par ek yogi sadhnarat he. yogi kaa cheharaa gaur se dekhne par vikram ko vah apana hamashiithal maaloom padaa. yah sab dekhte-dekhte hi vikram kii ankhen khul gayi. ve samaj gaye ki unhone koi acha sapana dekha he. 
 jagane ke baad bhi sapane main dikhi har chiz unhen spasht yaad thi. unhen apane sapane kaa matlab samaj main nahin aayaa. sara drishy alokik avashya tha, magar man kii upaj nahin mana ja saktaa tha. raja ne bahut sochaa par unhen yaad nahin aayaa ki kabhi apane jivan main unhone aisa koi mahal dekha ho chaahe is tarah ke kisi mahal kii kalpana kii ho. unhone panditon or jyotishiyon se apane sapane kii charchaa kii or unhen isaki vyakhya karne ko kaha. saare vidwaan or pandit is nattejey par pahunche ki maharajaadhiraj ne sapane main swarg kaa darshan kiya he tathaa sapane kaa alokik mahal swarg ke raja indra kaa mahal he. devtaa shaayad unhen vah mahal dikhaakar unhen sasharir swarg aane kaa nimantran de chuke he.
 vikram yah sunakar bade aashcharya main pad gaye. unhone kabhi bhi na sochaa tha ki unhen swarg aane kaa is tarah nimantran milegaa. ve panditon se poochne lage ki swarg jane kaa koun sa maarg hoga tathaa swarg yatra ke liye kya-kya aavashyaktaa ho sakati he. kaaphi manthan ke baad saare vidwaanon ne unhen vah disha bataai jidhar se swargrohan ho saktaa tha tathaa unhen batalaaya ki koi puneatma jo satat bhagwaan kaa samaran karata he tathaa dharm ke path se vichlit nahin hota he vahi swarg jane kaa adhikari he. raja ne kaha ki rajpaat chalaane ke liye jaanboojhkar nahi to bhul se hi avashya koi dharm viruddh aacharan unase hua hoga. iske alaava kabhi-kabhi rajya kii samasya main itane ulajh jate hai ki unhen bhagwaan kaa samaran nahin rahata he. 
 is par sabhi ne ek swar se kaha ki yadi ve is yogya nahin hote to unhen swarg kaa darshan hi nahin hua hota. sabaki salaah par unhone raajpurohit ko apane saath liya or swarg kii yatra par nikal pade. panditon ke kathan ke anusaar unhen yatra ke dauraan do punyakarm bhi karne the. yah yatra lambi or kathin thi. vikram ne apana rajasi bhesh tyaag diya tha or atyant saadhaaran kapadon main yatra kar rahe the. raste main ek nagar main raat main vishram ke liye ruk gaye. jahaan ruke the vahaan unhen ek boodhi aurat roti hui mili. uske maathe par chintaa kii lakeeren ubhari hui thim tathaa galaa rote-rote rrundha ja rahaa tha. vikram ne dravit hokar usase uski chintaa kaa kaaran poocha to usne bataaya ki uskaa ekmaatr jawan betaa subah hi jangal gaya, lekin abhi tak nahin lautaa he. vikram ne jaananaa chaha ki vah jangal kis prayojan se gaya. budhi aurat ne bataaya ki uskaa betaa rose subah main jangal se sukhi lakadiyaan laane jaataa he or lakadiyaan laakar nagar main bechata he. lakadiyaan bechakar jo pasa miltaa he usee se unka guzaaraa hota he. 
 vikram ne kaha ki ab tak vah nahin aayaa he to aa jayega. budhi aurat ne kaha ki jangal bahut ghanaa he or narbhakshi jaanwaron se bharaa padaa he. use shankaa he ki kahin kisi hinsak jaanavar ne use apana grass na bana liya ho. usne yah bhi bataaya ki shaam se vah bahut saare logon se vinati kar chuki he ki uske bete kaa pataa lagaae, lekin koi bhi jangal jane ko taiyaar nahin hua. usne apni vivashtaa dikhaai ki vah budhi or nirbal he, isliye khud jaakar pataa nahin kar sakati he. vikram ne use aashwaasan diya ki ve jaakar use dhundhenge. 
 unhone vishram kaa vichaar tyaag diya or turant jangal kii ore chal pade. thodi der baad unhone jangal main pravesh kiya to dekha ki jangal sachmuch bahut ghanaa ho. ve chaukanne hokar thodi dur aae to unhone dekha ki ek noujvaan kulhadi lekar ped par dubakaa baitha he or neeche ek sher ghaat lagaae baitha he. vikram ne koi upaay dhundkar sher ko vahaan se bhaga diya or us yuvak ko lekar nagar laut aae. budhiya ne bete ko dekhakar vilaap karnaa chhod diya or vikram ko dheron aashirwad die. is tarah budhiya ko chintamukt karke unhone ek punya kaa kaam kiya.
 raat bhar vishram karne ke baad unhone subah phir se apni yatra shuru kar di. chalate-chalate ve samudr tat par aae to unhone ek sree ko rote hue dekha. sree ko rote dekh ve uske paas aae to dekha ki ek malwahak jahaaj khadaa he or kuch log us jahaaj par saamaan lad rahe hai. unhone us sree se uske rone kaa kaaran poocha to usne bataaya ki bas teen maheene pehle uski vivaah hua or vah garbhvatee he. uskaa pati isi jahaaj par karmchaaree he tathaa jahaaj kaa maal lekar dur desh ja rahaa he. vikram ne jab use kaha ki isame pareshaani kii koi baat nahin he or kuch hi samay baad uskaa pati laut aayega to usne apni chintaa kaa kaaran kuch or hi bataaya. usne bataaya ki usne kal sapane main dekha ki ek malwahak jahaaj samudr ke bich main hi or bhayanak tufaan main ghir jaataa he. 
 toofaan itnaa tej he ki jahaaj ke tukade-tukade ho jate he or us par saare savaar samudr main dub jate hai. vah soch rahi he ki agar vah sapana sach niklaa to uskaa kya hoga. khud to kisi prakaar ji bhi legi magar uske hone vaale bachche kii parvarish kaise hogi. vikram ko us par taras aayaa or unhone samudr devtaa dwaara pradutt shankh use dete hue kaha- "yah apane pati ko de do. jab bhi tufaan yaa anya koi prakritik vipadaa aae to ise phunk degaa. uske phunk maarthe hi sari vipatti hal jaaegi."
 aurat ko un par vishwaas nahin hua or vah shankaalu drushti se unhen dekhne lagi. vikram ne uske chehre kaa bhav padhakar shankh kii phunk maari. shankh kii dhwani hui or samudr kaa pani koson dur chalaa gaya. us pani ke saath vah jahaaj or us par ke saare karmchaaree bhi koson dur chale gaye. ab dur-dur tak sirf samudr tat failaa na aata tha. vah sree or kuch anya log jo vahaan the hairaan rah gaye. unki ankhen fatty rah gai. jab vikram ne dubaara shankh phunkaa to samudr kaa pani phir se vahaan hiloden maarane laga. samudr ke pani ke saath vah jahaaj bhi karmchaariyon sahit waapas aa gaya. ab yuvati ko us shankh kii chamatkaarik shakti ke prati koi shankaa nahin rahi. usne vikram se vah shankh lekar apni kritagyata jaahir kii.
 vikram us sree ko shankh dekar apni yatra par nikal pade. kuch dur chalane ke baad unhen ek sthaan par ruknaa padaa. akaash main kaali ghataaen chaa gayi thi. bijliyaan chamakane lagi thim. badal ke garjan se samoochaa vaataavaran hilta prathit hota tha. un bijaliyon ke chamak ke bich vikram ko ek safed ghoda zamin kii ore utarataa dikh. vikram ne dhyaan se uski ore dekha tabhi akashwani hui-
 "maharaja vikramaditya tumhaare jaisaa puneatma shaayad hi koi ho. tumne raste main do punya kiye. ek budhi aurat ko chintamukt kiya or ek sree ko sirf shankaa dur karne ke liye vah anmol shankh de diya jo samudr dev ne tumhen tumhaari sadhana se prasann hokar uphaar diya tha. tumhen lene ke liye ek ghoda bheja ja rahaa he jo tumhe indra ke mahal tak pahunchaa degaa."
 vikram ne kaha- "main akelaa nahin hoon. mere saath raajpurohit bhi hai. unke liye bhi koi vyavastha ho."
 itnaa sunanaa tha ki raajpurohit ne kaha-"rajan, mujhe kshamaa karen. sasharir swarg jane se main darataa hoon. aapkaa saannnidhya rahaa to marane par swarg jaaounga or apane ko dhanya samajhungaa."
 ghoda unke paas utraa to sawari ke liye sab kuch se las tha. raajpurohit se vidaa lekar vikram us par baith gaye. ed lagaate hi ghoda tezi se bhaaga or ghaney jangal main pahunch gaya. jangal main pahunchakar usne dharti chhod di or hawa main daudane laga. yah ghudsawaari aprakritik thi, isliye kaaphi kathin thi, magar vikram puri dridhtaa se us par baithe rahe. hawa main kuch der udne ke baad vah ghoda akaash main daudane laga. daudte-daudte vah indrapuri aayaa.
 indrapuri pahonchte hi vikram ko vahi sapanom vaala sone kaa mahal dikh padaa. jaisaa unhone sapane main dekha tha thik vaisaa hi sab kuch tha. chalate-chalate ve indrasabha pahunche. indrasabha main saare devtaa virajman the. apsaraayen nrity kar rahi thim. indra dev patni ke saath apane singhaasana par virajman the. devataaon kii sabha main vikram ko dekhakar khalabali much gai. ve sabhi ek maanav ke sasharir swarg aane par aashcharyachakit the. vikram ko dekhakar indra khud unki agavaani karne aa gaye or unhen apane asana par baithne ko kaha. vikram ne yah kehete hue manaa kar diya ki is asana ke yogya ve nahin hai. indra unki namrata or saralata se prasann ho gaye. unhone kaha ki vikram ne sapane main avashya ek yogi ko is mahal main dekha hoga. unka vah hamshakl or koi nahin balki ve khud hai. unhone itnaa punya arjeet kar liya he ki indra ke mahal main unhen sthaayee sthaan mil chukaa he. indra ne unhen ek mukut uphaar main diya.
 indralok main kuch din bitaakar mukut lekar vikram apane rajya waapas aa gaye.
 ratnamanjari  • chitralekha  • chandrakala  • kaamkandala  • leelavati  • ravibhama  • kaumudi  • pushpavati  • madhumalati  • prabhavati  • trilochana  • padmavati  • kirtimati  • sunayana  • sundaravati  • satyavati • vidyavati  • taravati  • ruparekha  • gyaanavati  • chandrajyoti  • anurodhwati  • dharmavati  • karunavati  • trinetri  • mriganayani  • malayavati  • vaidehi  • maanavati  • jayalakshmi  • kaushalya  • rani rupavati  • dekhen: singhaasana battisi • raja bhoj • 
