 krishi kaa vikaas kam se kam 10,000 varsh purv ho chukaa tha. tab se ab tak bahut se mahatvapurn parivartan ho chuke hai.
 krishi bhoomi ko khodakar athwa jotikar or beej bokar vyavasthit rup se anaaj utpann karne kii prakriya ko krishi athwa kheti kehete hai. manushya ne pehle-pahal kab, kahan or kaise kheti karnaa aarambh kiya, iskaa uttar sahaj nahin he. sabhi deshon ke itihaas main kheti ke vishay main kuch na kuch kaha gaya he. kuch bhoomi ab bhi aisi he jahaan par kheti nahin hoti. yatha - africa or arab ke registan, tibet evam mongolia ke unche pathaar tathaa madhya austrailia. congou ke boune or andaman ke banavaasi kheti nahin karte.
 aadim avasthaa main manushya junglee jaanwaron kaa shikaar kar apni udarpurti karata tha. pashchaat usne kand-mul, fal or swat: uge ann kaa prayog aarambh kiya; or isi avasthaa main kisi samay kheti dwaara ann utpaadan karne kaa avishkaar unhone kiya hoga. france main jo aadimakalik guphaayen prakaash main ai he unke utkhanan or adhyayan se gyaat hota he ki purvapashan yug me hi manushya kheti se parichit ho gaya tha. belon ko hal main lagaakar jotane kaa pramaan mishra kii puraatan sabhyataa se miltaa he. america me keval khurpy or mitti khodanevaali lakdi kaa pataa chalata he.
 bharat main pashaan yug main krishi kaa vikaas kitna or kis prakaar hua tha isaki samprati koi jaankaree nahin he. kintu sindhunadi ke kaanthe ke puravasheshon ke utkhanan ke is baat ke prachur pramaan mili he ki aaj se paanch hajaar varsh purv krishi atyunnat avasthaa main thi or log rajasav anaaj ke rup main chukaate the, aisa anumaan puratatvavid mohenjodaro main mili bade bade cothron ke aadhaar par karte hai. vahaan se utkhanan main mili gehun or jau ke namoonon se us pradesh main un dinon inke boe jane kaa pramaan miltaa he. vahaan se mili gehun ke dane triticam compactom athwa triticam sfirocokam jati ke hai. in dono hi jati ke gehun kii kheti aaj bhi punjab main hoti he. yahan se mila jau hadium balgair jati kaa he. usee jati ke jau mishra ke pyramido main bhi milte he. kapaas jiske liye sindh kii aaj bhi khyaati he un dinon bhi prachur maatra main paidaa hota tha.
