 sadak or bhawan nirmaan, rajasav, shahari vikaas or shahari awaas, mahila evam bal kalyaan, aapadaa prabandhan or rajasav mantri mukhya mantri 
 anandiben patel ek bhartiya raajnneetijna hai, jo madhya pradesh kii rajyapal tathaa gujarat kii pehali mahila mukhyamantri rah chuki hai. ve 1998 se gujarat kii vidhayak hai. ve 1987 se bhartiya janata party se judi hai or gujarat sarkaar main sadak or bhawan nirmaan, rajasav, shahari vikaas or shahari awaas, aapadaa prabandhan or vitt aadi mahatvapurn vibhaagon kii kaabina mantri kaa daayitv nibhaa chuki hai. di indian express ke dwaara varsh-2014 ke sheersh 100 prabhaavshaalee bharatiyon main unhen soochibaddh kiya gaya he. ve gujarat kii raajnneeti main "louh mahila" ke rup main jaani jaati hai.janvari2017 main ve madhyapradesh kii rajyapal niyukt hui.
 anandiben patel kaa janm mehsana jile ke vijapur taluka ke kharod gaanv main, 21 navambar 1941 ko ek patidaar parivaar main hua tha. unka puraa naam anandi ben jethabhai patel he. unke pita jethabhai patel ek gandhivadi netaa the. unhen kai baar logon ne gaanv se nikaal diya tha kyonki vah oonch-neech or jaateey bhedbhaav ko mitaane kii baat karte the. anandi ke upar apane pita kaa bharpoor prabhaav padaa. unke adarsh bhi unke pita hin hai. us samay jab koi ladakiyon ko skool nahin bhejtaa tha unhone mummy ko hameshaa padhane ke liye protsaahan diya. unheen kii tarah anandiben bhi kisi main bhedbhaav nahin rakhti or paise khaane vaale or chaapluus logon ko apane kareeb nahin aane deteen. unhone kanya vidhyalay main chaturth kaksha tak kii padhai kii. tatpashchaat unhen aage kii padhai ke liye byaaj skool main bhartee karaayaa gaya, jahaan 700 ladakon ke bich ve akele ladki thim. aathvin kaksha main unka daakhila visanagar ke nutan sarv vidhyalay main karaayaa gaya. vidyaleey shiksha ke dauraan athletics main utkrisht uplabdhi ke liye unhen "bir vaala" puraskaar se sammanit kiya gaya.
 varsh 1960 main unhone visanagar ke bhilwai college main pravesh liya, jahaan puure college main pratham varsh vigyaan main ve ekmaatr ladki thi. unhone yahan se vigyaan snaatak kii padhai puri kii. snaatak karne ke baad unhone pehali naukari ke rup main mahilaon ke utthan ke liye sanchalit mahila vikaas grih main shaamil ho gayi, jahaan unhone 50 se adhik vidhwaaon ke liye vyavsaayik paathyakramon kii shuruyaat kii. 
 ve apane pati mafatlal patel ke saath 1965 main ahmedabad aa gayi, jahaan unhone vigyaan vishay ke saath snatakottar kii padhai puri kii. shiksha kshetra main abhiruchi ke kaaran unhone yahi se amed kii bhi padhai puri kii or 1970 main praathmik shikshak ke rup main ahmedabad ke mohaniba kanya vidhyalay main adhyaapan kaary main sanlagn ho gayi. ve is vidhyalay kii purv pradhanacharya rah chuki hai.
 anandiben shaakaahaari hai. unhen pakshiyon se bahut lagaav he or bagwani main apana samay bitaana unhen bahut acha lagata he. ve ek mitavyayi jivan style ko apanaati hai tathaa jabardast prashasnic dakshata ke liye jaani jaati hai. ve ek nidar netaa hai or anyaay ke khilaaf awaz uthaane se kabhi peeche nahin hatatin. ve baahar se jitani sakht hai utani hi andar se saral bhi. ve sthaneey sarkari adhikariyon se milane or kaaryon ke nishpaadan ke uddeshy se gujarat rajya bhar main bade paimaane par yatra kii hai. unke do bachche kramash: sanjay patel or anaar patel he.
 san 1988 main anandiben bhaajapa main shaamil hui. pehali baar ve us samay charchaa main ai jab unhone akaal panditon ke liye nyaay maangane ke kaarykram main hissaa liya. varsh 1995 main shankar singh waghela ne jab baghawat kii thi, to us kathin daur main ve modi ke saath party ke liye kaam kiya. isi samay modi ke saath unki nazadikiyaan badi. 1998 main cabinet main aane ke baad se unhone shiksha or mahila evam bal kalyaan jaise mantralayon kaa jimmaa sanbhaala. unhe varsh 1987 main "veerta puraskaar" se bhi nawaja ja chukaa he. ullekhneey he ki, ek chaatra ko doobane se bachaane ke liye ve khud jhil main kud gai thim. bataur shahari vikaas or rajasav mantri unhone i-jameen kaarykram, jameen ke swaamitv data or jameen ke record ko computerikrut karke jameen ke saudon main hone vaali dhaandhlee kii ashanka ko kam kar diya. unki is yojana se gujarat ke 52 pratishat kisaanon ke anguuthe ke nishaanon or tasveeron kaa computarikaran safal hua.
 gujarat rajya kii kai or nitiyaan, jinke liye modi ne vaahvahee luti he, unke peeche anandiben hi hai. phir chaahe vah i-zamin kaarykram ho, jameen ke swaamitv data or jameen ke record ko computerikrut karke jameen ke saudon main hone vaali dhaandhlee ko rokane kii baat ho, yaa phir gujarat ke 52 pratishat kisaanon ke anguuthe ke nishaanon or tasveeron kaa computarikaran kar dene kii baat ho. 
 gujarat ke tatkaaleen mukhyamantri narendra modi kii behad kareebi anandiben unke bharat ke pradhanmantri ban jane ke baad gujarat kii nai mukhyamantri banane kii res main sabase aage raheen. narendra modi ke gujarat ke mukhyamantri pad se istipha dene ke baad narendra modi kii kareebi unhen gujarat kaa nayaa mukhyamantri banaaya gaya he. ve gujarat kii pehali mahila mukhyamantri bani hai. 1 agast 2016 ko anandiben ne mukhyamantri pad se istipha de diya. 
 ve 1998 se 2007 tak gujarat sarkaar main kaabina mantri ke taur par shiksha mantralay, ucch or takneekee shiksha, mahila evam bal kalyaan, khel, yuva evam saanskrithik gatividhiyaan or 2007 se 2014 main mukhyamantri banane tak ve sadak or bhawan nirmaan, rajasav, shahari vikaas or shahari awaas, mahila evam bal kalyaan, aapadaa prabandhan or rajasav mantri kaa kaary sambhalati raheen.
 gujarat sarkaar kaa aadhikarik jalprishth
 
