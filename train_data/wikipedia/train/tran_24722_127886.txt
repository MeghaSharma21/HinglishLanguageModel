 ganit aisi vidyaon kaa samooh he jo sankhyaon, matraaon, parimaanon, roopon or unke aapasi rishton, gun, swabhaav ityadi kaa adhyayan karti hai. ganit ek amoort yaa niraakaar or nigamanaatmak pranali he. ganit kii kai shakhaayen hai : ankaganit, rekhganit, trikonmiti, sankhyikee, bijganit, kalan, ityadi. ganit main abhyast vyakti yaa khoj karne vaale vaigyanik ko ganitagya kehete hai.
 beesvin shatabdi ke prakhyat british ganitagya or darshanik bartend rasel ke anusaar ‘‘ganit ko ek aise vishay ke rup main paribhaashit kiya ja saktaa he jisamen ham jaanate hi nahin ki ham kya kah rahe hai, na hi hamen yah pataa hota he ki jo ham kah rahe hai vah satya bhi he yaa nahin.’’ 
 ganit kuch amoort dharanaon evam niyamon kaa sankalan maatr hi nahin he, balki dainandin jivan kaa muladhar he.
 puraatan kaal se hi sabhi prakaar ke gyaan-vigyaan main ganit kaa sthaan sarvopari rahaa he-
 
 mahaan ganitagya gouse ne kaha tha ki ganit sabhi vigyaanon kii rani he. ganit, vigyaan or praudyogiki kaa ek mahatvapurn upkaran he. bhautikee, rasayan vigyaan, khagol vigyaan aadi ganit ke bina nahin samajhe ja sakate. aitihaasik rup se dekha jaay to vastav main ganit kii anek shakhaon kaa vikaas hi isaliye kiya gaya ki prakritik vigyaan main isaki aavashyaktaa aa padi thi. 
 kuch had tak ham sab ke sab ganitagya hai. apane dainik jivan main rojaanaa hi ham ganit kaa istemaal karte hai - us vakt jab samay jaanane ke liye ham ghadi dekhte hai, apane kharide gaye saamaan yaa kharidari ke baad bachane vaali rejgaari kaa hisaab jodate hai yaa phir footbal tennis yaa cricket khelte samay banane vaale score kaa lekha-jokha rakhte hai.
 vyavsaay or udyogon se judi lekha sambandhi sankriyaayein ganit par hi aadhaarit hai. beemaa sambandhi gananaaen to adhikanshtya byaaj kii chakravriddhi dar par hi nirbhar he. jalayaan yaa vimaan kaa chaalak maarg ke disha-nirdhaaran ke liye jyamiti kaa prayog karata he. bhugolic surveykshan kaa to adhikansh kaary hi trikonmiti par aadhaarit hota he. yahaan tak ki kisi chitrakaar ke aarekhan kaary main bhi ganit madadgaar hota he, jaise ki sandarbh main jisamen ki chitrakaar ko trivimiya duniya main jis tarah se insaan or vasteen asal main dikhaai padate hai, unheen kaa tadnurup chithran vah samtal dharaatal par karata he.
 sangeet main swargram tathaa sannadi or pratibindu ke siddhant ganit par hi ashrith hote hai. ganit kaa vigyaan main itnaa mahatv he tathaa vigyaan kii itani shakhaon main isaki upyogita he ki ganitagya erik temple bel ne ise ‘vigyaan kii samraji or sevika’ kii sangya di he. kisi bhautikavigyaani ke liye anumaapan tathaa ganit kaa vibhinn tareekon kaa bada mahatv hota he. rasayanavigyaani kisi vastu kii amleeyta ko suchit karne vaale pi ech maan ke akalan ke liye laghuganak kaa istemaal karte hai. konon or kshetrafalon ke anumaapan dwaara hi khagolvigyaani surya, taron, chandra or grahon aadi kii gati kii gananaa karte hai. praani-vigyaan main kuch jeev-jantuon ke vruddhi-patternon ke vishleshan ke liye vimiya vishleshan kii madad lee jaati he.
 ucch gativale sanganakon dwaara gananaaon ko duusari vidhiyon dwaara kii gai gananaaon kii apeksha ek ansh maatr samay ke andar hi sampann kiya ja saktaa he. is tarah commutaron ke avishkaar ne un sabhi prakaar kii gananaaon main kranti laa di he jahaan ganit upyogi ho saktaa he. jaise-jaise khagoleey tathaa kaal maapan sambandhi gananaaon kii pramanikta main vruddhi hoti gai, vaise-vaise nausanchaalan bhi aasaan hota gaya tathaa christopher columbus or uske parvarti kaal se maanav sudoorgaami nae pradeshon kii khoj main ghar se nikal padaa. saath hi, aage ke maarg kaa nakshaa bhi vah banaata gaya. ganit kaa upyog behatar kism ke samudri jahaaj, rail ke ingine, motor kaaron se lekar hawaii jahaajon ke nirmaan tak main hua he. radar pranaaliyon kii abhiklpana tathaa chand or grahon aadi tak raaket yaan bhejne main bhi ganit se kaam liya gaya he. 
 maanav gyaan kii kuch praathmik vidhaon main sambhavatya ganit bhi aata he or yah maanav sabhyataa jitna hi purana he. maanav jivan ke vistaar or isamen jatiltaaon main vruddhi ke saath ganit kaa bhi vistaar hua he or uski jatiltaayen bhi badi hai. sabhyataa ke itihaas ke puure daur main gupha main rahane vaale maanav ke saral jivan se lekar aadhunik kaal ke ghor jatil evam bahuaiami manushya tak aate-aate maanav jivan main dhire-dhire parivartan aayaa he. iske saath hi maanav gyaan-vigyaan kii ek vyapak evam samrudh shakha ke rup main ganit kaa vikaas bhi hua he. haalanki ek aam aadmi ko ek hajaar saal se bahut adhik peeche ke ganit ke itihaas se utana sarokaar nahin hona chahie, parantu vaigyanik, ganitagya, praudyogikivid, arthshaastri evam kai anya visheshgy rosemara ke jivan main ganit kii samunnat pranaaliyon kaa kisi na kisi rup main ek vishaal, acolpaneey paimaane par istemaal karte hai. aajkal ganit dainik jivan ke saath sarvyaapee rup main samaaya hua dikhataa he.
 ganit kii utpatti kaise hui, yah aaj itihaas ke pannon main hi vismrit he. magar hamen maaloom he ki aaj ke 4000 varsh pehle babylon tathaa misr sabhyataaen ganit kaa istemaal panchang banane ke liye kiya karti thim jisase unhen purv jaankaree rahati thi ki kab fasal kii buaai kii jaani chahie yaa kab nil nadi main baadh aegi, yaa phir iskaa prayog ve varg samikarnon ko hal karne ke liye kiya karti thim. unhen to us prameya tak ke bare main jaankaree thi jiskaa ki galat shrey pithagoras ko diya jaataa he. unki samskritiyaan krishi par aadhaarit thim or unhen sitaron or grahon ke pathon ke shuddh aalekhan or surveykshan ke liye sahi tareekon ke gyaan kii jarurat thi. ankaganit kaa prayog vyapaar main rupayon-paison or vastuon ke vinimay yaa hisaab-kitaab rakhane ke liye kiya jaataa tha. jyamiti kaa istemaal kheton ke chaaron taraf kii simaaon ke nirdhaaran tathaa pyramid jaise smarakon ke nirmaan main hota tha.
 militus nivasee thels ko hi sabase pehla saidhantik ganitagya mana jaataa he. usne bataaya ki kisi bhi vastu kii oonchai ko maapan chadi dwaara nickshepit parchaai se tulana karke mapa ja saktaa he. aisa maanate hai ki usne ek surya grahan ke hone ke bare main bhi bhavishyavaanee kii thi. uske shishy pithagoras ne jyamiti ko unaniyon ke bich ek maanya vigyaan kaa swaroop dilaakar euclid or archimedes ke liye aage kaa maarg prashast kiya.
 babylon nivaasiyon ke viraasat main mili gyaan main unaniyon ne kaaphi vruddhi kii. iske alaava ganit ko ek tarksangat paddati ke rup main unhone sthapit bhi kiya-ek aisi paddati jisamen kuch mul tathyon yaa dharanaon ko satya maanakar nishkarshon tak pahunchaa jaataa he.
 bharat ke liye yah gaurav kii baat he ki barahavin sadi tak ganit kii sampoorn vikaas-yatra main uske unnayan ke liye kiye gayi saare mahatvapurn prayaas adhikanshtya bhartiya ganitagyon kii khojon par hi aadhaarit the.
 ise bhi dekhen : bhartiya ganit, bhartiya ganitagya suchi
 ganit maanav mastishk kii upaj he. maanav kii gatividhiyon evam prakruti ke nirikshan dwaara hi ganit kaa udbhav hua. maanav mastishk kii chintan prakriyaaon ke mul main paith kar hi ganit mukhar rup se unki abhivyakti karata he or vaastavik sansar avadharanaon kii duniya main badal jaataa he. ganit vaastavik jagat ko niyamit karne vaali moort dharanaon ke peeche kaam karne vaale niyamon kaa adhyayan karata he. zyaadaatar dainik jivan kaa ganit in mul dharanaon kaa hi saar he or isliye ise aasaani se samajha-boojha ja saktaa he. haalanki adhikansh dharanaen ant:pragna ke dwaara hi ham par prakat hoti he, phir bhi shuddh evam sankshep rup main un dharanaon ko vyakt karne ke liye uchit shabdaawalee evam kuch niyamon or pratikon kii aavashyaktaa padati he.
 at: ganit kii apni alag hi bhashaa evam lipi hoti he jise pehle jaananaa-samajhnaa jaruri hota he. shaayad yahi kaaran he ki dainik jivan se asambaddhit maanakar ise samajhane kii drushti se kathin mana jaataa he, jabaki hakeekat main yah vaastavik jivan ke saath abhinn rup se judaa hi nahin he, balki usee se isaki utpatti bhi hui he. yah vidambnaa hi he ki zyaadaatar log ganit ke prati vimukhataa dikhaa kar usase dur bhaagate hai, jabaki vastusthiti yah he ki jivan tathaa gyaan ke har kshetra main isaki upyogita he. yah keval sanyog nahin he ki archimedes, newton, gaus or lagranj jaise mahaan vaigyanikon ke vigyaan ke saath-saath ganit main bhi apana mahaan yogadan diya he.
 vartmaan main ganit ko mote taur par do bhaagon main baanta jaataa he: 
 vigyaan, arthshaastra or anya kai kshetron main prayog kiya jane vaala ganit praayogic ganit he or isamen adhyayan kii jane vaali ganitiya samasyaon kaa strot kisi or kshetra main hota he. iske antargat yantrashastra, bhoomapan, bhupadaarth vigyaan, jyotish aadi vishay he.
 shuddh ganit swayan ganit main upji un samasyaon kaa hal dhundta he jinka anya kshetron se sidhaa sambandh nahin he. kai baar samay ke saath-saath shuddh ganit ke anuprayog milte jate hai or is prakaar uskaa kuch hissaa praayogic ganit main aata jaataa he. shuddh ganit ke antargat, bijganit, jyamiti or sankhya siddhant aadi aate hai. faramaa kaa suprasiddh prameya, sankhya siddhanth kaa hi ek ang he. shuddh ganit kaa vikaas beesvin shatabdi main bahut adhik hua or iske vikaas main 1900 main david hilbert ke dwaara paris main diye gayi vyaakhyaan kaa bahut yogadan rahaa.
 saiddhanthik sanganak vigyaan main kaam aane vaale ganit kaa saamaanya naam vivikt ganit he. isamen sanganan siddhanth, sangananaatmak jatilta siddhanth, tathaa saidhanthik computar vigyaan shaamil hai. 
 neeche kuch muktastrot computer softwaron kaa naam diya gaya he jo ganit ke vibhinn kaary karne ke liye bahut upyogi hai.
 al-khwarijmi
 di'elmbert
 archimidies
 jorge bul
 jorge cantre
 Cauchy
 Richard Dedekind 
 rene dekartij
 Euclides
 leonard islar
 piyare di ferma
 Galois
 karl fredrick gouse
 godel
 hamiltan
 hilbert
 Hipátia
 jaikobi
 omar khaiyam
 Klein
 colmogorov
 lagrange
 piyare simon laplas
 labnij
 Lebesgue
 Nash
 jon phon neuman
 ijak newton
 Noether
 pascal
 Peano
 pithagoras
 Poincaré
 Pontryagin
 shrinivas ramanujan
 Riemann
 bartrand rasel
 Steiner
 Weyl
 Zermelo
 ankaganit · bijganit · jyamiti · kalan/vishleshan · samucchy siddhanth · ganitiya tarkshastra · shrenee siddhanth · sankhya siddhanth · kramchay-sanchay · graph siddhanth · sansthiti · lee siddhanth · avakal sameekaran/gatikeey tantra siddhanth · ganitiya bhautikee · aankik vishleshan · abhiklani siddhanth · soochna siddhanth · prayikta · sankhyikee · ishtatmakaran · niyantran siddhanth · khel siddhanth
 shuddh ganit · anuprayukt ganit · vivikt ganit · abhiklanaatmak ganit
