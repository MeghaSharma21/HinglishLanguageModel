 nirdeshaank: 30°20′N 79°20′E / 30.33°N 79.33°E / 30.33; 79.33yah hindu dharm ke prasiddh parvatiy tirthon main se ek he. nandakini tathaa alaknanda nadiyon ke sangam par nandaprayag sthit he. yah sagar tal se 2805 fit kii oonchai par sthit he. yahaan par gopal ji kaa mandir darshneey he. dharmik panch prayaagon main se doosraa nandprayag alaknanda nadi par vah jagah he jahaan alaknanda evam nandakini nadiyon kaa milan hota he. aitihaasik rup se shahar kaa mahatv is baat main he ki yah badrinaath mandir jate tirthayatriyon kaa padaav sthaan hota he saath hi yah ek mahatvapurn vyapaarik sthal bhi he. varsh 1803 main ai baadh, shahar kaa sab kuch baha le gayi jise ek oonchi jagah par punarsthapit kiya gaya. nandprayag kaa mahatv is tathy se bhi he yah swadhinata sangram ke dauraan british shashan ke virodh kaa sthaneey centre rahaa tha. yahaan ke sapoot anusuya prasad bahuguna kaa yogadan isamen tathaa kuli begaar pratha kii samaapti main, sabko hameshaa yaad rahegaa.
 alaknanda evam nandakini ke sangam par basaa panch prayaagon main se ek nandprayag kaa mul naam kandasu tha jo vastav main ab bhi rajasav ricard main yahi he. yah shahar badrinaath dham ke puraane tirthayatra maarg par sthit he tathaa yah paidal tirth yatriyon ke thaharne evam vishram karne ke liye ek mahatvapurn chatti tha. yah ek vyast bazaar bhi tha tathaa vaanijya ke achche avasar hone ke kaaran desh ke anya bhaagon se aakar log yahaan bas gayi. jaade ke dauraan bhotiyaan log yahaan aakar oonee kapade evam vasteen, namak tathaa borex bechaa karte tathaa garmiyon ke liye gud jaise aavashyak saamaan kharid le jate. kumaunni log yahaan vyapaar main parivahan kii suvidha jutaney main shaamil ho gayi jo badrinaath tak saamaan pahunchane tathaa tirthayatriyon kii aavashyaktaa purti main jutakar rajasthan, maharashtra tathaa gujarat ke logon ne acha vyavsaay kiya.
 aisa kaha jaataa he ki skandapurana main nangaprayag ko kanv ashram kaha gaya he jahaan dushyant evam shakuntla kii kahani gadhi gayi. spasht rup se iskaa naam isaliye badal gaya kyonki yahaan nand baba ne varshon tak tap kiya tha.
 nandprayag se sambhddha ek doosraa rahasy chandika mandir se judaa he. kaha jaataa he ki devi kii pratimaa alaknanda nadi main tair rahi thi tathaa vartmaan pujari ke ek purvaj ko yah swapn main dikhaa. is bich kuch charavaahon ne murti ko nadi ke kinare ek gupha main chipa diya. ve shaam tak jab ghar waapas nahin aaye to logon ne unki khoj kii tathaa unhen murti ke bagal main murchhitavastha main paaya. ek duusare swapn main pujari ko shriyantra ko pratimaa ke saath rakhane kaa aadesh mila. rathin mitra ke temples of gadhwal and adar landmarks, gadhwal mandal vikaas nigam 2004 ke anusaar, kahavatanusaar bhagwaan krishna ke pita raja nand apane jivan ke uttararddh main yahaan apana mahayajna puraa karne aaye tathaa unheen ke naam par nandprayag kaa naam padaa.
 nandprayag main ek dharm-nirpeksh evam bhed-bhav rahit samskruti he. vibhinn kshetron evam dharmon ke log yahaan ek saath shantipurvak rahete aaye hai or aaj bhi rahete hai. hindu or musalamaanon or bhotiya logon ke bich aisa bandhan he jo unhen ek-duusare ke tyoharon main shaamil karaata he tathaa ek mishrit samskruti ko janm detaa he jo nandprayag ke liye adbhut he. bharat ke shesh bhaagon main manyata praapt karne se bahut pehle se hi sampradaayon main yahaan antarjaatiy tathaa antarakshetreey vivaah hote rahe hai. vastav main ek goud brahman tathaa ek musalmaan mahila se utpann nandprayag ke musalmaan naagarik ne bhi sanhaaran aarti ko likhaa jiskaa abhi bhi badrinaath mandir main paath hota he.
 saamudayik jivan main geet evam nrity kaa mahatvapurn ansh rahata he jo krishi, prakruti evam dharm ke chakron se gahare jude hai. shaharon se hatakar ab jaggar kaa aayojan gaanvon main hone laga he. aise avasaron par geet evam nrity dwaara devi-devataaon kaa aavahan kiya jaataa he jiskaa samaapan tab hota he jab bheed ke kisi sadsy ke upar devi-devtaa aa jate hai. mahabharat kii kuch ghatnaon par aadhaarit pandav nrity bhi ek yojit kala he.
 geet jitu bagadhwal yaa sthaneey nayak-nayikaon kii katha par aadhaarit yaa nanda devi kii prashansa main gaaye geet hote hai. geet evam nrity ke saath dhol evam damon bhi bajte hai jo das naamak ek khaas jati dwaara bajaayaa jaataa he. nandprayag main holi kaa tyohaar badi utsukata se manaaya jaataa he. puraane dinon yah 10 se 15 dinon tak manaaya jaataa tha, par ab keval chaar se paanch dinon tak hota he. brajabhasha main rachit dharmik tathaa mohak geet holi geet kaa bhaag hote hai. us samay saanskrithik kaarykram bhi yojit hote he or nandprayag kaa prayek naagarik iskaa anand uthaata he.
 gadhwali, hindi, kumaunni, bhotiya boli tathaa thodi bahut angreji.
 paramparaagat rup se chhaton kaa nirmaan pattharon evam gilaavon se tathaa chat kaa nirmaan slate ke tukdon se hua. sthaneey chid yaa deodaar kii prachur uplabdhta ke kaaran in lakadiyon kaa istemaal dharnon, daravaajon evam khidakiyon ke aakaaron main tathaa saath hi balcony main hua jo do-manzile bhawan main hote. neeche kii manzil kaa istemaal paramparaagat rup se maweshiyon ke rahane yaa unke chaara ko rakhane ke liye hota tha. sampann gharon ke pariwaron kii kholi main kuch gahan nakkashi hoti thi jo pravesh dwaar tha or iske upar kaath kii ek ganesh kii pratimaa hoti thi tathaa aisa hi balcony ko uthaaye breketon par bhi hota tha. pramukh sadak ke upar pracheen nandprayag main iske kuch vaastavik evam ascharyajanak udhaaharan paye jate hai. aaj bhi bahuguna jaise sampann parivaar ke gharon, daravaajon, khidakiyon evam balkaniyon tathaa gharon kii sidhiyon par sundar nakkashi dikhaai detii he.
 iske viparit, aaj ke aadhunik ghar aatma-viheen dikhte hai kyonki cement evam kancreet ke nirmaan main sthaan kii upyogita par adhik bal he jabaki bhawan ke saundarya bhav par kam dhyaan he.
 sadiyon se nandprayag ke dhuniyaar yaa mallaah do nadiyon main uplabdh rohu machhlee ko pakad kar jivicoparjan karte the. tolcha bhotiya jo nandprayag ke praarambhik vyapaaree the, ve jaade main himalay paar se vyapaar ke liye hi aate the, ve baad main yahi bas gayi. ve parishramee log hai tathaa aaj adhikansh vyapaarik kaaryon jaise duukaane chalaanaa tathaa hotel evam bhojanalay chalaanaa ke maalik ho gayi hai. ve doctor, ejeeniyar tathaa prashasan ke kaary main bhi lag gayi. kumaunni log nandprayag main do-teen peedi pehle aaye jo badrinaath jaise upree himalay kshetron main saamaanon kii aapurti karne ke vyavsaay se jud gayi tathaa aaj ve shahar ke saamaajik taane-bane kaa ek mahatvapurn bhaag ho gayi hai. bahuguna jaise brahman, mul rup se bengal se 9veen shatabdi main kanak paal ke saath aaye or panvar raajaaon ke raajaguru pidiyon tak rahe. kshatriya bharat ke anya bhaagon se aaye. musalmaan jo ki nazibabad or bijanour se aaye, pehle sabji or fal ke vikreta the.
 aaj ye sabhi shahar ke saamaajik gathan ke abhinn ang he jinke bich pidiyon se vivaah evam antarvivaah hote aaye hai.
 purush paramparaagat rup se oonee jacket yaa kot ke neeche kurta-pyjama evam sir par topi pahante hai. mahilaayein sari kii tarah dhoti, angaraa yaa blouse tathaa ek pagada pahenti he jo kapadaa unke qamar ke ird-gird bandhaa hota he, yah kheton main kaam karte samay peeth kii chot se unhen bachaata he. ise sir dhankane kaa ek safa purna kar detaa he.
 paramparaagat jevar sone ke bane hote hai jinamein bulaak, galaa band, ek hansuli jo sampann virgon ke liye sona bhi ho saktaa he shaamil hote hai. iske alaava dhagula jo purush evam mahilaayein donon dhaaran karte hai.
 jabaki aas-paas ke gaanvon kii mahilaayein evam purush ab bhi paramparaagat vastra evam jevar dhaaran karte hai, shahari kshetron main vastra aadhunik ho gaya he jahaan mahilaayein salwar-kameez yaa sari pahenti hai or purush pant-shart yaa jeens, tii-shart pahante hai.
 in kshetron main kheti mukhyat: seedhinuma kheton main hoti he. paramparaagat gehun, chaaval, madua tathaa jhingora ke alaava anya upajane vaale ann kauni, china, aalu, cholai, gauth, urad tathaa soyabean hai. oon evam maance ke liye bhedon kaa paalan, oonee kapadon kii katai- bunai tathaa anya gharelu udyog bhi paramparaagat rup se krishi aay ko puraa karne ke liye apanaaye gayi hai. vastav main prayek parivaar main
 jot bhoomi simit he yadhyapi bhoomi upjau hai. krishi mausam kii kam avadhi, nimna taapmaana, adhik oonchai, bhoomi ke chote tukade, mitti kshay kii lagaataar samasya aadi krishi ko prabhavit karne vaale tatv he. oon evam maance ke liye bhed paalna, oonee kapadon kii katai, bunai tathaa anya gharelu udyogon se krishi aay kii kami ko puraa kiya jaataa tha. vastav main prayek parivaar main chaahe tolcha ho yaa nahin, ek raanch hota he jis par shaalon evam pankhiyon ko buna jaataa he. anya paramparaagat pesha, alaknanda evam nandakini main machhlee pakadana he. yah kaary ab bhi ghuniyaar tak simit he jo bor, jaal yaa ekwal jaise upkaran kaa istemaal karte hai. machhlee pakadaney ke liye aate kaa chaara lagaate hai. aaj ve shahar ke vibhinn maansaahaari bhojanalayon main machhlee kii aapurti karte hai. 
 paramparaagat gramin arthvyavastha aatmanirbhar thi. samudaay ke bich kaary banta tha evam vinimay pranali ke antargat vastuon evam sevaaon kaa aadan-pradaan hota tha. prayek gaanv main rudia lohaar, nai, das, pandit evam dhonsia bhi hote the jo isht devi-devaataaon ke liye yojit prarthanaaon main harku bajaate the. paramparaagat bhojan main jau yaa cholai kii roti, kauni yaa jhangora kaa bhaat, chasui, koda, phanu, badi evam paayas tathaa bichchhu butti kaa saag shaamil tha.
 alaknanda evam nandakini nadiyon ke sangam par nandprayag paanch dharmik prayaagon main doosraa prayag he. devprayag, rudraprayag, karnaprayag se pehle yah nandprayag or iske pehle prayag vishnuprayag aata he. neeche hari pahadiyon evam nadiyon se ghire is chote par shant shahar par prakruti ne apana jaadu bikher diya he.
 nandprayag shahar main chid ke pedo se mand hawa aati hai. shahar ke nimna kshetron main maidaanon kii tarah ke ped hi paye jate hai. inamen aam, amaruud, anaar, akhrot evam eucalyptus ke ped shaamil hai. pahari ke kinare arddh-viksit lentana tathaa bichchhu butti aadi he.
 shahar ke ird-gird baagh, bhaaluu evam gidad paye jate hai. shaharikaran ke kaaran ab unhen bahut kam dekha jaataa he. nandprayag main bandaron kii bharmaar he jo gharon main jaakar khaane-pine kii chijen uthaa le jate hai kyonki chid ke jangal par nirbhar nahin rahaa ja saktaa. nandakini main machhliyon – mahaseer, trout, carp – kii bharmaar he.
 nandprayag kaa chota shahar alaknanda evam nandakini ke sangam par sthit he jo is sthaan main apurv shobhaa badha detaa he. yah ek sust, shant vishramsthal he jo chuttee ke aaraam ke liye adarsh sthaan he. vastav main shahar main dekhne yogya bahut kuch he jise aaraam se dekha ja saktaa he. nandakini evam alaknanda ke sangam ke saamne nandprayag, alaknanda nadi ke daahine kinare sthit he. pramukh sadak tathaa bazaar, nadi ke paar ke thodaa upar he or shahar main pehali najar main yahi spasht hota he. pramukh sadak ke kinare sthit hotalon evam bhojanalayon main kuch yatri evam aagatuk dikhaai padate hai par adhikansh apni gadiyon tathaa bason main savaar shahar main nahin rukte.
 phir bhi, nandprayag ke ek anya pahalu kii bhi khoj kii ja sakati he. mukhya sadak se thodaa aage bade to aapako nirbaadh shanti kaa anubhav hoga. aap gadhwali vaastukala ke kuch utkrisht udhaaharan nihaar sakate hai jo pramukh shahar ke upar puraane shahar main hai yaa aap shahar ke chaaron ore ke sundar drishy ko dekhte hue samay bitaa sakate hai.
 alaknanda evam nandakini kaa sangam pramukh bazaar ke neeche he tathaa vahaan pahunchane ke liye kuch kadam neeche utarana padegaa. yahaan kaa ghat kancreet kaa bana he tathaa nagar panchayat ne isaki bagal main ek park bana diya he jahaan bich-bich main bench lagen hai taaki aap vahaan baithkar nadiyon ke jal kaa lagaataar pravaah dekh saken jo neeche pravaahit hokar maidaanon main jate hai.
 durbhagyavash iske baad ke teen prayaagon kii ganga aarti kii parampara kaa nirvaah yahaan nahin hota. lekin isse adhik ruchipurna yah he ki yahaan se kuch dur vah jagah he jahaan sar edmund hillari ne apane mahaasaagar se akaash abhiyaan kaa tyaag kar diya tha. mana jaataa he ki bhagwaan badrinaath ne unke swapn main aakar iskaa tyaag karne ko kaha tha.
 chandika devi jinhen yah mandir samarpit he, vah paas ke nandprayag sahit saat gaanvon kii gram devi hai. garbhagrih main sthapit chaandi kii pratimaa prabhaavshaalee he or swaabhaavik taur par mahaan bhakthi kaa shrot he. parisar ke anya mandir bhagwaan shiv, bhairav, hanuman, ganesh tathaa bhumial ko samarpit hai.
 yahaan ke pujari sati samudaay ke hote hai, jinhen yahaan puja karne kaa paramparaagat adhikaar praapt he evam pidiyon se ve yah karte aaye hai. kaha jaataa he ki navaratri samaaroh ke dauraan vartmaan pujari ke ek purvaj ko swapn aayaa ki alaknanda devi kii ek murti nadi main tair rahi he. is bich vahaan maweshiyon ko charaane gayi kuch charavaahon ne use dekha or use nikaalkar ek gupha main chipa diya. ve shaam tak ghar nahin laute to gaanv vaasiyon ne unki khoj kii or unhen gupha main chipaayi murti kii bagal main achetavastha main paaya. pujari murti ko ghar le gaya or phir uske baad ek doosraa swapn shriyantra kii khoj karne kaa aayaa jo ek khet main chipa tha. usne aisa hi kiya. use or aage yah aadesh mila ki kis prakaar murti ke liye upyukt dhaanche kaa nirmaan shahatut kii ped kii lakdi se kiya jaay. yah sthal lagbhag 300 varsh purana he evam mandir kii dekhbhaal ek sthaneey mandir samiti dwaara hoti he. yahaan bade harshollas se navaratri manaaya jaataa he. paramparaagat rup se devi ko pasua kii baahon main uthaa saktaa he, par ab ek doli main le jaaya jaataa he.
 bhagwaan krishna kii ashtadhaatu kii sundar pratimaa kii sthapana varsh 1892 main kii gayi tathaa mandir kaa nirmaan varsh 1918 main kiya gaya. mandir ke antim mahant kii mrityu ke baad ise badrinaath-kedarnath mandir samiti dwaara adhigruhit kar liya gaya he jo mandir ke punaruddhar kii prakriya ke antargat he. kaha jaataa he ki raja nand ne apane jivan ke antim kaal main yahaan aakar bhagwaan vishnu kii puja kii thi.
 nandprayag ke aas-paas ghumna anand kaa shaareerik parishram evam kuch sundar sthaneey sthalon kii khoj kaa mishran he, jo chamoli jile main he.
 nandprayag se 10 kilomtir dur. is chote gaanv main bairaas kunda sthit he jahaan, kaha jaataa he, ki ravan ne bhagwaan shiv kii tapasya kii thi. ravan ne apni takat dikhaane ke liye kailash parvat ko uthaa liya tha or is jagah apane 10 siron kii bali dene kii taiyaari kii thi. is jagah kaa naam tab se dasholi padaa jo ab dasauli main parivartit ho gaya he.
 nandprayag se auli joshimath ke sameep tak kaa aath dinon kii paidal yatra varsh 1905 main vysarai george nethanial karjan ke kuari paas aane se or prasiddh gai. tab se hi ise karjan trail kaha jaataa he. swayan kuari paas kaa arth hi pravesh dwaar hota he tathaa yah nanda devi, kamet, dronagiri, trishul, bartholi, hathi ghodi parvat, mana tathaa nilkanth shikharon kaa ek adbhut drishy prastut karata he. is visheshta ke alaava is paidal yatra ke dauraan aap burans, balut evam deodaar ke van se guzarate hai jahaan aap kuch durlabh jeev-jantuon tathaa vanaspatiyon ko dekh pate hai.
 yatra kaa sarvottam samay oktober-november ke dauraan he. garmiyon main yahaan vastav main adhik garmi hoti he, par drishy isse kahin adhik sundar hote hai kyonki isi samay pahaado par barf jame hote hai. farvari-march main thand bahut hota he tathaa barsaat main raste keechadmay tathaa saaf dikhaai nahin padate. 
 nandprayag se ek trekking maarg ghat se jaataa he. rup kunda chamoli jile main 5,029 meter kii oonchai par sthit he. is rahasyamay jhil main varsh 1942 main 500-600 saal puraane aadmi or ghodon ke pinjar mili the.
 varsh 2004 main in pinjaron par diene test hue jinase pataa chalaa ki mare hue logon ke do samooh the– ek chote kad ke logon kaa jo sambhavat: kuli hogen or duusare lambey logon kaa. yah bhi pataa chalaa he ki yah pinjar 9veen shatabdi ke hai. vaigyanikon ke anusaar in logon ke sir ke upar cricket gend jitne bade ole gire jis vajah se unki mrityu hui. aisa lagata he ki yah shav bhusankalan ke kaaran jhil main aa gire. parantu yah pataa lagaana kathin he ki yah log rup kunda kyon pahunte the kyonki yah jhil na to kisi vyapaar maarg par sthit he or na hi kisi tirth maarg par.
 jane ke liye varmbhar ek acha sthaan bana rahata he, yadhyapi june ke ant se sitambar ke bich barsaat main na janaa hi acha he kyonki bhu-skhalan ke kaaran sadak avaruddha hone kaa khatra rahata he.
 nandprayag se 218 kilometre dur nikatatam hawaii adda jolly grant he.
 190 kilometre dur rishikesh nikatatam rail stesan he.
 haridbar, rishikesh tathaa dehradun se bas evam taxi sahaj uplabdh hoti hai.
  
