 sikh dharmapar ek shrenee kaa bhaag
 
 guru hargobind sikhon ke chhathen guru the.sahib kii sikh itihaas main guru arjuna dev ji ke suputr guru hargobind sahib kii dal-bhanjan yoddha kahkar prashansa kii gai he. guru hargobind sahib kii shiksha diksha mahaan vidvan bhai gurdas kii dekh-rekh main hui. guru ji ko baraabar baba boddaji kaa bhi aashirwad praapt rahaa. chathe guru ne sikh dharm, samskruti evam isaki aachaar-samhita main anek aise parivartanon ko apni ankhon se dekha jinke kaaran sikhi kaa mahaan bootaa apni jade majboot kar rahaa tha. viraasat ke is mahaan paudhe ko guru hargobind sahib ne apni divya-drushti se suraksha pradaan kii tathaa use phalne-phoolne kaa avasar bhi diya. apane pita shri guru arjuna dev kii shahidi ke adarsh ko unhone na keval apane jivan kaa uddeshy mana, balki unke dwaara jo mahaan kaary prarambh kiye gaye the, unhen safalataa purvak sampoorn karne ke liye aaajeevan apni patibaddhta bhi dikhalaai.
 badalte hue halaaton ke mutabik guru hargobindsahib ne shastr evam shaastra kii shiksha bhi grahan kii. vah mahaan yoddha bhi the. vibhinn prakaar ke shastr chalaane kaa unhen adbhut abhyaas tha. guru hargobindsahib kaa chintan bhi krantikari tha. vah chaahate the ki sikh kaum shaanti, bhakthi evam dharm ke saath-saath atyaachaar evam julm kaa muqabla karne ke liye bhi shashakt bane. vah aadhyatm chintan ko darshan kii nai bhangimaaon se jodna chaahate the. guru- gaddi sambhalate hi unhone miri evam piri kii do talavaarein grahan kii. miri or piri kii donon talavaarein unhen baba boddaji pahanaai. yaheen se sikh itihaas ek nayaa mod letaa he. guru hargobindsahib miri-piri ke sankalp ke saath sikh-darshan kii chetana ko nae aadhyatm darshan ke saath jod dete hai. is prakriya main raajnneeti or dharm ek duusare ke poorak bane. guru ji kii prerana se shri akaal takht sahib kaa bhi bhavy astitv nirmit hua. desh ke vibhinn bhaagon kii sangat ne guru ji ko bhent swaroop shastr evam ghode dene prarambh kiye. akaal takht par kavi or dhadiyone guru-yash va vir yoddhaon kii gaathaayen gaani prarambh kii. logon main mughal sultanate ke prati vidroh jaagrit hone laga. guru hargobindsahib nanak raaj sthapit karne main safalataa kii ore badhane lage. jahangir ne guru hargobindsahib ko gwalior ke kile main bandi bana liya. is kile main or bhi kai raja, jo mughal sultanate ke virdohi the, pehle se hi karawas bhoga rahe the. guru hargobindsahib lagbhag teen varsh gwalior ke kile main bandi rahe. mahaan sufi fakir miyanmir guru ghar ke shraddhalu the. jahangir kii patni noorjehamiyanmir kii sevika thi. in logon ne bhi jahangir ko guru ji kii mahanata or pratibha se parichit karavaaya. baba buddav bhai gurdas ne bhi guru sahib ko bandi banane kaa virodh kiya. jahangir ne keval guru ji ko hi gwalior ke kile se aaazaad nahin kiya, balki unhen yah swatantrata bhi di ki ve 52raajaaon ko bhi apane saath lekar ja sakate hai. isiilie sikh itihaas main guru ji ko bandi chhod daata kaha jaataa he. gwalior main is ghatana kaa sakshi gurudwara bandi chhod he. apane jivan mulyon par drudh rahete guru ji ne shahjahan ke saath chaar baar takkar lee. ve yuddh ke dauraan sadaiv shant, abhaya evam adol rahete the. unke paas itani bady sainya shakti thi ki mughal sipaahi praaia: bhaybheet rahete the. guru ji ne mughal sena ko kai baar kadi paraajay di. guru hargobindsahib ne apane vyaktitv or krittitvase ek aisi adamya lahar paidaa kii, jisane aage chalakar sikh sangat main bhakthi or shakti kii nai chetana paidaa kii. guru ji ne apni sujh-boojh se guru ghar ke shraddhaluon ko sugathit bhi kiya or sikh-samaaj ko nai disha bhi pradaan kii. akaal takht sahib sikh samaaj ke liye aisi sarvocch sanstha ke rup main ubhara, jisane bhavishya main sikh shakti ko kendrit kiya tathaa use alag saamaajik or aitihaasik pahchaan pradaan kii. iskaa shrey guru hargobindsahib ko hi jaataa he.
 guru hargobindsahib ji bahut paropkaaree yoddha the. unka jivan darshan jan-saadhaaran ke kalyaan se juda hua tha. yahi kaaran he ki unke samay main gurmatidarshan raashtra ke kone-kone tak pahunchaa. shri guru granth sahib ke mahaan sandesh ne guru-parampara ke un kaaryo ko bhi prakaashmaan banaaya jiske kaaran bhavishya main maanavtaa kaa maha kalyaan hone ja rahaa tha.
 guru ji ke in athak prayatnon ke kaaran sikh parampara nayaa rup bhi le rahi thi tathaa apni viraasat kii garima ko pun:nae sandarbho main paribhaashit bhi kar rahi thi. guru hargobindsahib kii chintan kii disha ko nae vyaavhaarik arth de rahe the. vastav main yah unki abha or shakti kaa prabhaav tha. guru ji ke vyaktitv or krittitvaka gaharaa prabhaav puure parivesh par bhi padane laga tha. guru hargobindsahib ji ne apni sari shakti harmandirsahib va akaal takht sahib ke adarsh sthapit karne main lagaai. guru hargobindsahib praaia: punjab se baahar bhi sikh dharm ke prachaar hetu apane shishyon ko bheja karte the.
 guru hargobindsahib ne sikh jivan darshan ko sam-samayik samasyaon se keval joda hi nahin, balki ek aisi jivan drushti kaa nirmaan bhi kiya jo gaurav purna samaadhaanon kii sambhaavna ko bhi ujagar karata tha. sikh lahar ko prabhaavshaalee banane main guru ji kaa adwitiya yogadan rahaa.
 guru ji kiratpur sahib main jyoti-jot samaae. gurudwara patalpuriguru ji kii yaad main aaj bhi hajaaron vyaktiyon ko shaanti kaa sandesh detaa he. bhai gurudas ne guru hargobindsahib kii gaurav gaatha kaa in shabdon main ullekh kiya he: panj pialepanjphir chatmpir baitha gur baari, arjuna kaaya palat ke murat hargobindsavari,
 chali peedhisodhiyanrup dikhaavanavaaro-vaari,
 dal bhanjan gur suurama vadyoddha bahu-paraupakaaree.sikhon ke das guru hai.
 guru hargobind sahib ji jab kashmir kii yatra par the tab unki mulaakaat mata bhagbhari se hui thi jinhone pehali mulaakaat par unase poocha ki kya aap guru nanak dev ji hai kyonki unhone guru nanak dev ji ko nahin dekha tha. unhone guru nanak dev ji ke liye ek bada sa chola banaaya tha jisame 52 kaliyaan thi ye chola unhone unke bare main sunakar ki unka sharir thoda baari he ye vastra thoda bada banaaya tha. mata kii bhaawanaaon ko dekhte hue guru sahib ne ye chola unase lekar pahan liya. guru sahib jab gwalior ke kile se mukt kiye gaye to unhone yahi chola pahan rakhaa tha jisaki 52 kaliyon ko pakad kar kile kii jail main band saare 52 raja ek ek kar baahar aa gaye, tabhi se guru hargobind sahib ji "daata bandi chhod" kahalaaye.
 
 guru nanak dev · guru angad dev · guru amar das  · guru ram das  · guru arjuna dev  · guru hargobind  · guru har raay  · guru har kishan · guru teg bahadur · guru gobind singh 
 
  itihaas · ramanand · baba farid · bhagat kabir • itihaas · gurudwara · harimandir sahib · kaalasaa · khanda · sahitya · sangeet · naam · sthal · raajnneeti · satguru · sikh · vaaheguru · punjab kaa itihaas · sardaar · takht · sikh ratna · islam · aalochana
