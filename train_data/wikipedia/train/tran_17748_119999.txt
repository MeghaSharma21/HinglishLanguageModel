 pop music yaa pop sangeet ko aamtaur par yuvaaon ke bazaar ke anukool or vyavsaayik taur par record kiye gaye sangeet ke rup main samajha jaataa he; isamen apekshaakrit chote or saadhaaran gane shaamil hote hai or naveen takanic kaa istemaal kar maujuuda dhunon ko nae tareeke se pesh kiya jaataa he. pop music main lokapriy sangeet ke adhikansh roopon ke prabhaav ko dekha ja saktaa he, lekin ek style ke taur par ye vishesh rup se rock and role or rock style ke baad ke roopon se sambandhit he.
 hech or milward ne pop music ko "ek aise sangeet ke taur par paribhaashit kiya he jo lokapriy, jaiz or lok sangeeton se bhinn he." haalanki pop music ko aksar singles charts kii ore adhik jhukaa hua mana jaataa rahaa he, chart sangeet main keval pop music hi nahin balki hameshaa se hi shastreey, jaiz, rock or nae gaanon sahit vibhinn sroton ke gane bhi samahit hote rahe hai jabaki ek style ke taur par pop music kii upasthiti tathaa vikaas aamtaur par alag se hi hota rahaa he. isliye "pop music" ko ek alag style ke sangeet ke taur par varnit kiya ja saktaa he jiskaa centre yuva bazaar hota he or jise aksar rock and role ke ek saumy vikalp ke taur par dekha jaataa he.
 "pop music" shabd ko pehali baar 1926 main "lokapriy apil" vaale ek sangeet ke taur par istemaal kiya gaya tha. hech or milward ke mutabik 1920 ke dashak ke recording itihaas main country, bluej or hilibilly sangeet sahit aisi kai ghatnaayen hai jinhen aadhunik pop music udyog ke janm ke taur par dekha jaataa he.
 grove music online ke anusaar "pop music" shabd kii "utpatti 1950 ke dashak ke madhya main rock and role or usase prabhavit hone vaali yuvaaon kii nai sangeet style ke ek varnan ke rup main hui thi. ..". vahiin oxford dictionari of music main pop music ke bare main likhaa gaya he ki pehle ise badi sankhya main shrotaaon ko prabhavit karne vaale cancerts ke taur par samajha jaataa tha. haalanki 1950 ke dashak ke aakhir se pop ko ek khaas prakaar ke gaiyr-shastreey sangeet ke rup main janaa jane laga, aamtaur par betals, da rolling stones, aabba aadi jaise kalakaaron dwaara gaaye gaye gaanon ke rup main." grove music online ne yah bhi likhaa he ki "1960 ke dashak kii shuruyaat main shabdic taur par pop music shabd kii tulana england ke beet sangeet se kii jaati thi, jabaki america main isko 'rock and role'ke samaan samajha jaataa tha ."chambers dictionari main "pop art" shabd ke samakaleen istemaal kaa varnan kiya gaya he. grove music online ke anusaar "aisa prathit hota he ki pop music shabd kii utpatti pop art tathaa pop culture shabdon se hui he or yah ek purnataya nae or aksar america, media-samskruti sambandhit utpaadon ko ingit karata he.
 lagbhag 1967 ke baad se rock sangeet kii bajaay is shabd kaa adhikadhik upyog kiya jane laga; is vibhaajan se donon hi shabdon ko saamaanya mahatv milane laga. jahaan rock lokapriy sangeet kii pramanikta or vistaar kii sambhaavnaaon kii aakanksha karne laga, vahiin pop zyada vyapaarik, sulabh or samayik tha. simon frith ke mutabik pop music ko kala ke taur par nahin balki ek udhyam ke taur par taiyaar kiya gaya he, jise sabhi ko aakarshith karne ke liye dizin kiya gaya he or ye na to kisi vishesh jagah se aata he yaa na hi ye kisi vishesh pasand kii pahchaan bana. "kamai or vyavsaayik safalataa ko chhodkar isaki koi anya mahatvapurn mahatvakanksha nahin he... or sangitamay arth main yah multah roodhiwaadee he". pop music ko kaaphi unnat tareeke se taiyaar kiya jaataa he... pop music khud se banaaya jane vaala sangeet nahin he, balki yah peshewaron dwaara banaaya or taiyaar kiya gaya sangeet he".
 apane puure vikaas ke dauraan pop music lokapriy sangeet kii anya adhikansh shaileyon se prabhavit hota rahaa he. shuruaati pop music kii style bhaavnaatmak baile se prabhavit rahi he, isamen swar madhurata kaa jo istemaal hota he wo isai kahaniyon or sol sangeet se liya gaya he, vaadyasangit kaa istemaal jaij, country or rock sangeet se, vaadyavrundakaran shastreey sangeet se, taal nrity sangeet se, electronic sangeet se samarthan, hip-hop se sangeet lay or haal hi main rap style se shabdon ko grahan kiya he.
 isamen naveen takneekon kaa bhi istemaal kiya gaya he. 1940 ke dashak main unnat dizin ke microphone se gane kii style or zyada athmiya hui or phir das yaa bees saal baad singles ke record ke liye saste or tikaoo 45 arpm ne pop music ke vistaar ke tareeke main kranti laa di or isse pop music ko 'ek record/radio/filmustar system' main tabdeel hone main madad mili. 1950 ke dashak ke dauraan ek or bada takneekee badlaav bade paimaane par televijan kii maujuudagi thi jahaan kaaryakramon ke prasaaran se pop kalakaar logon kii najar main aane lage. 1960 ke dashak main saste or chote transistor radio ke aane se yuvaaon ko ghar ke baahar bhi pop music sunne kaa mauka milane laga. 1960 ke dashak se multi-trek recording or 1980 ke dashak se digital sampling ko bhi pop music ko srujit karne or uske vistaar ke tareeke ke taur par istemaal kiya gaya. 1980 ke dashak kii shuruyaat main amtivi jaise sangeet tivi channelon ke aane se pop music kaa prachaar sambhav hua. in channelon ne maaikel jackson, madonna or prince jaise ati prasiddh kalakaaron ko kaaphi badhaava diya.
 pop music par america or british sangeet udyog kaa hi prabhaav rahaa he, inhi kaa asar rahaa he ki pop music ek antarrashtriya monoculture kii tarah ban gaya, lekin zyaadaatar kshetron or deshon main pop music kii apni style he, kai baar sthaneey visheshtaon ke saath bhi use pesh kiya jaataa he. inamen se kuch trends ne is style ke vikaas main kaaphi ahm bhoomika bhi nibhaai he. 
 grove music online ke mutabik "pashchim se praapt pop style duniya bhar main faili, jisase vaishvik vyapaarik sangeet samskruti main ek samanta bani, chaahe wo sthaneey shaileyon ke saath mil gaye hon yaa phir kuch hatakar alag pahchaan banaai ho. japan jaise kuch gaiyr-pashchimi deshon main pashchimi style ko samarpit falte-phoolate pop music udyog kaa vikaas hua or isane america ko chhodkar har jagah kai saalon tak badi sankhya main sangeet taiyaar kiya. pashchimi style ke pop music kaa jo vistaar hua he use mote taur par americakaran, sajaatikaran, aadhunikeekaran, kriyaatmak chori, saanskrithik aupnivesh or/yaa vaishvikaran kii saamaanya prakriya kii tarah paribhaashit kiya jane laga.
 sangeet-shastri pop music style kii jin visheshtaon kaa ullekh karte hai ve nimna hai : 
 pop music kaa mukhya madhyam geet he, jo aksar do se dhai or teen se saadhe teen minute lambey hote hai, jisamen aamtaur par samaanroop se or aakarshith karne vaale lay, ek mukhyadhara kii style or ek saamaanya paaramparik sanrachana hoti hai. is style ke saamaanya prakaaron kii baat karen to unamem vars-kores form or therty-tu-baar form shaamil he, jahaan madhur sur or aakarshith karne vaale huks ke saath hi aisa kores bhi hota he jo gane kii lay or taal ke saath chal sake. simit hormonic sangat ke saath taal or melody saadhaaran hi hote hai. aamtaur par aadhunik pop music ke gane saamaanya vishaywastu par kendrit hote hai, jo aksar pyaar or romani rishte ho sakate hai, lekin inke ullekhneey apwaad bhi hote hai.
 pop music main jo sureelaapan he wo aksar "shastreey europea style kii vajah se he, haalanki vah or adhik saadhaaran hota he." isamen saamanytah barbarshop harmany tathaa bluej scale-prabhavit harmany shaamil hoti hai. "1950 ke dashak ke baad se cirkil-of-fiphths paradime ke prabhaav main kami ai he. rock and sol kii layaaddh bhashaayen sabase prabhavi kriya ke sampurna prabhaav se dur jane lagi he... kuch anya chalan bhi hai -- jaise pedal-point harmany, ditonic step dwaara root moshan, modal hormonic tathaa melodic organijeshan - jo functional tonality se pare ek aise tonal bhav ko ingit karte hai jo kam dishaaprak tathaa mukt rup se pravaahit hota prathit hota he. 
 saanchaa:Popmusic
