 charles eduar jiannere-gri, jo khud ko lee corbuziye kahlaana pasand karte the, ek swiss-francisi architect, rachanaakaar, nagarvaadi, lekhak va rangakaar, the or ek nai vidha ke agrani the, jise aajkal aadhunik architekchar yaa antarrashtriya style kaha jaataa he. inkaa janm switzrland main hua tha, lekin 30 varsh kii aayu ke baad ve francisi naagarik ban gaye.
 aadhunik ucch rachana kii padhai ke ye agrani the or bheed bhaad vaale shaharon main behatar sthitiyaan banane ke prati samarpit the. unka kaary paanch dashakon main nihit tha or unki imaarte kendriya europe, bharat, rus ou uttar va dakshin america main ek ek thim. ve ek nagar niojak, chitrakaar, murtikar, lekhak, va aadhunik furniture rachanaakaar bhi the.
 inkaa janm hone par charles eduar jiannere-gri naam diya gaya. janmasthali thi laa shaw-de-fon, jo ki newshate canton main pashchimottaree switzrland main jura parvatamala, ke bich he, yah jagah frans kii sarhad se keval paanch kilometre ke raste par he. inhone frobelian vidhiyon kaa prayog karne vaali ek paathshaala main padhai kii.
 lee corbuziye drashtavy kalaon ke prati aakarshith the or unhone budapest va paris main padhe sharl liplattenie ke adheen laa shaw de fon kala vidhyalay main padhai kii. kala vidhyalay main unke architekchar ke shikshak the rene shapala or unki praarambhik kritiyon par inkaa gaharaa asar rahaa.
 praarambhik varshon main apane shahar ke kuch sankeern maahaul se nikalne ke liye ve europe bhraman karte. 1907 ke aasapaas ve paris gaye, jahaan unhen sariajadit kancreet ke praneta august pere ke daphtar main kaam mila. aktubar 1910 or march 1911 ke darmiyaan unhone berlin ke architect peter behrence ke saath kaam kiya or yaheen par ve ludwig mies vine der rohe va walter gropius se mili honge. unhone german main nipunata hasil kii. ye dono anubhav bhavishya main unke kaary ko prabhavit karne vaale the.
 1911 kaa ant aate aate ve balcon pradesh main gaye or yunaan va turki ho ke aae, vahaan unhone jo dekha usase unki abhyaspustikas bhar gayi. inamen khaas the parthenon ke kuch mashhoor rekhachitr, is imaarat kii taareef unhone baad main apni kriti ek architekchar kii ore main kii.
 dwitiya vishwa yuddh ke dauraan lee corbuziye ne laa shaw-de-fon ke apane puraane vidhyalay main adhyaapan kiya or yuddh khatm hone par paris waapas laute. switzrland main in chaar varshon main unhone saidhantik architekchar par aadhunik takneekon ke jariye kaam kiya. inamen se ek tha "dom-ino house" ke liye ek pariyojna. is model main ek khuli tal yojana thi jisamen ki kancreet ke slab the, jo kinare kinare nunatam patale sariajadit kancreet ke khambon ke jariye tike the or har farsh par ek kinare par sidhiyon ke jariye jaaya ja saktaa tha.
 agle das saal ke unke vaastuakari ke liye yah rachana hi aadhaar bani. jaldi hi unhone apane bhai piyere jonnere ke saath vaastuakari kaa kaam shuru kiya, yah bhagidaari 1940 tak chali.
 1918 main lee corbuziye niraash kubavaadi chitrakaar amedei ozenfaan se mili, inamen unhen apane jaisaa junun dikhaa. ozenfraan ne unhen chitrakaari karne ko protsaahit kiya or is prakaar donon ne kuch samay kaa sahyog aarambh kiya. kubwaad ko ataarkik va "romani" kah ke tiraskrit karte is jodi ne apana prastaav apri le cubisme prakashit kiya or ek nayaa kalatmak andolan, shuddhtavaad shuru hua. ozenfaan va jaunnare ne shuddhtavdi patrika lespri novyuu kii sthapana kii. vah kubavaadi kalakaar farnaan lej ke achche mitra the.
 patrika ke pehle ank main sharl-eduva jiannere ne apane liye ek upnaam chunaa, jo ki unke naanaa "lecorbesiye" ke naam kaa ek badla hua rup tha - "lee corbuziye", yah unki is manyata ke aadhaar par tha ki koi bhi apane aapako punraishkrut kar saktaa he. kuch itihasvidon kaa kahana he ki is upnaam kaa arth he " kaua-jaisaa." khaastaur par paris main us samay kai kalakaaron dwaara apni pahchaan ke liye keval ek hi naam chunane kaa prachlan tha. 
 1918 or 1922 ke bich lee corbuziye ne kuch nahin banaaya, ve keval shuddhtavaadi siddhanton or chitrakaari main lage rahe. 1922 main lee corbuziye or jiannere ne 35 ryu de sevre main ek studio kholaa.
 unka saidhantik adhyayan jald hi ek parivaar vaale gharon kii yojanaon main parivartit hua. unamem ek tha, meisaan "sitrohan", jo ki francisi car nirmaataa sitroen par aadhaarit tha, kyonki is ghar ko banane ke liye lee corbuziye ne aadhunik audyogic vidhiyon or padaarthon kii himaayat kii thi. yahan lee corbuziye ne teen manzila dhaanchaa prastaavit kiya, jisamen dohari-oonchaai kaa mukhya kaksh, duusari manzil par shayan kaksh or tisare par rasoi thi. chat par dhoop ke liye khuli jagah thi. baahar kii taraf duusari manzil par chadhane ke liye seedhi thi. is avadhi kii or pariyojnaon kii tarah, yahan bhi unhone aisi deevaaren banaain jinamein ki badi badi bina avrodh kii khidakiyon kaa praavdhaan ho. ghar kaa aakaar chaukor tha or jin bahari deevaaron main khidkiyaan nahin thi, unhen safed stcode sthaan kii tarah rakhaa gaya. lee corbuziye or jiannere ne ghar ke andar kaafii kuch khaali rakhaa, saare furniture ke dhaanche tub vaali dhaatuon ke the. raushnee ke liye kaval ek ek bina shed ke balb the. andar kii deevaaren bhi safed hi thim. 1922 or 1927 ke bich lee corbuziye or piere jiannere ne paris ke aasapaas kai muvakkilon ke liye aise makaanon kii rachana kii. bolon-su-seen or paris ke 16wein errondismen main lee corboojier or piere jiennere ne vila lipshi, mesaan cook, mesaan plani or mesaan laa rosh/alber jiannere kii rachana or nirmaan kiya.
 lee corbuziye ne 1930 main francisi naagarikta le lee.
 kai saalon tak francisi adhikari paris kii jhuggiyon kii gandagi se asafalataapurvak jujhate rahe. nagar main gharon kii kami ko puraa karne ke liye lee corboojier ne kai tareeke soche taaki adhik se adhik logon ko ghar mil saken. unka maananaa tha ki unke nae vaastushilpi sudhaar ek nayaa sanghathaneey samaadhaan pradaan karenge jisase ki nimna varg ke logon kaa jivan str behatar ho sakegaa. unka imubyel vila ek aisi hi pariyojna thi jisamen koshika jaise ghar ek ke upar ek bane hue the, inamen ek mukhya cameraa, shayan kaksh va rasoi tathaa bagichaa tha.
 keval kuch gharon kii rachana karne se santusht na ho ke lee corbuziye ne sampurna nagaron kaa adhyayan shuru kiya. 1922 main unhone 30 lakh logon kii "aadhunik nagari" kii yojana prastut kii. is yojana ke centre main tha saath manjila gaganchumbiyaan, jo ki steel ke dhaanche ke daphtaron kii imaaraten thi or inaki deevaaren kaanch kii thi. ye imaaraten bade, chaukor udyaan rupi hare kshetron ke bich main thi. thik bich main ek yatayaat centre tha, jisamen alag alag staron par bas, train, va sadakon ke chauraahey the or sabase upar ek hawaii adda tha. unki yah manyata thi ki vyavsaayik hawaijahaz gagan chumbiyon ke bich utar paayenge. lee corbuziye ne paidal raste sadakon se alag kiye or yatayaat ke liye kaaron ko adhik manyata di. kendriya gagan chumbiyon se dur jate jate chote, kam oonchaai vaale ghar shuru hote the jo ki sadak se thodi dur hariyaali main bane the, jahaan naagarik rahete the. lee corbuziye kii aashaa thi ki rajnatik-mahatvakanksha vaale francisi udyogpati is disha main aage badhenge or tailoravaadi va fordwadi nitiyon kaa amareeki udyogon se nakal kar ke samaaj ko nayaa rup denge. norma evenson na kaha he, "prastaavit shahar kuch logon ke liye ek mahatvakankshi duuradrushti thi or kuch auron ke liye prachlit naagarik vatavaran kaa ek vishaal asveekaran."
 is nae audyogic maahaul main lee corbuziye ne ek nai patrika "lespri novyuu" main yogadan diya, aadhunik audyogic takneekon ke istemaal kii himaayat kii gai or samaaj ko ek adhik prabhavi vaataavaran main parivartit karne kii bhi himaayat hui, jasse ki sabhi saamaajik-aarthik staron main jivan behatar ho sake. unhone yah daleel di ki is badlaav na hone par vidroh bhadak saktaa he, jo samaaj ko hilaa ke rakh degaa. unka brahmavakya, "vaastushilp yaa kranti", jo ki is patrika ke lekhon ke aadhaar par taiyaar hua, unheen kii pustak "va un architekchar" main prakashit kiya. shaayad aadhunik nagar va ojasvi nagar main sabase bada fark yah tha ki nae vichaar main varg aadhaarit vibhaajan nahin he, makaan parivaar ke aakaar ke aadhaar par nishchit kiye gaye hai, aarthik sthiti ke aadhaar par nahin. "laa vil radius" se lee corbuziye kaa arthwaad se asantushti kii ore mode kaa bhi pataa chalata he, ab ve huebert lagardel ke daam-panthi sindicalwaad kii ore sammukh hue. vichi shashan ke dauraan lee corbuziye ko ek yojana samiti main sthaan mila or unhone algiars va anya shaharon kii rachana kii. centre sarkaar ne unki rachanaaon ko asweekaar kiya or 1942 ke baad lee corbuziye ne rajnatik gatividhiyon main bhaag lenaa band kar diya.
 dwitiya vishwa yuddh ke baad, lee corbuziye ne apni naagarik yojanaon ko chote str par lagu karne ke liye frans ke kuch ilaakon main "unite" kii ek shrunkhlaa kaa nirmaan kiya. inamen sabase mashhoor thi marsili kii unite da habiteshow . 1950 ke dashak main ojasvi nagar ko ek vishaal rup main saakaar karne kaa asar chandigarh ke nirmaan ke dauraan mila. yah shahar punjab or haryana naamak bhartiya rajyon kii rajdhani thi. albert meyar kii yojana kaa kriyanvayan karne ke liye lee corboojier ko bulaayaa gaya.
 doctoron ke nirdeshon ko na maanate hue 27 agast 1965 ko lee corbuziye rokebrun-kai-martin, frans main bumadhya sagar main tairne chale gaye. unka shav anya tairaakon ko mila or unhen 11 baje mrit ghoshit kar diya gaya. yah mana gaya ki unhen satattar varsh kii aayu main dil kaa daura padaa he. unka antim sanskaar luvr mahal ke ahaate main 1 sitambar 1965 ko lekhak va vichaarak andre malro ke nirdesan main sampann hua, ve us samay frans ke samskruti mantri the.
 lee corbuziye kii mrityu kaa saanskrithik va rajnatik duniya main bahut gaharaa prabhaav padaa. or kala kii duniya main lee corbuziye ke sabase bade virdohi, jaise ki salvador daali ne bhi unki mahatta ko pahachaanaa . us samay ke sanyukt rajya ke raashtrapati lindon bi janson ne kaha : "unka prabhaav vaishvik tha or unke dwaara kiye kaaryon main aisa sthayitv he jo ki itihaas main kuch hi kalakaar de paae hai." japani tivi channelon ne sanskaar kaa sidhaa prasaaran tokyo ke paashchaatya kala kaa rashtriya sangrahalay main kiya, us samay ke liye yah samachar madhyamon dwaara anokhi shradhanjali thi.
 unki kabr dakshin frans main menton va monako ke bich rokbrun-kai-martin main kabrgah main he.
 fondation lee corbuziye unki aadhikarik kaaryakarini ke taur par kaam karti he. fondation lee lee corbuziye main sanyukt rajya sarvadhikaar kaa aadhikarik pratinidhi artists ritis socity he.
 lee corbuziye kii vila sevoy ne unke vaastushilp sambandhi paanch binduon kaa saransh pradaan kiya he. in binduon ke bare main unhone apni patrika lespri novyuu or pustak vars oon architekchar main likhaa he, inkaa vikaas ve 1920 ke dashak main kar rahe the. pehla, lee corbuziye ne adhiktar dhaanche ko zamin ke upar kar diya, sahare ke liye pilotiyon – sariandit kancreet ke khambe ke jariye. ye piloti ghar kaa dhaanchaa sambhalate or inaki badaulat agali do binduon ko samarthan miltaa - ek mukt diwaal, yani aisi deevaaren jinhen vazan uthaani kii zarurat na ti or vaastushilpi unhen jaise chaahe bana saktaa tha or ek khulaa farsh, yani har farsh ko jaise chaahe kamaron main baanta ja saktaa tha, deevaaron kii chintaa karne kii zarurat nahin thi. vila sevoy kii duusari manzil main khidakiyon kii lambii pattiyaan ti jo ki chaaron or maujuud khaali sthaan ko bina avrodh ke dekhne main madad karatin. yah khaali sthaan unki pranali kii chauthi bindu tha. paanchavi bindu he chat par baghichaa - imaarat ne jo hariyaali nasht kii uske evaj main chat par hariyaali. nichle str se teesri manzil kii chat tak jaataa ek ramp dhaanche ko ek vaastushilpi prominede pradaan karata he. safed naleedaar railing "samadri jahaaz" vaali audyogic sundarataa kii yaad dilaataa he jo lee corbuziye ko bahut pasand thi. aadhunik udyog ko shraddhanjali pradaan karti hui vismayakari chiz thi nichle tal par gaadi le jane nikaalane kii jagah, jo ki ardhgolakaar thi or golai 1927 kii sitroen gaadi ke ghumaav ke aadhaar par banaai gai thi.
 lee corbuziye ne vaastushilpi anupaat kii naap ke liye apane modulor pranali main sunahare anupaat kaa istemaal kiya. is pranali ko unhone vitruvius, leonardo da vinci ke "vitruvian purush", leone batista albarti or anyon ke kaam ko aage badhaane kii tarah hi mana, jo ki vaastushilp ke pradarshan or kaam ko sudhaarney main maanav sharir ke anupaaton kaa prayog karte aa rahe the. sunahare anupaat ke alaava, lee corboojier ne is pranali ko maanviya naap, fibonachi sankhyaayein, va dohari ikai ke jariye bhi sudhara.
 ve leonardo ke maanviya anupato main sunahare anupaat ke suzav ko duusari had tak le gaye. unhone maanav sharir kii lambaai ko naabhi par do vibhaagon main sunahare anupaat ke aadhaar par vibhajit kiya, phir in vibhaagon ko pairon va gale par phir se sunahare anupaat main vibhajit kiya; in sunahare anupaaton kaa unhone modulor pranali main istemaal kiya.
 lee corbuziye kii 1927 kii garche main vila stein, modulor pranali kaa udhaaharan bani. shahar kaa chaukor aakaar, oonchaai or aantarik dhaanchaa andazan sunahare chaukoron ke baraabar hai. 
 lee corbuziye ne anupaat va taratamya kii pranaaliyon ko apni rachana darshan ke centre main rakhaa or unka brahmad ke ganitiya vidhaan main aasthaa sunahare anupaat or fibonachi shrunkhlaa se judaa tha, inhen ve "aankhon ke saamne maujuud lay or aapas main sambandhon main bhi spasht. or ye lay hi manushya kii sabhi gatividhiyon kaa aadhaar hai. ye manushya main avashyambhavi he, yahi avashyambhavita bacchon, buudhon or asabhyon or shikshiton dwaara sunahare anupaat kii khoj va prayog se judi he."
 lee corbuziye ne kaha tha: "kursiyaan vaastushilp hai, sofe burjua." 
 lee corbuziye ne furniture rachana ke saath prayog 1928 main shuru kiye jab unhone vaastushilpi sharlot periyaan ko apane studio main aamantrit kiya. unke bhai piyare jaannare ne bhi kai rachanaaon main yogadan diya. periyaan ke pehle apane pariyojnaon main lee corbuziye bane banaae furniture kaa istemaal karte the, jaise ki thone dwaara nirmit chote furniture ke saamaan. yah company unki rachanaaon kaa 1930 ke dashak main nirmaan karti thi.
 1928 main lee corbuziye or periyaan, lee corbuziye kii 1925 kii pustak "laa dekoreti dojurdhui" main die nirdeshon ko amal main laane lage. is pustak main teen prakaar ke furniture varnit te - "prakaar-zaruri", "prakaar-furniture" or "maanviya-ang". maanviya-ang vastuon kii unhone yah paribhaasha di thi "hamaare haath pair kii tarah hi or maanviya kaamon ke liye prayukt. prakaar-zaruri, prakaar-kaary, atah prakaar-vastu or prakaar-furniture. maanviya-ang vastu ek aagyaakaari naukar he. acha naukar kaam bhi karata he or apane swami ke raste main nahin aata he. nishchit hi kalakritiyaan, upkaran hai, sundar upkaran. or bhalee bhanti chune, sahi anupaat main bane, raste main atkav na banane vaale or chupchaap kaam karne vaale ye upkaran lambey chalenge".
 is sahyog ke pehle parinaam the teen krom-chadhi naleedaar steel kii kursiyaan, jo unki do pariyojnaon ke liye taiyaar kii gai thim - paris kii meison laa rosh or barbar va henri carch ke liye ek pevillian. lee corbuziye ke 1929 selon datomne, "ghar ke liye upkaran" pariyojna ke liye is furniture ko or vistrut kiya gaya.
 1964 main lee corbuziye ke jivan kaal main hi milan kii casina spie ne unki sabhi furniture rachanaaon ke nirmaan ke vaishvik adhikaar praapt kar liye. aaj ke din kai pratiyaan maujuud hai, lekin casini hi ekmaatr utpaadak he jise "fondation lee corbuziye" dwaara adhikaar praapt hai.
 lee corbuziye 1930 ke dashak main frasisi raajnneeti ke charam-dakshinpanthiyon main shaamil hue. unhone jorge veloi or huebert lagardel ke saath sahyog kiya or kuch samay ke liye sindiclist patrika prelud ke sampadak bhi rahe. 1934 main unhone rome main vaastushilp par ek bhaashan diya, jiske liye unhen benito musolini ne bulaayaa tha. naagarik yojana main unhone vichi shashan se jagah maangi or unhen nagarwaad par adhyayan karne vaali ek samiti main sthaan diya gaya. unhone algiars kii punarrachana kii yojanaayen banaain, inamen unhone europiyanon or africayon ke rahan sahan main fark maanane kaa virodh kiya or is baat kaa varnan kiya ki yahan "'sabhy' log chuhon kii tarah bilon main rahete hai or "jaahil" log ekant main maje se rahete hai." yah yojana or anya shaharon kii punarrachana kii yojanaayen nazarandaz kii gayi. is haar ke baad lee corbuziye raajnneeti se praayah dur hi rahai.
 haalaanki lagardel or veloi kii raajnneeti main fasiwad, yahudee-virdodhvaad or apper-aadhunikwaad ke ansh the, lee corbuziye kaa in sab andolanon se kitna judaav tha yah kahana kathin he. 'laa vil radius main ve ek arajanatik samaaj kii pariklpana karte hai, jisamen aarthik prashasan kii naukarshahi puri tarah se rajya kaa sthaan le leti he. 
 lee corbuziye unnisvin sadi ke francisi utapion sein-simon va charles foorier se kaafii prabhavit the. unite or foorier ke falantsari main kaafii samanta he. foorier se lee corbuziye ne kam se kam aanshik rup se rajnatik ke bajaay prashasnic sarkaar kaa vichaar liya.
 mrityoparant lee corbuziye ke yogadan par kaafii vivaad hua he, kyonki vaastushilp mulya or isse jude pariman aadhunik vaastushilp main kaafii alag alag he, alag alag vichaardhaaraon main bhi or alag alag vaastushilpon main bhi. nirmaan ke sthar par unke baad ke kaam se aadhuniktaa ke jatil prabhaav kii acchhee samaj prakat hoti he, lekin unki naagarik rachanaaon kii kaiyon ne aalochana bhi kii he.
 takneekee itihasvid va vaastushills maseekshak louis mamford ne beete kal kaa aane vaale kal kaa shahar main kehete hai, 
 nav nagarwaad andolan ke sadsy james howard kunstlar, ne lee corboojier kii nagar aayojan yojana ko vinaashkari va vyayshil bataaya he:
 lee corbuziye praarambhik ucch aadhuniktaa ke agrani vaastushilpi netaa the, jinaki 1925 kii plan vaoicine thi daayen tat par paris ke puure marai jile ko tahas nahas kar ke chaudee sadakon ke bich samaan dikhne vaali gaganchumbiyaan bana dena. yah paris kii kismat thi ki jab bhi agle chalis saal main ve is yojana ko le ke gaye, nagar adhikari unpar hanse hi - or lee corbuziye swa-prachaari to the hi. lekin badakismati yah he ki plan voisin yojana ko dwitiya vishwa yuddh ke baad do amareeki yojanakaaron ne lagu kiya or uski badaulat chicago kii kukhyat kabrini green rihaayshi pariyojna or usee tarah kii bisiyon or chize puure desh main paidaa huin.
 unke vichaaron dwaara prabhavit saarvajanik grih pariyojnaon main yahi samasya pai gai he ki garib samudaayon ko ekarupi gagan chumbiyon tak simit kar diya gaya, jisase ki samudaay ke vikaas ke liye aavashyak saamaajik sambandh tut gaye. unke sabase adhik prabhavi virdohi rahi hai jine jaikabs, jinhone lee corbuziye kii naagarik rachana siddhanton kii kadi aalochana apni bauddhik rachana mahaan amareeki shaharon kii mrityu vaa janm main kii he.
 lee corbuziye nagar niyojan main bahut adhik prabhavi the or "congress international darkitekchar modarn" ke sansthaapak sadsy the.
 lee corbuziye maanviya bastiyon main automobile kii vajah se badlaav aane kii sambhaavna ko sabase pehle samajhane waalon main se the. bhavishya ke nagar ko lee corbuziye ne bade apartment imaarat, jo ki park jaisi chiz se ghira hoga or pilotiyon par tikaa hoga, aisa sochaa. lee corbuziye ke siddhanton ko pashchimi europe va sanyukt rajya main saarvajanik rihaaish ke nirmaataaon ne apanaaya. imaaraton kii rachana main lee corboojier ne kisi bhi prakaar kii sajaavat kaa virodh kiya. in badi badi imaaraten jo ki shahar main to hai par shahar kii nahin hai, kaa ubaau hone or padayatri ke liye kathin hone kaa aarope he.
 kai saalon tak, kai vaastushilpi lee corbuziye ke studio main unke saath kaam karte rahe or inamen se kai apane aap main bhi jane gaye, jaise ki chitrakaar-vaastushilpi nadir afonso jinhone lee corbuziye ke vichaaron ko apni sundarataa siddhant main aatmsaat kiya. looshio costa kii brasilia kii nagar yojana or frantisek lidi gahura dwaara check ganraajya main yojanabaddh zlin naamak audyogic shahar unke vichaaron par bani kuch yojanaayen hai or is vaastushilpi ne swayan hi bharat main chandigarh kii yojana banaai. lee corbuziye kii soch ne soviet sangh main shahari yojana va vaastushilp ko bhi prabhavit kiya, khaas taur par nirmanvadi yug main.
 lee corbuziye shatabdi ke prarambh main audyogic shaharon main ai samasyaon se kaafii prabhavit the. unka sochna tha ki audyogic grih takneekon se bheed, gandagi or aniatikta failati he. ve samaaj main behatar ghar bana ke behatar samaaj paidaa karne kii aadhuniktawaad ke agrani himachati the. ebeneizer howard ke garden citis of tumoro ne lee corboojier or unke samakalinon ko kaafii prabhavit kya he.
 lee corbuziye ne is vichaar ko bhi layabaddhata di ki sthaan, gantavyon kaa ek samooh he jisamen maanav lagbhag lagaataar hi aate jate rahete hai. atah ve automobile ko ek vaahak ke taur par jaays tehra paae or shahari sthano main frive ko mahatv de paae. america ke dwitiya vishwa yuddh ke baad ke samay ke shahari vikaas kartaaon ke hiton ke liye unka yad darshan upyogi siddh hua, kyonki iske jariye ve paaramparik shahari sthaan ko nasht karke adhik ghanatv vaale adhik munaafaa dene vaale vyavsaayik va rihaayshi shahari ilaakon ko vaastushilpi va bauddhik samarthan kii himaayat karne main safal hue. lee corbuziye ke vichaaron ke jariye paaramparik shahari sthanon kaa vinaash or adhik sweekrut ho gaya, kyonki is nae nagar ko kam ghanatv, kam kharch vaale upnagareey or gramin ilaakon main chaudee sadaken bani, jinaki badaulat madhyam vargeey ek pariwariya gharon kaa nirmaan sambhav hua.
 is andolan main nimna madhyam varg va kamgir virgon ke alag thalag pade nagari graamon kaa anya ilaakon se judaav, arthath upnagareey va gramin ilaakon kaa nagareey vyavsaayik kendron se judaav ke liye lee corboojier ke niyojan main koi jagah nahin thi. aisa isliye tha kyonki niyojan ke anusaar sadaken kamgir va nimna madhyam vargeey virgon ke rihayishi ilaakon ke upar se, neeche se yaa bagal se nikalati thim. is tarah kii pariyojnaayen va ilaakon main sadak se nikalne kaa koi rasta nahin tha or sadakon tak inke pahunchne kaa bhi rasta nahin tha, jaise ki kabrini green grih pariyojna main log naukariyon paane or seva pradaan karne ke avasaron se cat gaye kyonki ye sab lee corbuziye ke yatayaat-ant-binduon tak simit the. jaise jaise naukariyaan in sadakon ke ant main aane vaale upnagareey anton par pahonchte gaye, nagareey gramvaasiyon ne yah paaya ki unke samudaay in badi sadakon se katate gaye; na hi inke paas saarvajanik yatayaat kii suvidha thi jisase ki ve kifaayat se upnagareey kendron main naukariyaan kar pate.
 yudhoparant kaafii samay baad upnagareey kendron ne paaya ki kamgiron kii kami ek badi samasya he, atah ve swayan hi nagar se upnagar kii bas sevaayen chalaane lage taaki ve sab kaam karne vaale log upnagaron main pahunch saken jinase itani kamai nahin hoti he ki log kaaron main aa ja saken.
 yatayaat ke badhate kharch or madhyam va ucch varg ke logon kaa upnagareey va gramin jeevanstyli ke prati man uchatane kii vajah se lee corbuziye ke vichaaron par prashn chihn khadaa hua he. ab nagareey ilaake zyaada vaanchit hai. kai jagah nagar main condomenium main rahanaa log adhik pasand kar rahe hai. kai kendriya vyavsaayik kendron main ab rihaishi ilaake bhi ban gaye hai yaa ban rahe hai.
 lee corbuziye ne jaanboojh ke apane bare main myth khadey kiye or apane jivan kaal main unka kaafii aadar hua hi, mrityoparant unke bhakton ne unhen farishte kaa jama pahanaaya jo kuch galat kar hi nahin sakate the. lekin 1950 ke dashak main pehali shankaaye uthni shuru huin, khaas taur par unke apane hi shishyon dwaara nibandhon main, jaise ki james stirling va colin ro dwaara, jinhone unke nagar sambandhi vichaaron ko khatarnaak bataaya. baad ke aalochakon ne unke vaastushilp main takneekee khamiyaan bhi nikaalin. bryan bres tailor ne apni kitaab "arme du saalu" main lee corbuziye kii tikadmi hatkandon ke bare main likhaa he jinaki badaulat unhone apane liye ayog banwaaya. unhone nirmaan vidhi or kai behude samaadhaanon ke bare main bhi likhaa he.
 lee corbuziye kii unke khaas chashma pahane tasviir 10 swiss frank ke note par chhapi. 
 in sthanon ko unke naam se janaa jaataa he:
