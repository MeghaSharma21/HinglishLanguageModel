 lagaan 2001 main bani hindi bhashaa kii film he. lagaan hindi chalchitr i.sa.2001 main bharat main prstut kii gai thi. yah film ashutosh gaurikar kii mul katha par aadhaarit he, jiskaa unhonehi digdarshan kiya he. aamir khan iske sahanirmaataa hone ke alaava mukhya abhinayta bhi he. saath me greysi seenh, rachel shali or paul blcothorn ne paatr nibhaaye he.
 film rani victoria ke britani raaj kii ek sookhaa peedit gaanv ke kisaano par kathor britani lagaan kii kahani he. jab kisaan lagaan kam karne kii maang karte hai, tab britani afsar ek prastaav dete he. agar cricket ke khel main unko gaanvvasion ne parjit kiya to lagaan maaf. chuunauti swikaarne ke baad gaanvnivasaivan par kya bitati he, yahi is film kaa charitra he.
 is film kii samalochanatmk sirhaana ke alaava is ko kai desi or videshi puraskaar bhi mili he. auskar ke "sarvottam antarrashtriya film" puraskaar ke liye niyukt kii gai yah tisri hindi film he. isse pahle "madhar indiya" or "salaam bombai" niyukt kiye ja chuke hai. i.sa.2001 kii yah bahut lokapriy film rahi. i.sa.2007 tak is kii dividi kii bikri sabase awwal thi.
 yah film 19ve sadi main basii angrez raaj ke daur kii ek kehani he. champaner gaanv kaa nivasee bhuvan ek hausalamand or adarshavaadi noujvaan he. madhya pranto kii angrez chhavnee ke senapati, captain rassal ke saath uski nahi banati thi. angrezon ne jab saal kaa lagaan doogana vasuulne kaa aadesh diya tab raja puuran singh se lagaan maaf karwaane kii vinati karne gaanvvaale bhuvan ke saath british chhavnee gayi. vahaan raja, british afasaron kaa cricket kaa khel dekh rahe the. jab ek afasar ne ek gaanvvasi ko gaali di to bhuvan afasaron se jhagarh pada or cricket ke khel kii barabari gilli-danda se kii.
 raja ke samaksh bhuvan ne kathor lagaan ke kilaaf apana virodh darj kiya. captain rassal ko yah pasand nahi aayaa or usne bhuvan ko cricket khilne kii chunauti di. jite to salbhar kaa lagaan maaf, haare to lagaan tiguna!!! gaanvvaale to is chunauti mukarana chaahate the, magar captain rassal ne ye faisalaa sirf bhuvan ke haathon main saunpa. chunauti ko or badhaate, teen saal kaa lagaan maaf karne kaa bhi laalach de diya. bhuvan ne maidan par dwandv kaa nyotaa sweekaar kar liya.
 ab sara champaner maano bhuvan ko suuli par chadhaana chahta tha. sabaki zindagi to ab tabah hone ja rahi thi. magar bhuvan ke liye to jab tak saans tab tak aas. kai saalon se sookhaa chal rahaa tha. aakhir ek saal kaa lagaan bhi to kahaan se bharte? or phir captain rasal bhi to chunauti se nahin hatane vaale the.
 agavaani karte huye bhuvan ne lakdi kaa balla or gend banaae. kuch gine-chune logon kaa dal chhodkar, sara gaanv bhuvan ke khel par hans rahaa tha. cricket seekhney yah dal chori chupe chhavnee par jane laga. vahaan captain rasal kii bahan olizabath ne unako jhaadeeyon main chhipe dekh liya. use apane bhai kaa gaanvvasiyon se vyavhaar pasand nahin aayaa. vah gaanv ke khilaadiyon ko gaanv ke najadik maidan par cricket sikhaane lagi. hindi bhashaantar ke liye ek naukar bhi chhavnee se apane saath le aati.
 dhire-dhire, sahaj-sahaj, bhuvan kaa ye dal apane apurv dhang se cricket kaa khel seekhney lagi. haath majboot karne ve lakdi katate. filding seekhney murgiyon kaa peechha kar unhe pakadtey. goli apane haath pawan chakki kii tarah ghuma gendbaazi karne laga.
 ab gaanv ke logon main bhi utsaah dikhne laga or akhir das khiladi to ban gayi. ek din khelte vakt gend kachra ke paas giri. kachra gaanv kaa achhut safaai sevak tha. lautaate vakt usne gend is tarah ghumaakar phanki kii bhuvan dang rah gaya. gaanv kii team ko gyarahavaan chayan mil gaya. magar gaanv vaale ek achhut ko kis tarah apanaate? ve to use choote tak nahin. gaanv or sadiyon se chali is parampara kii bhuvan ne aalochana kii. bhuvan ke bhav bhare shabdon se gaanv ke nivasi maan gaye.
 akhir muqaabale kaa din jaagaa. saare praant se log khel dekhne aae. captain rasal ke varisht afsar bhi maujuud the. khel teen dino kaa nishchit kiya gaya tha. gaanvvasion ne pehle gend fankna shuru kiya. unka shriganesh achhchhaa hua. jald hi ek ranaute se vikat giri. goli kii anokhi gend faikane kii adaa se ghabadaa kar ek or gora khiladi out hua. magar british khilaadi bhi kam na the. dheer-dhire ve pari sambhalate gayi. achaanak kachra gend ghumaane se rahaa. lakh ne to kai kach bhi gawaae. pehle din ke ant main gori toli haaavee thi.
 us raat olizabath ne chhavnee main lakh ko captain rasal se milte dekh liya. ab pataa chalaa kii lakh gaanvvaalon se gaddari kar rahaa tha. olizabath gaanvvasiyon ko cricket kii talim detii thi yah baat captain rasal ko bataa di. yah bhi bataaya kii kach bhi jaanboojh kar gawaae. jab gaanvvasiyon ko pataa chalaa to lakh kii khaal oodhedna chahte the. unse bhaag nikle lakh ne gaanv ke mandir main panaah lee. lakh ne kubul kiya kii bhuvan se jalan ke kaaran usne yah dhokhebaazi kii. vah bhi bhuwan kii tarah gauri ko chahta tha magar gauri bhuvan ko pasand karti thi. ek mauka or lakh ko diya gaya.
 agle din lakh ne zabardast kach kiye. kachra bhi apana jaadu phir chalaane laga. us ne ek saath teen gendon main teen vikaten lee. goron kii pari kareeb tinsau ran par samaapt hui.
 bhuvan kii toli ne ballebaazi kii joardaar shuruuaat kii. british sena ke bhootpurv sipaahi deva kamanaseebi se out ho gayi. phir british khilaadion ne gaanv ke ballebzon kii ninda kar unako akulaayaa or ve jald out hone lage. doosraa din khatm hua or aadhe ran banane abhi baaki the. udhar aadhi team out ho chuki thi. magar bhuwan abhi khel me jivit tha.
 tisare din gaanv ke baid ishwar kaaka ne or ismail ne bhuvan kaa saath diya. ismail ko to pichle din chot lagi thi. bahut javaabdari se dono ne ballebaazi kii. dono ran-out ho gayi. ab kachra ne ballebaazi sanbhali. bhuvan ne bahut koshish kii ki zyaada ballebaazi vahi sanbhale. akhrari gend par kachra ko chha rano kii zarurat thi. magar vah ek hi ran le paaya. kya gaanvvaale haare? ampaire ne no-ball kaa ishaara kiya. ab ek or gend kaa samana bhuvan ne jhela. bhuwan ne chakka maaraa or gaanv muqaabala jeet gaya. or saath hi barsaat bhi shuru hui.
 captain rassal ko unke varishton ne madhya afarika bhej diya. olizabath landhan lauti. rote rote bhuvan or gaanv ke logon se usne bidaai lee. film ke ant me ek parshvavaani bataati he ki captain rassal kii badali africa hui or olizabath sari zindagi swayam ko bhuwan kii radha maan kar, kanvaari rahi. bhuwan or gauri kaa vivaah ho gaya.
 javed akhtar ke likhe hue geeton or e aar rahamaan dwaara rachit is film ke sangeet ko kaafii lokapriyata mili. film ke sangeet ko amejan kii 'vishwa ke 100 besht sangeet album' me 44vaan sthaan mila. sangeet ko 3 rashtriya puruskaar mili, e aar rahamaan ko shreshth sangeet ke liye, udin narayan ko 'mitawa' geet ke liye shreshth purush parshv gayak or javed akhtar ko 'ghanan ghanan' va 'radha kaise na jaale' ke liye shreshth geetkaar kaa puruskaar mila.
 57.80 crores rupee 
