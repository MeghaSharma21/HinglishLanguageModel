 allaah shabd arabi bhashaa main isaiyon yahudiyon or muslimon dwaara ishwar ke liye prayukt kiya jane vaala shabd he !allaah shabd kaa arth he. .. al + ilaah .... jis prakaar kisi kii ekmaatrta, yaa visheshta dikhaane ke liye angreji main "The" Noun kaa prayog hota he, usee prakaar arabi main "al" kaa prayog hota he, is prakaar "allaah" kaa arth hota he "ekmaatr upasya ishwar" yani allaah kaa arth sirf ishwar he, koi vishesh naam rup rang nahin . balki jo bhi vyakti ek or niraakaar ishwar main aasthaa rakhata ho. .. arabi main kaha jayega uski allaah par aasthaa he.
 islam ke buniyadi vichaaron or musalmaan ulema dharm ke samuhik sahamat ke anusaar, allaah ek jati ekmaatr he, iske sivaa koi puja ke yogya nahin, uske liye koi chhavi nahin, uske liye koi nazeer nahin, uski koi aulad nahin, uske koi mata pita nahin, uske liye koi fihabah nahin or uskaa koi sajhi nahin.
 shabd allaah arabi shabd he. arabi ke ilaava arhamik, ibrani or anya semetic bhashaaon main bhi yah shabd allaah dekha ja saktaa he. quran ke avataran ke pehle se hi yah shabd prayog main rahaa he. hazarat mohammad ke pita kaa naam abdullah tha yani "allaah kaa bandaa". hazarat mohammad paidaa hone se pahle hi abdulla kaa dehanth ho gaya tha. is kaa matlab yah he ki allaah shabd mohammad yaa quran ke aane baad kaa nahin he balki pehle kaa hi he.
 allaah shabd "al + ilaah" shabdon se bana he. ilaah shabd kaa arth semetic bhashaaon main ore ibrani bhashaa or pavitra granthon main bhi dekha ja saktaa he, jis kaa arth sthool rup se "ishwar" he
 quran kii shuruuaat hoti he "bismillah herrahma nirrahim". matlab yah ki allaah ke naam se shuru karata hum jo dayaalu or kripashil he". is pankti main allaah kaa arth ishwar kaa he, jiskaa naam lekar koi bhi kaary shuru kiya jaataa he.
 quran kaa pehla adhyay sura fatiha yah prakat karta he "al-hamdu lillaahi rabbil aalamin, ar-rahma nirrahim". arthath sari prashansha us allaah ke liye hai, jo saare jagaton kaa rab he, or vah amit dayavan or kripashil he.
 quran kaa 112 waan adhyah sura iqlas yah prakat karata he
 " kul hu allahu ahad, allaah us-samad, lam-yalid, valam-ulad valam-yakun-lahu kufuvan ahad". arthath "kah dijiye allaah ek he, vah nir-avasar or niraapeksh he, vah na kisi kii santan he na uski koi santan he, uski samanta karne vaala koi nahin, vah mahaan he."
 in hetuvon ke arth main dekhen to allaah ek he or sarvantryami, sarv jagat nirmaataa ko kaha gaya he.
 gun, visheshtaon or visheshnon ke aadhaar pra allaah ke 99 naam hai.puraa vivaran ke liye dekhen allaah ke nananve naam/ allaah ke ninyanbe naam prasiddh hai jinamein se adhikansh quran main hai. allaah vyaktigat naam he or yah ninyanbe gunon naam hai jinhen aasamaay allaah hasan kaha jaataa he. jaise rahamaan, alrahim, alnor aadi. allaah ke bare main adhik vivaran pustakon main mil saktaa he.
