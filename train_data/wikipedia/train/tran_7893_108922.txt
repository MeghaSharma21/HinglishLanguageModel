 parashuram kund ko prabhu kuthar ke naam se bhi janaa jaataa he. yah arunachal pradesh ke lohit jila kii uttar-purv disha main 24 kimi kii duuri par sthit he. logon kaa aisa vishwaas he ki makar sankranti ke avasar parashuram kunda main ek duubaki lagane se saare paap cat jate he.
 is kund se bhagwaan parashuram kii katha judi hui he. ek baar rishi jamaadagni kii patni renuka rishiraj ke nahaane ke liye pani lene gai. kisi karanvash use pani laane main der ho gai tab rishiraj ne parashuram ko apni mata kaa vadh karne ke liye kaha. pita kii aagyaanusaar parashuram ne apni mata kaa vadh kar diya. tab parashuram ne matra vadh ke paap se mukt hone ke liye is kund main snaan kiya tha. tabhi se yah kund sthaneey nivaasiyon main lokapriy ho gaya. 
 samay ke saath yah sthaneey logon ke saath-saath paryatakon main bhi lokapriy ho gaya. ab yah kund lohit kii pahchaan ban chukaa he. hajaaron tirthayatri prativarsh 14 janvari ko makar sakranti ke din is kund main snaan karne aate hai. arunachal pradesh sarkaar ne paryatakon kii suvidha ke liye anek suvidhaon ko uplabdh karaayaa he.
