 dwipankhi gana yaa dyptera gana ke antargat ve keet sanmilit hai jo dwipaksheeya hai. keet kaa yah sabase brihat gana he. isamen lagbhag 80 hajaar keet jatiyaan hai. isamen makkhi, patinga, kutki, machhar tathaa isi prakaar ke anya keet bhi sanmilit hai. is samudaay ke antargat ek hi prakaar ke sookshm tathaa saadhaaran aakaar ke keet hote hai. ye keet din tathaa raatri donon main udate hai tathaa jal or sthal donon hi sthaan inke vasasthaan hai. saadhaarant: ye samast vishwa main vistrut hai, parantu garam deshon main to inkaa aisa aadhipaty he ki prati varsh saikadon manushyon, tathaa anya jantuon kii inke kaaran mrityu ho jaati he.
 ye bahut shighratapurvak kaary karanevaale tathaa saavdhaan swabhaav ke jeev hote hai. inamen se badhi naam kii makkhiyaan sabase adhik gatisheel hoti hai, jo 50 mile prati ghante kii gati se ud sakati hai. inke agrapankh jhillidaar hote he. inamen pichley pankh nahin hote, apitu ek prakaar ke ubhade hue avyav maatr hote hai, jinhen santolak yaa santulak kehete hai.
 inke mukhadwar ke sameep or bhi upang milte hai, jinhen mukhang kehete hai. ye mukhya mukhbhaag se milakar ek shund banaate hai, jinke dwaara ye apni khuraaq chuusate hai. inhen shundon ke dwaara ye bhedankarya bhi karte hai. ye keval taral padaarth kha sakate hai, thos nahin.
 nar or maadaa ke bahyakaar saadhaarant: ek se hote hai, parantu lingadvirupata bhi asaadhaaran nahin he. kuch main shrungika main ghaney bal hote hai or naron ke sanyukt netra maadaaon kii apeksha adhik sameep hote hai. in kiton main purna roopaantar hota he. dimbh main bahudhaa chota sir hota he or pairon kaa abhaav rahata he. pupa kathor aavaran ke andar rahata he, jise pupa kosh kehete hai. kuch kiton kaa pupa alag bhi rahata he.
 mukhyatya dyptera gana ke jeev din main udne vaale hai, kintu raktchushak jatiyaan, jaise machhar or baaloomakshika ityadi godhuli evam prabhaat vela main hi adhik karmsheel hoti hai or andhkaar kii premi hoti hai. is gana kii bahut si jatiyaan anya chote kiton, kutkiyon aadi kaa aahaar karti hai. rakt chusane kii kriya adhikanshat: maadaa main pai jaati he. dyptera gana main se kuch to manushyon tathaa jaanwaron main rog failaane ke kaaran vishesh mahatv ke hai. ye dhundle tathaa matamaile rang ke hote hai, kintu bahuton main to spasht ubhari hui dhaariyaan athwa kaale pile dhabbe hote hai. kuch main bangneepan athwa nilimaa or bahuton main kalimaa ke saath haritima hoti he. kuch ke kam or kuch ke ghaney bal bhi hote hai. inamen se kuch kii kriyaayein barron se milti julati hai. ye pakade jane par barron kii tarah bhanbhanaahat karte hai or unheen kii tarah dank maarane kii cheshtaa bhi.
 saamanyat: is gana ke kiton ke sir golakaar hote hai, jinpar do sanyukt netra hote hai, jo sir kaa adhikansh bhaag ghere rahete hai. inke atirikt sir ke upree bhaag main teen saral netra bhi hote hai. is sanyukt netron main sahasron drushtinetra hote hai, jinhen netranu kehete hai tathaa jo apane tal par shatkoniya prishthkon ke rup main dikhaai padate hai. kuch kiton main ye nahin bhi rahete.
 is gana ke kiton ke sir ke agr bhaag main do choti choti shrungikas hoti hai, jo sir ke madhya bhaag se nikalati hai. in shrungikaaon main kai khand hote hai tathaa ye kai aakaar kii hoti hai. inkaa keetanuon ke vargeekaran main bahut adhik mahatv he. is gana ke kiton kaa mukh vishesh rup se chusane ke liye hi bana he athwa yon kah sakate hai ki ye apane mukh se bhedan or chushan, donon hi kaary, karte hai. ye thos padaarth to bilkul hi nahin kha sakate. inkaa labium jhillidaar hota he tathaa inke shund kii rachana mukhyatya isi se hoti he. labium kaa antim bhaag, jise lebela kehete hai, andakaar hota he. inamen vidukasti or urdhv hanvasthi nahin hotin. ye bhaag to keval raktchushak kiton main hi paae jate hai tathaa un kiton ke liye tikshn astr kaa bhi kaary karte hai. vakshakhand sanmilit se hote hai or ve lagbhag ek hi vaksh banaate hai. inaki taangen paanch bhaagon main banti hoti hai tathaa inke pankh jhillidaar hote hai, kintu kuch paraseete tathaa anya dyptera main ye pankh hote hi nahin. inke pankhons kaa naadika vinyas durbal hota he tathaa inamen kuch adi naadikaaye bhi hoti hai. maadaaon ke udar ke antim khand nalikaakaar evam khinchaavdaar bane hote hai, jinhen andnikshepan ang kehete hai.
 dyptera kaa pachak tantra saral hota he. iskaa hriday sidhi nalika maatr hota he. shwasanatantr main shwasanalikaay hoti hai, jo bahudhaa bade-bade vayukosh banaati hai. adhartantrika-rajju kii gucchhikaaye milakar ek sanhati banaati hai.
 vargeekaran kaa mukhya aadhaar shrungika kii rachana or pankh kaa naadivinyas he. genera or spishiz main vibhaajan ke liye kabhi aprasiddh or aspasht rachanaaon ko bhi dhyaan main rakhana padataa he. yah gana teen upaganon main vibhajit he, jinke naam hai-
 isaki shrungika main kai khand hote hai or yah bahudhaa sir or vaksh se lanbaa hota he. mexilari sparshakon main chaar, paanch khand hote hai or yah latakta rahata he. pankh main prishthiya koshika saadharantaya nahin hota or cubital koshika yadi upasthit hui to khuli hoti he. yah upagan taees kulon main vibhajit kiya ja saktaa he, jinamein se mukhya kulon kaa vivaran nimnlikhit he :
 is upagan ke dyptera bahudhaa sthool sharirawale hote hai, jinaki shrungikas choti or teen khandwali hoti hai. inamen saadharantaya antim lanbaa khand badhkar ek soochika ban jaati he. mexilari sparshak ek yaa do khand ke hote hai. is upagan ke bahut se sadasyon kii pahchaan unke naadikavinyas or chote agrabhimukh sparshak ke dwaara hoti he. yah upagan 17 kulon main vibhajit kiya gaya he, jinamein se kuch mahatvapurn kul nimnilikhit hai :
 brakisra upagan ke kuch anya kulon ke naam rejionidi, midedy, nemestrimidi, acroceridi ityadi hai.
 is upagan ke dypteraaon kii shrungikaaon main teen khand hote hai, jinamein saadharantaya prishthiya baldaar prashakhaayen hoti hai. sparshak ek khand kaa hota he. prishthiya koshika praaia: sarvada hoti he or cubital koshika yaa to sikudi hui yaa band hoti he. sir ke upar lalatic sandhirekha hoti he, jisapar ek chota patrak yaa nakhchandrak hota he.
 yah upagan teen shreniyon main vibhajit hota he:
 inamen lalaat kii sandhirekha nahin hoti tathaa nakhchandrak aspasht yaa anupasthit hota he. tilinem anupasthit hota he or cubital koshika lambii hoti he. yah chah kulon main vibhajit he, jinamein nimnlikhit mukhya hai :
 iske antargat saamanyat: chauras or kade aavaranwali makkhiyaan hai, jinka sharir samtapi kasherukadandi praaniyon par bahya paraseete jivan ke liye anukool hota he. inamen pankh ksheen hota he, yaa hota hi nahin. tilinem upasthit yaa anupasthit rahata he. bahya paraseete jivan main samanta ke naate isaki rachana vivartit hoti he. iske antargat nimnlikhit kul aate hai :
 is shrenee kaa teesraa kul nicteribidi he.
 dyptera ke naron main vrushan andakaar yaa piriform or bahudhaa rangeen hote hai. maadaaon main bahut adhik andanaalen hoti hai, jinaki sankhya paanch se lekar 100 se adhik hoti he. adhikansh dyptera andj hote hai.
 maithun ke kuch dinon baad maadaa badi sankhya main andey detii he, jinka aakaar bhinn bhinn prakaar kaa hota he. gharelu makkhi 75 se 150 tak kii sankhya main ikatthe hi andey detii he or jivan bhar main 2,000 se bhi adhik andey de leti he. iskaa jivan adhik se adhik chah se lekar 10 saptaah tak kaa hota he or apane jivan main ek makkhi keval 22 baar andey de sakati he. ye andey yaa to bikhare hote hai athwa kataron main. machharon ke andey jal main ek bede ke aakaar main die jate hai, jo tairte rahete hai. inaki paraseete jati apane andey anya keetanuon, jantuon tathaa paudhon ke bheetar detii he, jahaan ve badhate hai. kuch jatiyon, jaise miastor, main dimbjanan paaya jaataa he. kuch dyptera jarayuj bhi hote hai or ye adhiktar pupidhara shrenee main paae jate hai. ye yaa to shishuon ko janm dete hai yaa aise larvon ko, jo paripakv hote hai or paidaa hote hi inkaa pupikaran ho jaataa he. is prakaar larva maadaaon main vibhinn kaalon tak rahata he. keilin ne san 1916 main jarayuj kiton ko do samudaayon main vibhajit kiya he. pehle samudaay main larva maadaa ke garbhashay main andey se nikalataa he or isamen garbhasth jivan ke liye koi vishesh prakaar kaa anukulan nahin hota. bahut se takinidi or duusare keet is samudaay main aate hai. duusare samudaay main glansina or pupipaara sanmilit hai. inamen larva maadaa ke garbhashay main vishesh prakaar kii poshak grathiyon se aahaar praapt karte hai. inhen samudaayon ke larve paripakv avasthaa main janm lete hai or janm lete hi inkaa pupikaran ho jaataa he.
 bahut se dypteraaon main varsh main keval ek hi peedi hoti he, kintu saamaanya dypteraaon main adhikanshat: ek varsh main bahut si peediyaan hoti hai. in pidiyon kaa vardhan ritu evam taap par nirbhar karata he. dyptera kii kuch jatiyon main jeevanchakra puraa karne main do teen varsh bhi lag jate hai.
 dyptera gana ke larvon ko pair nahin hote. inaki gati kutapadon or dehabhitti ke upar ke contakon kii sahaayta se hoti he. inke sharir main adhik se adhik 12 khand hote hai, jinamein se teen vakshiya or anya nau udariy hote hai. kuch ine gine kiton, jaise enysopdidi or thirevidi ke larvon main 12 se adhik khand hote hai. adhiktar larvon main spasht sir nahin hota, keval culicidi or nematosra main spasht or ubhara hua sir hota he. isi kaaran inhen usephalas shrenee main rakhte hai. cyclarapha main avshesh sir hota he, isi kaaran ise acephalas shrenee main rakhte hai. isi prakaar ke anya bahut se larve madhyavargeey hote hai, jinka sir durbal hota he or jinhen hemicefolus shrenee main rakhte hai. is prakaar kaa sir adhuraa hota he or vaksh ke bheetar sikoda ja saktaa he. pair na hone ke kaaran aise larve sadi gali vastuon, kooda karkat, gobar, mitti, paudhon ke utak tathaa jantuon ke sharir or pani main chhipakar jivan vyateet karte hai.
 shrungikas kadachit hi ubhari hui tathaa vibhinn prakaar kii hoti hai or unamem ek se lekar chah tak khand hote he. nematosra ke kaaryshil larvon jaise larvon main ye bahut pusht hote hai, kyonki inaki sahaayta se ye apana bhojan khojate hai. kabhi kabhi ye bahut ksheen bhi hote hai. vibhinn samoodaayon ke mukhbhaag kii rachana main bhi vicitra antar hota he. nematosra ke kuch kulon main ye adarshabhoot paae jate hai. cyclarapha main yatharth mukhbhaag apakshayi hota he or uske sthaan par anukool rachanaayen hoti hai, jinase sephalofaringiel kankal banataa he.
 maansaahaari kiton ke mukhbhaag tikshn or kantedaar hote hai, daant hote hi nahin. kintu vanaspati aahaari kiton main daant hote hai. mritopajivi kiton main grasaneey tal udrekhit hota he. vanaspati aahaariyon main kam udrekhit athwa chikna or maansaahaariyon main udrekh bilkul nahin hote.
 sambhavat: adhiktar larve sade gale jaev padaarth khate hai. dyptera kul ke kuch keval paudhe hi khate hai, kintu adhikanshat: ye paropjivi yaa dusron kaa shikaar karanevaale hi hote hai.
 purnavriddhiprapt larva pupa main badal jaataa he. is badalane main yaa to larva apni twachaa phank detaa he yaa vahi twachaa kathor jalrodhi andakaar koshit koshth kaa nirmaan kar leti he, jisko pupa kosh yaa pradimbh kosh kehete hai. yah pupa kosh achal hota he. kuch keet pupa kosh banaate hai tathaa yada kada durbal kavach bhi banaate hai. is shrenee ke bahut se keet larva yaa pupa kii dasha main hi sheetkaal vyateet karte hai, lekin kuch andey kii dasha main or kuch praudh dasha main sheetanishkriy rahete hai.
 pracheen yaa peripanustic avasthaa lagbhag nematosra main hi pai jaati he. shwasaradhran kii adhiktam sankhya das joda, jaise bibio main, hoti he, parantu sitopsinal or isi tarah kuch anya kiton main ye nau jode hote hai. mukhyatya shwasaradhran ke do jode, ek agr or ek pasch, hote hai, parantu kuch kiton main, mukhyat: paropjiviyon main, keval pasch shwasaradhran kaa joda hi paaya jaataa he. pupa koshth andar ke bhaar ke kaaran ek nishchit rekha par fat jaataa he. gambhir yaa prachand cyclarapha kaa praudh jeev, lalatic blader yaa tilinem ko phulaakar, baahar nikalataa he, jisase pupa kosh main chhidr ban jaataa he.
 is gana ke mukhya praani puure vishwa main paae jate hai or inamen bahut kam hi samudaay ek hi sthaan tak simit he. saath hi saath yah baat bhi mahatvapurn he ki ushn katibandh main hi ye adhik sankhya tathaa mahatvapurn samudaay main paae jate hai.
 dyptera larva athwa praudh, apni donon hi sthitiyon main, bade aarthik mahatv kaa he. kiton kaa koi bhi anya varg dyptera se adhik aarthik mahatv kaa nahin he. kuch mahatvapurn sankramak rogon ke, jaise malaria, sushuptirog, filpaanv, peetajvar ityadi ke, rogotpadak jeev raktashoshak mackhiyon dwaara manushyon main sanchaarit kiye jate hai. in mackhiyon ke larve hanikaarak nahin hote. makkhiyaan manushyon tathaa pashuon ke liye ghaatak tathaa vinaashkari siddh hoti hai. udhaahrant:, anovelez or kulex machharon kii vibhinn jatiyaan malaria or filpaanv ko ek manushya se duusare manushya main failaati hai. isi prakaar eidisjipty panduswar ke vaahak hai. glocina makkhi sushuptirog kaa sankraman manushyon main or nogana kaa sankraman paaltu jaanwaron main karti he. raktchushak choti makkhi dakshini europe or uttari africa main sand fever athwa pappataisi fever ke sankraman ke liye uttaradaayi he. isi prakaar 'ghod makkhi' bharat or duusari jagahon main ek prakaar kii beemaari, saraa, ke rogotpadak jeevon ko jaanwaron main failaati he. gharelu makkhi or isi prakaar kii anya makkhiyaan swat: rogotpaadan kaa kaary na karke keval ghaatak bimariyon ke rogavahak kaa kaary karti hai. yadhyapi ye raktchushak nahin hoti, tathaapi antra fever, bacchon kaa atisar, visuchika, amatisar ityadi vyaadhiyon ke jeevanuon kii vaahak hai. ye ek ore to malamutradi, thook, rogiyon ke shavon, khaad tathaa anya prakaar kii sadi gali vastuon kaa, jinamein vyaadhiyon ke jeevanu rahete hai, sparsh karti hai or duusari ore ve manushyon ke khaadya padaarthon par baithti hai. ye do vidhiyon se rog failaati hai. ek bahya rogantaran, jiske liye makkhi ke sampurna sharir kii rachana upyukt hoti he or doosraa aantar rogantaran, jo makkhi ke bhojan karne or ugalane yaa vaman karne kii aadat se hota he.
 bahut si mackhiyon ke larva krishi ke paudhon ko haani pahunchaate hai. inamen se kuch mahatvapurn makkhiyaan hai, jaise falmakshikaaye, jo saare sansar main falon kaa naash karne ke liye prasiddh hai. bumadhyasaagar kii fal kii makkhiyaan 120 prakaar ke poshak paudhon par pai jaati hai. bharat main dekas dorselis falmakshika falon or tarkariyon ko bahut adhik kshati pahunchaati he. isi prakaar kii bahut si duusari makkhiyaan bhi hai, jo hamaare yahan paudhon ko bahut adhik haani pahunchaati hai, jaise lowki kaa makkhi, tarbooz yaa foot kii makkhi or duusari makkhiyaan, jo taroi, karela ityadi kii vinaashak hai. yada kada tamaato par bhi inkaa akraman hota he. is varg ke sadsy nibuwale paudhon, haldi, adarak, aam, ber, ilaychi, masoor, dhan, rooyee, madar, sharifa ityadi ko haani pahunchaate hai. kuch ke larva ann sambandhi or duusari fasalon kii jadon ko adhik haani pahunchaate hai. isi prakaar cabes magott or pyaaj makkhi band gobhi or pyaaj ko bahut adhik kshati pahunchaati hai.
 kuch duusari mackhiyon ke larva manushyon or gharelu jaanwaron ko kshati pahunchaate hai. unki upasthiti se jo vyaadhi hoti he vah saadhaaran shabdon main maaiyaasis ke antargat aati he. maaiyaasis us sthiti ko kehete hai, jisamen manushya yaa jaanavar ke sharir kaa koi bhaag dyptera gana kii mackhiyon ke andey yaa larve se aakraant rahata he. ye larve sharir ke kisi bhi prakritik chhidr; twachaa ke vran, aaharanlika yaa sharir ke utakon main paae jate hai. is shrenee main europe or america kii varble makkhi aati he, jo bharat main punjab main bhi pai jaati he. yah pashu kii khaal kaa bhedan karke atyadhik haani pahunchaati he. isi prakaar ghode kii vadhai ghode or khachcharon kii aaharanlika par akraman karti hai. bhedon kii vadhai bhedon kii nasika main andey detii he or larva andon se nikalakar mastishk tak pahunch jaati he.
 dyptera keval hanikaarak hi nahin hote, varan inaki bahut si aisi jatiyaan bhi hai jo maanav ke liye ati upyogi hai. ye hamaari fasalon, baagon or jangalon kii upaj or vruddhi main badi sahaayta detii hai. bahut si aisi duusari laabhadaayak makkhiyaan bhi hai jo duusare anya kiton ko samaapt kar detii hai. is gana main parabhakshi evam kuch paraseete aate hai, jo laabhadaayak hai. parabhakshiyon main hower makkhi, kul sarfidi or rober makkhi kaa larva aata he. takinidi kul kaa paraseete larva bahut se duusare asankhya kiton ko samaapt karata he. ganne kaa borer bital is prakaar ke paraseete takinid ke dwaara niyantrit hua he. thik isi prakaar duusare takinid bahut se anishtkaarak kiton par niyantran rakhane main sahaayak siddh hue hai.
