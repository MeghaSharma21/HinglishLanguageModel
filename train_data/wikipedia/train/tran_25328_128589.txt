 sukhoi 30 emkeai bhartiya vayusena kaa agrim pankti kaa ladaaku vimaan he. yah bahu-upyogi ladaaku vimaan rus ke sainya vimaan nirmaataa sukhoi tathaa bharat ke hindustan eronautics limited ke sahyog se bana he. is ke naam main sthit em ke ai kaa vistaar moderni robanbi commerski indiki he yani aadhunik vyavsaayik bhartiya .
 isi shrinkhalaa ke sukhoi 30-emkeke tathaa emke2 vimaanon ko china tathaa baad main indonesia ko bechaa gaya tha. iske alaava emkeem, emkevi tathaa emkee sanskarnon ko malaysia, venezuela tathaa algeria ko bhi bechaa gaya he. vimaan ne san 1997 main pehali udaan bhari thi. san 2002 main ise bhartiya vayusena main sammilit kar liya gaya. san 2004 se inkaa nirmaan bharat main hi hindustan eronautics limited dwaara kiya ja rahaa he. yah ek 4++ peedi kaa ladaku vimaan he.
 aktubar 2009 main aise 105 vimaano kii 6 squadran bhartiya vayusena kii seva main thi. aise kul 280 vimaan hindustan eronautics limited dwaara banaaye jane kii yojana he. yah vimaan 3000 kimi kii duuri tak ja kar hamalaa kar saktaa he. ise shakti iske do eel-31 tarbophan injuno se milti he jo ise 2600 kimi prati ghante kii gati dete hai. yah vimaan hawa main indhan bhar saktaa he. is vimaan main alag alag tarah ke bam tathaa prakshepastra le jane ke liye 12 sthaan he. bhavishya main ise brahmos prakshepastra se las kiya jaayegaa. iske atirikt isame ek 30 mimi kii top bhi lagi he.
