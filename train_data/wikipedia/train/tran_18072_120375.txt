 kaanch bindu rog yaa kaala motiyaa netra kaa rog he. yah rog tantra main gambhir evam nirantar kshati karte hue dhire-dhire drushti ko samaapt hi kar detaa he. kisi vastu se prakaash kii kirane ankhon tak pahunchati hai, va uski chhavi drushti patal par banaati hai. drushti patal se ye soochna vidyut tarangon dwaara mastishk tak netra tantuon dwaara pahunchaai jaati he. aankh main ek taral padaarth bharaa hota he. isse lagaataar ek taral padaarth aankh ke gole ko chikna kiye rahata he. yadi yah taral padaarth ruk jaae to antahnetra daab bad jaataa he. kaanch bindu main ant:netra par daab, prabhavit aankhon kii sahane kii kshamta se adhik ho jaataa he. iske parinamswaroop netra tantu ko kshati pahunchati he jisase drushti chali jaati he. kisi vastu ko dekhte samay kaanch bindu vaale vyakti ko keval vastu kaa kendra dikhaai detaa he. samay bitne ke saath sthiti bad se badtar hoti jaati he, va vyakti yah kshamta bhi kho detaa he. saamanyat:, log is par kadaachit hi dhyaan dete hai jabatak ki kaaphi kshati na ho gai ho. praayah ye rog bina kisi lakshan ke viksit hota he va donon aankhon ko ek saath prabhavit karata he. haalaanki yah 40 varsh se adhik aayu ke vayaskon ke bich main paaya jaataa he, phir bhi kuch maamalon main yah navjaat shishuon ko bhi prabhavit kar saktaa hai. madhumeh, anuvaanshikta, ucch raktchaap va hriday rog is rog ke pramukh kaarnon main se hai.
 maanav aankh main sthit cornea ke peeche aankhon ko sahi aakaar or poshan dene vaala taral padaarth hota he, jise eques humar kehete hai. lens ke chaaron ore sthit celiri utak is taral padaarth ko lagaataar banaate rahete hai. yah taral putliyon ke dwaara aankhon ke bhitari hisse main jaataa he. is tarah se aankhon main eques humar kaa bananaa or bahna lagaataar hota rahata he, swasth aankhon ke liye yah aavashyak he. aankhon ke bhitari hisse main kitna dabaav rahe yah taral padaarth kii maatra par nirbhar rahata he. glaucoma rogiyon kii ankhon main is taral padaarth kaa dabaav atyadhik bad jaataa he. kabhi-kabhi aankhon kii bahaav nalikaaon kaa maarg ruk jaataa he, lekin celiri utak ise lagaataar banaate hi jate hai. aise main jab aankhon main drushti-tantu ke upar taral kaa dabaav achaanak bad jaataa he to glaucoma ho jaataa he. yadi aankhon main taral kaa itnaa hi dabaav lambey samay tak bana rahata he to isse aankhon kii tantu nasht bhi ho sakati he. samay rahete yadi is beemaari kaa ilaaj nahin karaayaa jaataa to isse drushti puri tarah ja sakati he.
 kaanch bindu rog mukhyatah do prakaar kaa hota he: praathmik khulaa kone or band kone kaanch bindu. iske alaava ye sacendary bhi ho saktaa he. bacchon ko hone vaala kalamotiyaa bhi ek prakaar main alag se rakhaa gaya he, jise kanjanital glaucoma kehete hai.
 is prakaar ke kaanch bindu main aankh kii taral nikasi nalee dhire-dhire band hoti jaati he. taral nikasi pranali thik dhang se kaary nahin karne ke kaaran aankh kaa aantarik daab bad jaataa he. yahaan haalaanki, taral-nikasi nalee kaa pravesh praayah kaam kar rahaa hota hai evam avaruddh nahin hota hai, kintu rukaawat andar hoti he evam drav baahar nahin aa paata he, is kaaran aankh ke andar dabaav main vruddhi hoti he. is prakaar ke kaanch bindu se sabandhit koi vishesh lakshan nahin hote hai. nishchit antaraal par kiya jane vaala aankh pareekshan kaanch bindu ko shishgratisheeghra pahchaan karne ke liye aavashyak he. iske dwaara ise aushadhi dwaara niyantrit kiya ja saktaa he.
 ye ek teevr prakaar kaa kaanch bindu hota he. is sthiti main ankhon main dabaav teji se badhata he. iris evam cornea kii chaudaai kam hoti he, parinamswaroop taral-nikasi nalee ke aakaar main kami hoti he. vayaskon main paridhiy drushti kii haani hoti he or kundal yaa indradhanush-rang ke gole yaa roshni dikhaai detii he. unki drushti matamaili yaa dhundli ho jaati he. rogi aankh main dard evam laalimaa anubhav karte hai tathaa drushti kaa kshetra itnaa kam hota he ki rogi swatantra rup se nahin chal bhi nahin pate hai. jab bhi ankhon kii chot ke baad dard yaa drushti main kami ho to madhyamik kaanch bindu kii ashanka kerani chahie. madhumeh ke rogi bhi kaanch bindu se peedit ho sakate hai.
 kanjanital glaucoma shishuon evam bacchon main janmajaat hota he. iske lakshanon me laalimaa, pani aana, aankhon kaa bada hona, cornea kaa dhundhalapan evam prakaash bheeti shaamil he.
 kalemotiyaa kaa kaaran akshi-chikitsak hi behatar pahchaan saktaa he. niyamit jaanch se isaki pahchaan sambhav ho sakati he. isaki jaanch mukhyatah chaar bhaagon main kii jaati he- pehle saamaanya netra pareekshan kiya jaataa he, jisase aankhon kii drushti kshamta maapi jaati he. iske baad aankhon main thodi der tak ai drops daalkar rakhte hai. uske baad mashin se retina or aankhon kii tantrika kii gahan jaanch kii jaati he. aankhon ke said vijan kii jaanch main vah kamjor nikalataa he to iskaa arth yah he ki aisa vyakti glaucoma se peedit he.
 jaanch ke baad upachaar kii prakriya is baat par nirbhar karti he ki yah beemaari abhi kis avasthaa main he. shuruaati daur main dawaaon se upachaar kiya jaataa he lekin yadi beemaari gambhir avasthaa main ho to surgery dwaara bhi iskaa upachaar kiya jaataa he. oparation ke 15 dinon ke baad rogi bilkul thik ho jaataa he lekin oparation ke baad bhi doctor dwaara niyamit jaanch or doctor dwaara bataae nirdeshon kaa paalan jaruri he.
 is rog main rogi ko sirdard, mitli or dhundhala aana shuru ho jaataa he. kai rogiyon ko raat main dikhnaa band bhi ho jaataa he. taqub lite yaa balb kii roshni chaaron ore se dhundhlee dikhne lagati he. ankhon main tej dard bhi hone lagata he. open angel glaucoma main chashme ke number teji se badalanaa padataa he. isaki jaanch main visheshgy drushti-tantu ke mastishk se judane vaale sthaan par hone vaale parivartan kii jaanch karte hai.
 glaucoma ke upachaar kii kai vidhiyaan hoti hai jinamein ankhon main dawa daalana, lager upachaar or shalya-kriya shaamil hai. yadi glaucoma rogi uske prati asaavadhaanee va laaparvaahee se rahen, to ankhon kii roshni bhi ja sakati he. atev iske upachaar ko shighratisheeghra evam saavdhaanee se karana chahie. shalya-kriya unheen rogiyon ke liye aavashyak hoti he jinka rog unnat str main pahunch chukaa hota he. aise rogiyon main taral dawa adhik prabhaav nahin chhodti he. iskaa lager se bhi oparation kiya jaataa he. kai maamalon main yah beemaari anuvaanshik prabhavi bhi dekhi gai he. ek aankh main yadi kaala motiyaa utraa he to uske duusari aankh main bhi hone kii sambhaavna bad jaati he. isliye isaki praarambhik iopi jaanch ke parinaamon par gambhirtha se nirnay lekar upachaar kara lenaa chahie.
 vishwa str par kaanch bindu lagbhag chah karod logon ko prabhavit karata he or bharat main yah andhatv kaa doosraa sabase aam kaaran he. lagbhag ek karod bhartiya kaanch bind se peedit hai jinamein se 1.5 lakh netraheen hai.
