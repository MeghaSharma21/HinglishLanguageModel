 jens stoltenberg norgeyan raajnneetijna hai. wo varsh 2000 se 2001 or baad main 2005 se 2013 tak norge ke pradhanmantri rah chuke hai. wo varsh 2000 se 2014 tak norge kii lebar party ke adhyaksh rahe. 
 jens stoltenberg kaa janm norge ke oslo main stoltenberg parivaar main 16 march 1959 ko hua. unke pita thorvald stoltenberg lebar party se prasiddh raajnneetijna the jo norge ke rajdoot, raksha mantri or vitt mantri rahe. unki maan ek patrkaar thim jo 1980 ke dashak main vibhinn sarkaron main rajya-sachiv raheen. stoltenberg 1960 se 1963 tak tak srbija main rahe kyonki us samay unke pita yogaslovia main rajdoot the.
 stoltenberg kii patni kaa naam ingrid sulerood he jisase unke ek putr evam ek putree hai.
 1990 main unhen pehali baar pradhanmantri gro harlem ke dwaara state secretary of invyrement kaa prabhaar saunpa gaya. 1993 main ve oslo se sansad sadsy chune gaye or unhe vyapaar va urja mantri niyukt kiya gaya. 1996 se 1997 tak unhone desh ke vitt mantri kaa kaarybhaar sanbhaala.
 jens stoltenberg 40 saal kii umr main varsh 2000 main pehali baar pradhanmantri niyukt kiye gaye the, kintu usee varsh huye chunaav main paraajay ke saath ve varsh 2005 tak vipaksh ke netaa rahe. uske pashchaat unhen ek baar phir ek gathbandhan sarkaar ko netratv dene hetu pradhan mantri kaa uttardaayitv saunpa gaya. ve is pad par oktober 2013 tak rahe. ullekhneey he, ki sitambar 2013 main hue norway ke aam chunaav main kanjarvative party kii jeet hui or lebar party kii paraajay. isprakaar lebar party kii haar se desh main aath varsho ke centre left shashan kaa ant ho gaya. kareeb teen chathai voton kii ginati ke baad kanjarvative party kii aguwai vaale chaar partiyon ke centre rhite gut ne sansad kii 169 siton main se 96 par jeet darj kii jabaki stoltenberg ke teen dalon ke gathbandhan centre left ko 72 siten hi milin. 
 ve vartmaan main norway kii lebar party ke netaa ke rup main party ke sansadeey dal ke pramukh hai.
 28 march 2014 ko nato ne stoltenberg ko anders phog raasamusan kaa uttaradhikari ghoshit kiya. wo 1 oktober 2014 se nato ke mahasachiv honge.
