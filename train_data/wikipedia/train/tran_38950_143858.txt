 mahabharat ke mukhya paatr hai. maharaj pandu evam rani kunti ke vah tisare putr the.
 draupadi, krishna or balram kii bahan subhadra, naag kanya ulupi or manipur naresh kii putree chitrangada inaki patniyaan thim. inke bhai kramshah yudhisthir, bhim, nakul, sahadev.
 maharaj pandu kii do patniyaan thi kunti tathaa maadri.pandu naam unka unke rog pandu ke kaaran tha. muni durvasa ke vardaan dwaara dharmraj, vayudev tathaa indra kaa aavahan kar teen putr maange. indra dwaara arjuna kaa janm hua.
 dronacharya ko ese yoddhaon kii aavashyaktaa thi jo raja drupad se pratishodh le sake. isi kaaran ve hastinapur ke 105 rajkumaron ko shiksha dene lage jisamen se ek arjuna bhi tha.arjunake kehanaper dronacharya arjuna ko sarvshereshth dhanurdhar banane ke liye eklavyaka agutha gurudakshina main maang liya or arjunane is baat par nrity kiya tha .arjunako hameshaa karn or eklavya kii shreshthatase jalan hoti thi .arjunane pakshi kii ek okhko bhed diya vahi karnane pakshiki dono okhoko bhedakar apni shreshthata kaa pramaan diya tha. 
 maharishi vedavyas ke kehane par pandav mata kunti ke saath paanchal chale gaye jahaan raja drupad kii kanya draupadi kaa swayamvar rakhaa gaya tha. arjuna vahaan brahman ke bhes main gaya or dekha ki maha sabha lagi he, puure bharat se rajkumaar aae hai parantu koi bhi lakshya bhed nahin paa rahaa tha tab arjuna ne lakshya bhedan kar draupadi ko jeeta tha. draupadi se inkaa putr shrutakarma hry jise ashwatthama ne maaraa.
 subhadra bhagwaan krishna tathaa balram kii bahan thi jise krishna ke kehane par arjuna dwarika se bhaaga le gaye the. subhadra se inkaa abhimanyu naamak putr hua jo kurukshetra yuddh main maaraa gaya.
 iske dono putr veergati ko praapt hue. abhimanyu ke putr parakshit ne inkaa vansh aage badhaayaa.
 sanskrit main 'l' or 'r' ko samaan mana gaya he is anusaar brihannal ko brihannar bhi kah sakate hai jiskaa sandhi viched brihad + nar hoga. agyatavaas main wo vesh badal kar viraat nagar main vaas karte the jahaan urvashi ke shraap ke kaaran arjuna ko brihannalaa banakar viraat nagar kii rajkumaari uttara ko nrity sikhaanaa padaa.
 jab arjuna dwarka se laut rahe the unka saamana kuch lutero se hua . tab arjuna astro ke mantra bhul jate he or lutero ko dekhakar arjuna dhanush tak uthaa nahi paye . lutero ne baasaki bani laathiya uthaai or arjunako pit diya . kuch striyone arjunaki rakshake liye khudako luteroco samarpit kar diya . arjunake saamne striyoko ghasita gaya tab arjuna samaj gayi kii samay ke aage koi nahi hota . arjuna apni praano kii raksha ke sari striyoko luteroke saamne chod waha se bhaag gayi.
 karn or arjuna ke pichley janm kii katha kaa varnan padam puraana me ata he ek baar bhagwaan brahma or mahadev ke bich yuddh hota he, mahadev brahmaji ke paanchaven sar ko kaat dete he. krodhit brahmadev ke sharir se pasina nikalataa he. or paseene se ek vir yoddha utpann hota he. jo swead se janma isliye swedja ke naam se janaa jaataa he. swedja pita brahma ke aadesh se mahadev se yuddh karne jaataa he. mahadev bhagwaan vishnu ke paas krodhit brahma dwaara janm lene vaale swedja kaa kuch upaay bataane ko kehete hai. bhagwaan vishnu apane rakat se ek vir ko janm dete he. rakt se janma isliye use raktaja ke naam se janaa jaataa he. swedja 1000 kavach ke saath janma tha or rakataja 1000 haath or 500 dhanush ke saath . bhagwaan brahma bhi vishnu se hai utpann huj the isliye swedja bhi bhagwaan vishnu kaa ansha tha. swedja or ruktaja main bhayankar yuddh hota he. swedja raktaja ke 998 haath cat detaa he or 499 dhanush tod detaa he. vahi raktaja swedja ke 999 kavach tod detaa he. raktaja bas haarane hi vaala hota he. bhagwaan vishnu samaj jate hai kii raktaja se haar jayega. isliye ve us yuddh ko shant karavaate hai. swedja daanveerta dikhaate hue raktaja ko jivandaan detaa he. bhagwaan vishnu swedja kii javabdehi suryanarayan ko sonpate he, or raktaja kii indradev ko. vah indradev ko vachan dete he kii agle janm main raktaja apane pratidwandvi swedja kaa vadh avashya karegaa. dwapar yug main raktaja arjun or samvednaa karn ke rup main janm lete hai. or arjun apane sabase mahaan pratidwandvi karnaki yuddh ke niyamon ke viruddh hatya karte hai.
 arjuna sabase achche dhanurdhar or dronacharya ke pramukh shishy the. jivan main anek avasar par unhone iskaa parichay diya. inhone draupadi ko swayamvar main jeeta tha. kurushetra yuddh main ye pramukh yoddha the. arjuna ne hi kurukshetra main shrikrishna se alokik prashn kiye jo gita main darshaye gaye hai.
