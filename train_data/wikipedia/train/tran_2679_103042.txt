 taraguchh yaa taramegh taron ke vishaal samooh ko kehete hai. vishesh rup se do tarah ke taraguchh paayen jate he - 
 taramandal ve taare or khagoleey vasteen hoti hai to prithvi kii sataha se dekhne par sthai rup se akaash main ek hi kshetra main ikaithi nazar aati hai. iskaa matlab yah nahin he ke ye vastav main ek-dusre ke paas hai yaa inkaa aapas main koi mahatvapurn gurutvkarshak bandhan he. iske vipareet taraguchh ke taare vastav main ek guchchhe main hote hai or inkaa aapas main gurutvkarshak bandhan hota he.
 gol taraguchchhe 10-30 prakaash varsh ke golakaar kshetra main ekatrit das hazaar se dasiyon lakh taron ke jhund hote hai. iname se adhiktar taare thande or chote aakaar ke or kaaphi buudhe hote hai. bahut se to puri brahmand kii aayu se chand karod saal kam ke hi hote hai. inase bade yaa adhik garam taare yaa to mahanova banakar dhwast ho chuke hote hai yaa safed boune ban chuke hote hai. phir bhi kabhi-kabhaar in gucchhon main adhik bade or garam nile taare bhi mil jate hai. vaigyanikon kaa anumaan he ke aise nile taare in gucchhon ke ghaney kendron main paidaa ho jate hai jab do yaa use se adhik taron kaa aapas main takaraav or phir vilay ho jaataa he. akashganga main gol taraguchchhe gallexi ke centre ke ird-gird faile hue gallexic sehre main milte hai.
 khule taraguchchhe 10-30 prakaash varsh ke chapate kshetra main faile chand sau taron ke taraguchchhe hote hai. iname se adhiktar taare choti aayu vaale navjaat sitare hote hai. sarpil akashgangaon main yah aksar bhujaaon main milte hai. kyonki inamen aapasi gurutvkarshak bandhan utana majboot nahin hota jitna ke gol taragucchon ke sitaron main hota he, isliye aksar inke taare aasapaas ke vishaal aanvik badalon or anya vastuon ke prabhaav main aakar bhatak jate hai or taraguchha chhod dete hai. krittika taraguchh is shrenee ke taragucchon kaa ek mashhoor udahaaran he.
