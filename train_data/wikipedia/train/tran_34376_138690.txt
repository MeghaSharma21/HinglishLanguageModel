 en jequilin haithve ek america abhinetri hai. unhone 1999 main apane abhinay kii shuruuaat television shrinkhalaa get real se kii, lekin unki pehali pramukh bhoomika dizani kii paariwarik kamedi da princes diaries main thi, jisane unke karier ko jamaaya.
 unhone agle teen saalon tak paariwarik filmon main kaam karnaa jari rakhaa, jahaan 2004 main ela encanted or da princes diaries 2: royal angesement main pramukh bhoomikaayen nibhaain. haiwalk or brokebeg mountain filmon main abhinay karne ke baad haithve apane shuruuaati abhinay karier se bani "G-shrenee" kii chhavi se dur hat gayi. baad main unhone da devil viars prada main meril streep ke saath; bikming jine main jine austin kii bhoomika main or get smart main steve kairell ke saath bataur nayika abhinay kiya. 2008 main film reshal gating marid main unhone bade paimaane par aalochakon kii prashansaaen arjeet kii or kai puraskaar jite, jinamein sarvshereshth abhinetri ke liye academy puraskaar kaa namakan bhi shaamil he.
 unki abhinay style kii tulana judi garland or audrey hepabern se kii gai he or vah hepabern ko apni pasandida abhinetri tathaa meril streep ko apana aradhy bataati hai.pipal magazine ne unhen 2001 ke safal sitaron main se ek kaha or 2006 main unka naam duniya ke 50 sarvaadhik sundar vyaktiyon kii suchi main darj hua.
 en haithve kaa janm neuyork ke bruekalin shahar main, vakil jerald haithve or abhinetri ket makkole ke ghar hua, jisane apni beti ko khud ke nakshe qadam par chalane ke liye prerit kiya. jab vah chah saal kii thim, tab unka parivaar milbern, new jersey main rahane chalaa gaya. unke do bhai hai, bada maaikel or chota thomas. doorvarti german or mul america purvajon sahit haithve ke vanshaj pramukhtah ayirsh or francisi hai.
 haithve kii parvarish ek catholic ke rup main hui, jise ve "vaastavik prabhaavshaalee mulyon" se yukt maanati hai or unhone kaha he ki ve apane bachapan main nan bananaa chaahati thim. lekin, jab unhone apane bhai ke samalangik hone kii baat jaani, to pandrah saal kii umr main unhone nan naa banane kaa faisalaa kiya. apni catholic parvarish ke baavjood, unhen laga ki ve aise kisi dharm kaa hissaa nahin ban sakati he, jo unke bhai ke yon abhivinyas ko asweekrut kare. unhone kaha he ki ve ek gair sampradayik isai hai, kyonki unhone apane liye koi "dharm nahin paaya" he.
 bachapan main haithve, bruekalin hits montesori skool main aane se pehle ek montesori kaarykram main shaamil huin or baad main ve new jersey ke milbern main vyoming elimentry skool kii pehali kaksha main daakhila lene ke yogya baniin, haalanki takneekee rup se ve abhi bhi kindergarden ke laayaq hi thim. haithve ne milbern hai skool se snaatak kiya, jahaan unhone skool ke kai naatakon main hissaa liya; vans apon e metress main vinifred ke kirdaar main unke hai skool pradarshan ke baad, ve hai skool abhinetri dwaara sarvshereshth abhinay ke liye paper mil plahouse ke ubharate kalakaar puraskaar hetu se namankit huin. is avadhi main haithve ne, new jersey ke paper mil plahouse ke jine ir or jiji jaise naatakon main bhaag liya. unhone neuyork vishvavidhyalay ke galatin skool of indivijualised study main aane se pehle, paughakipsy, neuyark ke vassar college main bataur pramukh vishay angrezi or gaun vishay mahila adhyayan kii padhai karte hue kai satr bitaye. ve apane college daakhile ko apane sarvottam faisalon main ginati hai, kyonki seekhney kii lalak rakhane vaale logon ke saath unhen khushi mahasoos hoti thi. haithve, bairo group theatre company ke abhinay kaarykram kii sadasya thim or is kaarykram main shaamil hone vaali pehali kishori thim. ve ek prashikshit manch abhinetri hai or unhone bataaya ki ve filmi bhoomikaaon kii jagah manch par abhinay karnaa pasand karti hai.
 haithve ne ucchtam swar vaale gayak ke rup main 1998 or 1999 main carnaji haul par ol-eastern you.es hai skool onors kores ke saath pradarshan kiya or west orange, new jersey ke setton haul prepe ke naatakon main bhi bhaag liya. 1999 main caranegi haul main pradarshan ke teen din baad hi, ve fox television kii laghu shrinkhalaa get rial main abhinay ke liye chuni gayi, tab ve solah varsh kii thim.
 haithve kii pehali bhoomika jin sabin ke kirdaar main film da adar said of heaven main christopher goraham ke saath bataur nayika thi. newzealand main heaven kaa nirmaan shuru hone se pehle, unhone gairi marshall dwaara nirdeshit film ] kii pramukh bhoomika mia thermopolis ke liye audishan diya. haithve ne newzealand jate hue yatra ke antaraal main is bhoomika ke liye audishan main bhaag liya or sirf ek hi audishan ke baad is kirdaar ke liye chun lee gayi. marshall ne daawa kiya ki use en se turant pyaar ho gaya, kyonki audishan ke dauraan ve kursi se gir gayi or unhen vishwaas tha ki unka anaadipan kirdaar ke liye ekadam sahi sabit hoga. da adar said of heaven se pehle da princes diaries is aashaa ke saath pradarshit kii gai ki isaki safalataa heaven main ruchi badhayegi.duniya bhar main, da princes diaries vyavsaayik taur par safal rahi, or uske baad hi ek or uttarkatha kii yojana banaai gai. kai aalochakon nen diaries main haithve ke abhinay kii saraahna kii; ek BBC sameekshak ne kaha ki "haithve ne sheershak bhoomika ko bakubi nibhaayaa or uske saath badhiya talmail baithaaya he." aalochakon ne da adar said of heaven ko halke se liya, lekin dharm-vishyak film kii drushti se iskaa pradarshan acha rahaa. 
 farvari 2002 main haithve ne bataur nayika bryan stokes mishael ke saath neuyork shahar main, city centre ancourse! carnival! ke sangeet kaarykram prastuti main shaamil huin, jisamen lily kii bhoomika main unke abhinay ke liye sakaaratmak samikshaayen milin. 2002 main bhi haithve ne da princes diaries ke audio book release ke liye swar dena shuru kiya or tab se unhone shrinkhalaa ke pehle teen book swarbaddh kiye hai. iske alaava unhone hiroyuki mority kii da cat riterns ke angreji sanskaran main haaru naam ke paatr ke liye bhi swar diya he.
 haithve ne agle teen saalon tak paariwarik filmon main aana jari rakhaa or baad main media kii mukhya dhara main bacchon ke liye adarsh ke rup main pahchaan banaai. 2002 main unhone nicholas nikalbi main charlie hannam or jemi bel ke saath dikhaayi deen, jise sakaaratmak samikshaayen milin. northwest herald ne ise "ek avishwasaneey mazaakia film" or desert news ne samast kalakaaron ko "auskar-yogya" bataaya. aalochakon kii prashansa ke baavjood, film vyapak rup se pradarshit nahin hui or 4-million yues $ se kam ke tikaton kii bikri sahit uttar america box offis par vifal hui. 
 haithve kii agali filmi bhoomika, upanyaas ke filmi roopantaran ella enchented main oopaadhidhari kirdaar tha, jise udasin samikshayen hi milin. haithve ne film main do gane or saath hi soundtrack main teen gane gaae.
 2004 main haithve ko da fatum of da opera main gerard butler ke saath bataur nayika abhinay karnaa tha, lekin unhen yah kirdaar thukraana padaa, kyonki is film nirmaan kii samay-sarini or da princes diaries 2 : royal ingerement main paraspar takaraahat thi, jise vah anubandh ke mutabiq karne ke liye majaboor thim. dijani ne 2004 kii shuruuaat main da princes diaries 2 kaa nirmaan shuru kiya or usee saal yah agast main pradarshit hui. film ne nakaaratmak samikshaayen batorin, lekin $40-millian ke bajet ke prati $95.1-millian kii kamai karte hue, film ne apane purvavarti kii tulana main box offis par khud ko upar banaae rakhaa. 
 da princes diaries 2 ke baad haithve zyaadaatar naatakeey bhoomikaaon main dikhne lageen.unhone kaha ki "bacchon ke liye jo koi adarsh ho, use bhi raahat kii zarurat hoti he", halaki unhone yah bhi kaha ki "yah sukhad anubhav he ki mere darshak mere saath hi bade ho rahe hai", jo kathan unke bacchon kii abhinetri ke rup main pichhali pahchaan ke sandarbh main he. unhone hudwinkd! main little red rayeeding hud ko swar diya, jiske liye unhen saamanytah sakaaratmak samikshaayen milin. usee varsh, haithve ne R-shrenee kii haiwalk main kaam kiya, jisamen unhone ek sirchadhi rais mahila kii bhoomika nibhaai. ek ascharyajanak qadam uthaate hue, puri film main haithve kai nagn or kaamuk drishyon main dikhin.haalanki film kaa kathanak unki pichhali filmon se bilkul alag tha, haithve ne yah hawala dete hue ki kuch filmon main nagnata, kirdaar kii maang ke anusaar sirf uskaa ek hissaa hota he, is baat se saafe inkaar kiya ki film main unki bhoomika, ek paripakv abhinetri ke rup main swayan ko saamne laane kii ek nirlajj koshish thi; or is vajah se vah upyukt filmon main nagn dikhne ko naitik drushti se aapattijanak nahin maanati hai.
 haiwalk ke baad, haithve ne brokebeg mountain drama main hith lager or jack jilenhol ke saath ek aisi bhoomika main nazar ain, jahaan ek prabhaavshaalee abhinetri ke rup main unke vikaas pradarshit hua. haiwalk ko sanyukt rajya america ke theatron main uski kamazor aalochanatmak swaagat kii vajah se pradarshit nahin kiya gaya, lekin brokebeg mountain ne 1960 dashak ke samalangik sambandhon ke chithran ke liye prashansa pai or kai academy puraskaar ke namakan bhi praapt kiye. haithve ne baad main jor dekar kaha ki brokebeg mountain kaa kathanak, use milane vaale puraskaron se kahin zyaada khaas he or is film ne unhen aisi or kai kahaniyon ke bare main sajag kiya, jo bataur ek abhinetri ve sunaanaa chaahati thim.
 haithve kii agali film 2006 kii kamedi da devil viers prada thi, jisamen haithve ne meril streep dwaara abhinit prabhaavshaalee faishan patrika sampadak ke sahaayak kii bhoomika nibhaai, jise haithve ne "lagbhag divya" mana. haithve ne kaha ki film main kaam karne ke kaaran ve ab pehle se adhik faishan udyog kaa sammaan karne lagi hai, haalanki ve yah bhi daawa karti hai ki unki vyaktigat style kuch aisi he jise vah "abhi bhi thik nahin kar sakati hai."
 as vikli ke saath ek saakshaatkaar main haithve ne film ke liye apane ghataae hue vazan ke bare main baat kii, unhone kaha, "maine sirf fal, sabziyaan or machhlee khain .mai isaki sifaarish nahin karuungi.emily blant or main ek duusare ko pakad kar rote the, kyonki hamen bahut bhukh lagi hoti thi."
 pehle haithve ko 2007 kii kamedi nocked ap main liya gaya tha, lekin filmakan shuru hone se pehle hi ve baahar ho gayi or catherine hell ne unki jagah lee. lekhak/nirdeshak jud epato ne da neuyork times patrika ke may, 2007 ank main kaha ki haithve isliye film se hat gayi "kyonki vah is baat ke raji nahin thi ki ham uske dwaara janm dene kaa bhram paidaa karne ke liye, vastav main janm detii hui ek mahila kii footage kaa istemaal karen." agast, 2008 main meri cleyar patrika ke saath saakshaatkaar main haithve ne tippanee kii ki use "nahin lagata ki yah kahani ke liye zaruri tha."
 iske baad haithve 2007 ke drama bikming jine main dikhaai deen, jisamen unhone angrezi lekhika jine austin kii bhoomika nibhaai. iske alaava 2007 main bhi haithve ne steefen sondhim ke 75wein janmdin or ASCAP sanstha ke sangeet samaaroh ke liye sangitamay setarde nite ke chuninda anshon par pradarshan kiya.
 tim bartan ne apni 2007 kii film swini tod: da demen barbar of flit street main johana ke kirdaar ke liye haithve ko lene par vichaar kiya, lekin yah bhoomika tatkaaleen anjaan abhinetri jine visanar ke haath lagi, kyonki khabaron ke anusaar bartan ne nishchay kiya ki is bhoomika ke liye use anjaan abhinetri kii zarurat thi.
 janvari, 2008 main haithve, beauty pratishthan lancom ke saath unke sugandhit dravya menifik kaa cheharaa ban kar judin. us saal ke oktober maheene main haithve ne setarde nite live ko prastut kiya. 2008 main haithve kii pehali film, 1960 dashak vaali mail bruke kii television shrinkhalaa get smart kaa aadhunik roopantaran rahi, jisamen vah steve kairell, dwan johnson or ellen erkin ke saath nazar ain. film box offis par safal rahi or adhiktar sakaaratmak samikshaayen batorin, jisase agali kadi ke bare main baaten hone lageen.unhone tadnurup film get smart kii bruce and loyad: out of control main ek choti bhoomika nibhaai he. oktober 2008 main unhone patric wilson ke saath drama paisangers or debra winger ke saath drama rechal gating marid kaa pratham saarvajanik pradarshan kiya.rechal gating marid, 2008 venice evam toronto film samarohon main pradarshit hui or kim ke kirdaar main apane abhinay ke liye academy puraskaar or golden globe donon ke namakan sahit vyapak prashansaaen batorin.haithve ne kaha ki rishton ke vaastavik chithran or apane kirdaar ke saath khud ek gahare bhaavnaatmak sambandh ko mahasoos karne kii vajah se, is film ne unhen aakarshith kiya.
 haal hi main haithve, janvari, 2009 main pradarshit kamedi brid vars main dikhaai deen, jisamen unhone ket hadsan ke saath bataur nayika abhinay kiya. haithve ne film ko varnit karte hue "bheeshan rup se vyavsaayik- vah bhi shandaar tareeqe se" kaha. ve marden brid ke farvari/march 2009 ank ke mukhaprishth par hadsan ke saath nazar ain, jabaki unke anusaar vah "is tarah kii ladki nahin he, jo apni shaadi ke sapane dekhati he." 2009 main da simpasan or family gaai kii kadiyon ke liye apni awaz dene ke atirikt, haithve, neuyork ke central park main delacorte theatre main neuyork shakespeare samaaroh ke greeshmakaleen 2009 nirmaan twealth nite main vayola ke rup main nazar ain, jahaan audra donold ne olivia kii, rol asparza ne duk oresino or juli white ne maaria kii bhoomikaayen nibhaain.
 haithve kii bhavi film pariyojnaon main shaamil hai - tim bartan dwaara nirdeshit elisus adventures in vanderland kaa roopantaran or helena bonham carter evam johny dep ke saath thru da looking glass, romantic kamedi da fience, juli baxbom ke upanyaas da oposit of lav kaa ek roopantaran, julia robert, jesica baiel, jesica alba or eshton kachar ke saath gairi marshall nirdeshit samuhik kamedi vailentins de, or jerald clark kii jeevani get happy: da life of judy garland kaa roopantaran, jisamen ve manch or parade par sheershak bhoomika nibhaayengi.
 haithve, da creative coalishan, da step ap voomens network, saint jud childrence research hospital, da human ritis campan or gambhir rup se biimaar bacchon ke liye filmon ko pradarshit karne vaali sanstha da lollypop theatre network jaisi kai dharmarth sansthaaon se judi hai. 2008 main elle patrika ke "hollywood main mahila" abhinandan se sammanit kii gayi or da step ap voomens network or maanav adhikaar abhiyaan ke saath kaam karne ke liye bhi unhen gauravanvit kiya gaya.
 2007 ke aarambh main haithve ne apni kishoravastha ke dauraan avsaad se jude apane anubhavon ke bare main bataate hue kaha ki unhone antat ilaaj ke bina hi is rog se chhutkaaraa paaya.
 2008 ke dhalaan par let sho vid david letterman main bhaag lete hue, haithve ne note kiya ki unhone phir se dhumrapaan band kar diya tha. rechal gating marid main kaam karte samay jis abhinetri ne "saamaanya se zyaada" dhumrapaan shuru kar diya tha, unhone "ek samay" ke liye dhumrapaan chhod diya tha, lekin tanaavpurn garmiyon or raffelo folleri se sambandh viched hone par phir se dhumrapaan shuru kar diya. baad main unhone dhumrapaan chhodane kaa shrey, tanaav str main kami ko diya or dubaara shaakaahaari banane kii ghoshnaa bhi kii. 
 yatha november 2008, khabaron ke anusaar haithve abhinayta adam shulman ke saath rishte main judi hai.
 nijee sangharsh or tadnantar media dwaara us par dhyaan kendrit kiye jane ke bare main, haithve auskar wild kaa ek sutara uddhrut karti hai: "jivan ke ghaavon ke bare main kam kehane main hi bhalaai he".
 2004 main haithve, italvi achal sampatti vikaasak raffelo folleri ke saath judin. is rishte ke dauraan haithve, dharmarth foleri nyaas ke vikaas kaaryon main bhaag leti raheen, jahaan ve 2007 tak vittiya daata or nyaas ke nideshak mandal ke sadsy kii haisiyat se sevarat raheen. 2003 main sthapit manahattan main avasthit dharmarth sanstha, jiskaa dhyaan pichde rashtron main bacchon ke tikaakaran jaise kaaryakramon par kendrit rahaa he, june, 2008 kii shuruuaat main IRS dwaara sanstha kii jaanch-padtaal kii gai, jo khabaron ke anusaar labharahit sansthaaon se apekshit kar sambandhi kaagazaaton ko daayar karne main chook kii vajah se thi. ashanka jataate hue ki yah tathaa foleri par chal rahi anya chaalu kanoonee kaarywahiyaan unke abhinay karier ke liye nuksandeh ho sakati he, haithve ne june me foleri se apane sambandh ko khatm kar diya. 
 june 2008 main foleri ko, america main punarvikas ke liye catholic carch kii sampattiyon kii kharidi se sambandhit ek yojana main kathith rup se niveshkon ke karodon dollar luutane ke liye, dhokhadhadi ke aarope par giraftaar kiya gaya. adaalat ke kaagazaat kehete hai ki haithve churaae gaye dhan kii anbhipret labhaarthi hai, jisase vimaan-yatra, karidaari kii fizoolkharchi, badhiya khan-paan jaise foleri kii bhavy jivan-style kaa kharch uthaaya gaya. yah report kiya gaya ki FBI ne foleri kii gatividhiyon par jaanch-padtaal ke dauraan, neuyork shahar main foleri ke ghar se haithve kii nijee patrikaon ko zabt kiya; halaki in maamalon se jude avaidh kaaryon main haithve par kabhi bhi ungali nahin uthaayi gai.
 W patrika ke oktober 2008 ank main haithve ne, foleri se alag hone or uski giraftaari ke baad, pehali baar is bare main baat kii. unhone batalaaya ki foleri kii giraftaari ke baad ve "ek hafte tak sadame main raheen" or aise mushkil samay main kaam karne kii kshamta banaae rakhane ke liye, apane mitron kii udaartaa ko shrey diya. 
 swar 
 saanchaa:The Princess DiariessAzcA:Get Smart
