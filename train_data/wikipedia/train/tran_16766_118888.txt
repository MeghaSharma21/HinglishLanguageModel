 bhartiya antariksh kaarykram dow vikram sarabhai kii sankalpana he, jinhen bhartiya antariksh kaarykram kaa janak kaha gaya he. ve vaigyanik kalpana evam raashtra-nayak ke rup main jane gaye. vartmaan praaroop main is kaarykram kii kaman bhartiya antariksh anusandhan sanghathan ke haathon main he.
 bharat kaa antarikshawya anubhav bahut purana he, jab rocket ko aatishbaajee ke rup main pehali baar prayog main laayaa gaya, jo kii padausi desh china kaa takneekee avishkaar tha or tab donon deshon main silk kii sadak se vichaaron evam vastuon kaa aadan pradaan hua karata tha. jab tipu sultan dwaara mysore yuddh main angrejon ko khadhedney main rocket ke prayog ko dekhakar wiliam kangriva prabhavit hua, to usne 1804 main kangriva rocket kaa avishkaar kiya, jo kii aaj ke aadhunik topakhaanon kii dein mana jaataa he. 1947 main angrejon kii badiyon se mukt hone ke baad, bhartiya vaigyanik or raajnneetijna bharat kii rocket takanic ke suraksha kshetra main upyog, evam anusandhan evam vikaas kii sambhavyata kii vajah se vikhyath hue. bharat janasankhyikeey drushti se vishaal hone kii vajah se, doorsanchaar ke kshetra main kritrim upgrahon kii prarthmik sambhavyata ko dekhte hue, bharat main antariksh anusandhan sanghathan kii sthapana kii gai.
 1957 main sputanik ke prakshepan ke baad, unhone kritrim upgrahon kii upyogito ko bhampa. bharat ke pratham pradhan mantri jawahar laal nehru, jinhone bharat ke bhavishya main vaigyanik vikaas ko aham bhaag mana, 1961 main antariksh anusandhan ko parmaanu urja vibhaag kii dekharekh main rakhaa. parmaanu urja vibhaag ke nideshak homi bhabha, jo ki bhartiya parmaanu kaarykram ke janak maane jate hai, 1962 main antariksh anusandhan ke liye bhartiya rashtriya samiti kaa gathan kiya, jisamen dow sarabhai ko sabhapati ke rup main niyukt kiya
 japan or europe ko chhodkar, har mukhya antariksh kaarykram ki tarah, bharat ne apane vidit sainik prakshepastra kaarykram ko sakasham karaane main lagane ke bajaay, kritrim upgrahon ko prakshepan main samarth banane ke uddheshy hetu kiya. 1962 main bhartiya antariksh kaarykram kii sthapana ke saath hi, isane anusandhit rocket kaa prakshepan shuru kar diya, jisamen bumadhya rekha kii sameeptha vardaan sabit hui. ye sabhi nav-sthapit thumba bhu-madhyi rocket anusandhan kendra se prakshepit kiye gaye, jo ki dakshin kerala main tiruvantpuram ke sameep sthit he. shuruyaat main, america evam france ke anusandhit rocket kramash: nike apache evam kentor kii tarah, upari dabaav kaa adhyayan karne ke liye prakshepit kiye gaye, jab tak ki prashanth mahaasaagar main pot-aadhaarit anusandhit rocket se adhyayan shuru na hua. ye england or rus kii tarj par banaaye gayi. phir bhi pehle din se hi, antariksh kaarykram kii vikasshil deshi takanic kii ucch mahatvakanksha thi or iske chalate bharat ne thos indhan kaa prayog karke apane anusandhit rocket kaa nirmaan shuru kar diya, jise rohinee kii sangya di gai.
 bharat antariksh kaarykram ne deshi takanic kii aavashyaktaa, evam kachche maal evam takanic aapurti main bhavi asthirataa kii sambhaavna ko bhaanpate hue, prayek maal aapurti maarg, prakriya evam takanic ko apane adhikaar main laane kaa praytn kiya. jaise jaise bhartiya rohinee kaarykram ne or adhik sankul evam vrihataakaar roket kaa prakshepan jari rakhaa, antariksh kaarykram badhata chalaa gaya or ise parmaanu urja vibhaag se vibhajit kar, apana alag hi sarkari vibhaag de diya gaya. parmaanu urja vibhaag ke antargat incospar kaarykram se 1969 main bhartiya antariksh anusandhan sanghathan kaa gathan kiya gaya, jo ki prarambh main antariksh mishan ke antargat karyrat tha or parinamswaroop june, 1972 main, antariksh vibhaag kii sthapana kii gai.
 1960 ke dashak main dow sarabhai ne televijan ke sidhe prasaaran ke jaise bahul anuprayogon ke liye prayog main laaye jane vaale kritrim upgrahon kii sambhavyata ke sandarbh main nasa ke saath praarambhik adhyayan main hissaa liya or adhyayan se yah gyaan praapt hua ki, prasaaran ke liye yahi sabase sasta or saral saadhan he. shuruyaat se hi, upgrahon ko bharat main laane ke phaaydon ko dhyaan main rakhkar, sarabhai or isro ne milakar ek swatantra prakshepan vaahan kaa nirmaan kiya, jo ki kritrim upgrahon ko kaksh main sthapit karne, evam bhavishya main vrahat prakshepan vaahanon main nirmaan ke liye aavashyak abhyaas uplabdh karaane main sakasham tha. rohinee shrenee ke saath thos motor banane main bharat kii kshamta ko parakhte hue, anya deshon ne bhi samaantar kaaryakramon ke liye thos rocket kaa upyog behatar samajha or isro ne kritrim upgrah prakshepan vaahan kii aadharbhoot sanrachana evam takanic kaa nirmaan prarambh kar diya. america ke scout rocket se prabhavit hokar, vaahan ko chaturstareey thos vaahan kaa rup diya gaya.
 is dauraan, bharat ne bhavishya main sanchaar kii aavashyaktaa evam doorsanchaar kaa purvanumaan lagate hue, upgrah ke liye takanic kaa vikaas prarambh kar diya. bharat kii antariksh main pratham yatra 1975 main rus ke sahyog se iske kritrim upgrah aryabhatta ke prakshepan se shuru huyi. 1979 tak, nav-sthapit dwitiya prakshepan sthal satish dhawan antariksh kendra se es.el.ve. prakshepan ke liye taiyaar ho chukaa tha. dwitiya stareey asafalataa kii vajah se iskaa 1979 main pratham prakshepan safal nahin ho paaya tha. 1980 tak is samasya kaa nivaaran kar liya gaya. bharat kaa desh main pratham nirmit kritrim upgrah rohinee-pratham prakshepit kiya gaya.
 12ve panchavarshiya yojana, 2012-17 ke dauraan isro ne 58 antariksh mishnon ke sanchaalan kii yojana banaai hai, jiske liye anantim rup se 39,750 karod rupee ke yojana parivyay kii vyavastha kii gai he. 2012-13 ke dauraan 5,615 karod rupee kii raashi abantit kii gai.
 soviet sangh ke saath bharat ke booster takanic ke kshetra main sahyog kaa america dwaara parmaanu aprasar niti kii aad main kaaphi pratirodh kiya gaya. 1992 main bhartiya sanstha isro or soviet sanstha glavacosmos par pratibandh kii dhamkee di gayi. in dhamkiyon kii vajah se soviet sangh ne is sahyog se apana haath peeche khinch liya. soviet sangh cryogenic liquid raaket ingine to bharat ko dene ke liye taiyaar tha lekin iske nirmaan se judi takanic dene ko taiyaar nahin hua jo bharat soviet sangh se khareednaa chahta tha.
 is asahyog kaa parinaam yah hua ki bharat amareeki pratibandhon kaa saamana karte huye bhi soviet sangh se behatar swadeshi takanic do saalo ke athak shodh ke baad viksit kar lee. halaaki isro main abhi bhi roosi injano kaa prayog jari he kintu ise charanbaddh tareeke se swadeshi takanic se charnon main badla ja rahaa he.
 bharat sarkaar dwaara jari vijyapti ke anusaar 2013 ke dauraan antariksh vibhaag kii uplabdhiyaan is prakaar hai i
 isro nauvahan kendra kii bayalalu main bhartiya gahan antariksh network ke parisar main sthapana kii gai he. yah bengaluru se kareeb 40 kilometre kii duuri par he. isro nauvahan kendra kaa udghaatan 28 may ko pradhanmantri karyaalay main rajyamantri shri ve.narayansami ne kiya. yah kendra bhartiya kshetreey nauvahan upgrah pranali kaa mahatvapurn hissaa he. yah ek swatantra nauvahan upgrah pranali he, jise bharat dwaara viksit kiya ja rahaa he.
 kendriya mantrimandal ne 28 june 2013 ko prakshepan sevaaon tathaa beemaa sahit jisat-15 tathaa jisat-16 sanchaar upgrah pariyojna ke evam prakshepan sevaaon tathaa beemaa ke prastaav ko manjuuri di. aakasmik sthitiyon kaa saamana karne tathaa vartmaan upyogkartaaon kii sevaaon kii raksha karne ke liye antariksh kaksha main atirikt suvidha uplabdh karaane kii drushti se jisat-15 kaa nirmaan isro ke prayaason kaa ek bhaag rahaa he. upgrah se apekshit kshamta praapt hogi, kyuu band kshamta main badhotaree hogi or kaksha main jivan gatividhiyon ko suraksha milegi. isse desh main naagarik uddyan sevaaon ko bhi laabh milegaa. 9 parichaalit insat\jisat upgrah is samay kareeb 195 transpondaron ko vibhinn frequency band uplabdh kara rahe hai. jisat-15 upgrah samast bhartiya mukhya bhoomi ko cover karegaa. sabhi heritage siddh bas pranaaliyon kaa upyog 18 maah main upgrah kaa nirmaan karne main kiya jaayegaa. jisat-15 upgrah jisat-8 jaisaa or jisat-16 upgrah jisat-10 jaisaa hoga. prakshepan sevaaon samet pariyojna kii kul laagat 859.5 karod or 865.50 karod he.
 26 july 2013 ko bharat ke unnat mausam upgrah insat-3di kaa safaltaapurvak prakshepan kiya gaya. ise ariane-5 prakshepan yaan dwaara kouru, french guyana se prakshepan kiya gaya. isamen utkrisht mausam nigaraanee pranali kaa samavesh he. kaarykram ke anusaar ise sahi samay par safaltaapurvak prakshepan va bhu-samakaksh kaksha main safal sthaapan kiya gaya.
 iareneses-1e ko 02 july 2013 kii subah satish dhawan antariksh kendra, sriharikota se prakshepan kiya gaya. yah bhartiya kshetreey nauvahan upgrah pranali he. yah pieselvi kaa 23waan lagaataar safal mishan rahaa. is mishan ke liye 'XL' samakriti ke pieselvi yaan kaa upyog kiya gaya. isse pehle isi akruti ke prakshepan yaan kaa upyog chandrayaan-1, jisat-12 or risat-1 upgrahon ke prakshepan main kiya gaya tha.
 bharat ke unnat multiband sanchaar upgrah jisat-7 ko 30 agast, 2013 ko subah kouru, french guyana se ariane spes ke prakshepan yaan ariene-5 se prakshepan kiya gaya. teen baar oonchai badhaane kii prakriya ke baad yah 03 sitambar, 2013 kii subah ko bhootal se kareeb 36,000 kilometre kii oonchai par bhu-samakaksh kaksha main sthapit ho gaya. bharat ke unnat multiband sanchaar upagah jisat-7 ke sabhi 11 sanchaar transpoderon ko safaltaapurvak sanchalit kiya gaya or inhone saamaanya taur par kaary kiya.
 kendriya mantrimandal ne 12 sitambar, 2013 ko satish dhawan antariksh kendra, sriharikota main prakshepan yaan kii asembli ke liye duusare bhawan ke nirmaan kii manjuuri di. is par 363.95 karod rupee kii anumaanit laagat aegi, jisamen saat karod rupee kaa kharch videshi mudra main hoga. is duusari building ke uplabdh ho jane se pieselvi or jieselvi kii prakshepan frequency badhegi. yah jieselvi emke-III ke ekikaran ke liye vartmaan whical asembli building ko atirikt suvidha muhaiyaa karaayegi. tisare prakshepan pad tathaa bhavishya main saamaanya yaan prakshepan ke liye bhi isse kaaphi suvidha milegi.
 isro ne 5 navambar 2013 ko satish dhawan antariksh kendra, shri harikota se mangalagrah mishan ko safaltaapurvak sanchalit kiya.
