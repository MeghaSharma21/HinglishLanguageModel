 bharat chodo aandolan, dwitiya vishwayuddh ke samay 9 agast 1942 ko armbh kiya gaya tha. yah ek aandolan tha jiskaa lakshya bharat se britani samrajya ko samaapt karnaa tha. yah andolan mahatma gandhi dwaara akhil bhartiya congress samiti ke mumbai adhiveshan main shuru kiya gaya tha. yah bhartiya swatantraaa sangram ke dauraan vishwavikhyath kakori kand ke thik satraa saal baad 9 agast san 1942 ko gandhiji ke aahvaan par samooche desh main ek saath armbh hua. yah bharat ko turant aaazaad karne ke liye angreji shashan ke viruddh ek savinay avagya aandolan tha. 
 krips mishan kii vifaltaa ke baad mahatma gandhi ne british shashan ke khilaaf apana teesraa bada andolan chhedane kaa faisalaa liya. 8 agast 1942 kii shaam ko bombay main akhil bhartiya kanges cameti ke bombay satr main 'angrejon bharat chodo' kaa naam diya gaya tha. haalanki gandhi ji ko foran giraftaar kar liya gaya tha lekin desh bhar ke yuva kaaryakarta hadataalon or todfod kii karravaayiyon ke jariye andolan chalaate rahe. congress main jaiprakash narayan jaise samaajawaadee sadsy bhumigat pratirodhi gatividhiyon main sabase zyada sakriy the. pashchim main satara or purv main medinipur jaise kai jilon main swatantra sarkaar, pratisarkaar kii sthapana kar di gai thi. angrejon ne andolan ke prati kaafii sakht ravaiya apanaaya fir bhi is vidroh ko dabaane main sarkaar ko saal bhar se zyada samay lag gaya.
 .. bharatchodo kaa naaraa usuf meher ali ne diya tha! jo usoof meharli bhartiya swatantraaa sangharsh ke agrani netaaon main the...
 vishwa yuddh main england ko buree tarah ulajhata dekh jaise hi netaji ne aaazaad hind fouj ko "dilli chalo" kaa naaraa diya, gandhi ji ne maukey kii najaakat ko bhaanpate hue 8 agast 1942 kii raat main hi bombay se angrejon ko "bharat chodo" va bharatiyon ko "karo yaa maro" kaa aadesh jari kiya or sarkari suraksha main yarvada pune sthit aagaa khan pales main chale gayi. 9 agast 1942 ke din is aandolan ko bahadur shastri sareekhe ek chote se vyakti ne prachand rup de diya. 19 agast,1942 ko shastri ji giraftaar ho gayi. 9 agast 1925 ko british sarkaar kaa takhta palatney ke uddeshy se 'bismil' ke netritv main hindustan prajatantra sangh ke das jujharu kaaryakartaaon ne kakori kand kiya tha jisaki yaadgaar taaja rakhane ke liye puure desh main prativarsh 9 agast ko "kakori kand smriti-diwas" manaane kii parampara bhagat singh ne prarambh kar di thi or is din bahut badi sankhya main noujvaan ekatra hote the. gandhi ji ne ek sochi-samajhi ranneeti ke tahat 9 agast 1942 kaa din chunaa tha.
 9 agast 1942 ko din nikalne se pehle hi congress varking cameti ke sabhi sadsy giraftaar ho chuke the or congress ko gaiyrkanoonee sanstha ghoshit kar diya gaya. gandhi ji ke saath bharat kokila sarojini naidu ko yarvada pune ke aagaa khan pales main, dow rajendra prasad ko patna jail va anya sabhi sadasyon ko ahmednagar ke kile main najarband kiya gaya tha. sarkari aankadon ke anusaar is janandolan main 940 log maare gayi, 1630 ghayal hue,18000 di0 ai0 aar0 main najarband hue tathaa 60229 giraftaar hue. aandolan ko kuchalane ke ye aankade dilli kii central asembli main onorebul home member ne pesh kiye the.
 bharat chodo andolan sahi myne main ek janandolan tha jisamen lakhon aam hindustani shaamil the. is andolan ne yuvaaon ko badi sankhya main apni ore aakarshith kiya. unhone apane college chhodkar jail kaa rasta apanaaya. jis dauraan congress ke netaa jevl main the usee samay jinna tathaa muslim lig ke unke saathi apana prabhaav kshetra failaane main lage the. inhen saalon main lig ko punjab or sindh main apni pahchaan banane kaa mauka mila jahaan abhi tak uskaa koi khaas vajood nahin tha.
 june 1944 main jab vishwa yuddh samaapti kii ore tha to gandhi ji ko reeha kar diya gaya. jail se nikalne ke baad unhone congress or lig ke bich faasale ko paatane ke liye jinna ke saath kai baar baat kii. 1945main britain main lebar party kii sarkaar bani. yah sarkaar bhartiya swatantraaa ke paksh main thi. usee samay vysarai lord vavel ne congress or muslim lig ke pratinidhiyon ke bich kai baithkon kaa aayojan kiya.
 1946 kii shuruyaat main prantiy vidhaan mandalon ke liye nae sire se chunaav karaae gaye. saamaanya shrenee main congress ko baari safalata mili. musalamaanon ke liye arakshit siton par muslim lig ko baari bahumat praapt hua. raajnneetik dhruvikaran puraa ho chukaa tha. 1946 kii garmiyon main cabinet mishan bharat aayaa. is mishan ne congress or muslim lig ko ek aisi sangheey vyavastha par raji karne kaa prayaas kiya jisamen bharat ke bheetar vibhinn praanton ko simit swaittata di ja sakati thi. cabinet mishan kaa yah prayaas bhi vifal rahaa. vaarta tut jane ke baad jinna ne pakistan kii sthapana ke liye lig kii maang ke samarthan main ek pratyaksh kaarywahi diwas kaa aahvaan kiya. iske liye 16 agast 1946 kaa din tay kiya gaya tha. usee din kalakatta main khooni sangharsh shuru ho gaya. yah hinsa kalakatta se shuru hokar gramin bengal, bihar or sanyukt praant va punjab tak fail gai. kuch sthanon par musalamaanon ko to kuch anya sthanon par hinduon ko nishaanaa banaaya gaya.
 farvari 1947 main vavel kii jagah lord mountbeton ko vysarai niyukt kiya gaya. unhone vaartaon ke ek antim daur kaa aahvaan kiya. jab sulah ke liye unka yah prayaas bhi vifal ho gaya to unhone elaan kar diya ki british bharat ko swatantraaa de di jaaegi lekin uskaa vibhaajan bhi hoga. aupchaarik satta hastantaran ke liye 15 agast kaa din niyat kiya gaya. us din bharat ke vibhinn bhaagon main logon ne jamkar khushiyaan manaayin. dilli main jab samvidhan sabha ke adhyaksh ne mohandas karamchand gandhi ko rashtrapita kii oopaadhi dete hue samvidhan sabha kii baithak shuru kii to bahut der tak kartal dhwani hoti rahi. asembli ke baahar bheed mahatma gandhi kii jai ke naare laga rahi thi.
 15 agast 1947 ko rajdhani main ho rahe utsavon main mahatma gandhi nahin the. us samay ve kalakatta main the lekin unhone vahaan bhi na to kisi kaarykram main hissaa liya, na hi kahin jhanda faharaaya. gandhi ji us din 24 ghante ke upwas par the. unhone itane din tak jis swatantraaa ke liye sangharsh kiya tha vah ek acolpaneey keemat par unhen mili thi. unka raashtra vibhajit tha hindu-musalmaan ek-duusare kii gardan par savaar the. unke jeevani lekhak di-ji- tendulkar ne likhaa he ki sitambar or aktubar ke dauraan gandhi ji peediton ko santvanaa dete hue aspataalon or sharnaarthi shiviron ke chakkar laga rahe the. unhone sikhon, hinduon or musalamaanon se aahvaan kiya ki ve ateet ko bhula kar apni pidaa par dhyaan dene kii bajaay ek-duusare ke prati bhaichaare kaa haath badhaane tathaa shanti se rahane kaa sankalp len.
 gandhi ji or nehru ke aagrah par congress ne alpsankhyakon ke adhikaron par ek prastaav paarit kar diya. congress ne do raashtra siddhanth ko kabhi sweekaar nahin kiya tha. jab use apni ichha ke viruddh bantwaare par manjuuri deni padi to bhi uskaa drudh vishwaas tha ki bharat bahut saare dharmon or bahut sari naslon kaa desh he or use aise hi banaae rakhaa janaa chahie. pakistan main halaat jo rahen, bharat ek loktantric dharmanirpeksh raashtra hoga jahaan sabhi nagarikon ko purna adhikaar praapt honge tathaa dharm ke aadhaar par bhedbhaav ke bina sabhi ko rajya kii ore se sangrakshan kaa adhikaar hoga. congress ne aashwaasan diya ki vah alpsankhyakon ke naagarik adhikaron ke kisi bhi atikaraman ke viruddh har mumkin raksha karegi. 
