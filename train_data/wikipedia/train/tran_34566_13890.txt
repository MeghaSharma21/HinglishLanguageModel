 sankramak rog, rog jo kisi naa kisi rogajanit karko jaise protozoa, kavak, jeevanu, virus ityadi ke kaaran hote he. sankramak rogon main ek sharir se anya sharir main failane kii kshamta hoti he. malaria, typhoid, chechak, influenza ityadi sankramak rogon ke udhaaharan hai.
 vishwa swasthya sanghathan ne kaha he ki duniya bhar main sankramak rog pehle se kahin zyada teji se fail rahe hai or unka ilaaj karnaa zyada mushkil ho gaya he.apni vaarshik vishwa swasthya report 2008 main raashtra sangh agency ne kaha he ki 1970 ke dashak se har saal ek yaa zyada nae rogon kaa pataa chal rahaa he, jo abhootpurv he. agency ne kaha he ki tapedic jaisi jaani-maani bimariyon ko niyantrit karne ke prayaas bhi simit ho rahe hai, kyonki ve zyada taqatvar or dawaaiyon kii pratirodhi kismon main viksit hoti ja rahi hai.
 vishwa swasthya sanghathan ne kaha he ki sankramak rogon ke prasar kaa kaaran pichley 50 varshon main antarrashtriya hawaii yatayaat main vruddhi he. usne pichley 5 varshon main hi 1,100 se zyada vibhinn bimaariyaan failane kii pushti kii he. vishwa swasthya sanghathan ne apane 193 sadasyon ko bimariyon ke failane ke bare main jaankaree dene or tike viksit karne main madad dene ke liye vishaanuon ke namoonon kaa aadan-pradaan karne main ek-duusare ke saath zyada sahyog karne kaa anurodh kiya he.
 tikon ke jariye rogon kaa samay purv muqabla karnaa or unhen niyantra main rakhana maanav dwaara rogon ke ilaaj main praapt prashansaneey pragati he. vishwa swasthya sanghathan dwaara prakashit ek report ke anusaar abhi bhi vishwa main har saal lakhon bachche sankramak rogon ke shikaar ho rahe hai, lekin un main se bees lakh ko tikon ke jariye bachaaya ja saktaa tha. hamen sarvapratham yah jaananaa chaiye ki tikaa kya he. china ke rajdhani shahar peiping ke rog nirodh centre ke visheshgy shri vu chyang ke anusaar tikaa vastav main kisi vishaanu kii processing ke aadhaar par viksit kiya gaya utpaada hota he. ise khaane yaa sui ke jariye maanav sharir main pravisht karaane se maanav sharir main asli vishaanuon kaa muqabla karne kii shakti paidaa kii jaati he. tikaa vishaanu se bilkul alag he, kyonki vishaanu lagane se rog paidaa hota he, par tike ke jariye sharir main rog kaa muqabla karne kii shakti paidaa hoti he.
 varsh 1796 main ek british doctor maanav sharir main gaay main hone vaale ek rog ke chechak jaise vishaanu kubox ko pravisht karaane ke jariye chechak kaa ilaaj karne main safal rahaa tha. is tarah maanav ne chechak ke tike kaa avishkaar kiya. varsh 1980 main vishwa chikitsa sanghathan ne chechak kii samaapti kii ghoshnaa kii, jo rog pratirakshan kshamta ke jariye khatm kiya jane vaala pratham rog tha. us ke baad maanav ne lambe arase ke prayaason se anek rogon, jaise chechak, plig, kaali khaansee, rohinee, hanustambh, khasre or pagal kute ke rog ke tikon kaa utpaadan karne kii kshamta hasil kii. sankramak rogon ke mukaable main tikon kii vishesh bhoomika kii vajah se vibhinn deshon main tikaa lagane ko bahut mahatv diya jaataa he. china main bhi yah kaary bahut pehle shuru ho gaya tha. idhar teji se saamaajik va aarthik vikaas karte china main tikaa lagane ko adhikadhik mahatv diya ja rahaa he or bacchon ko tikaa lagane ke kaary ko vishesh mahatv praapt he.
 china main rog pratirakshan kshamta badhaane kaa kaam yojananusaar kiya jaataa he. china main saat varsh se kam umr ke sabhi bacchon ko polio, khasre, pilia, tapedic, kaali khaansee or rohinee aadi rogon ke tike lagaaye jate hai. iskaa mukhya kharch sarkaar uthaati he. bacchon ke maa-baap kaa is par bahut kam kharch aata he. 1970 ke dashak se china main yah kaam shuru hone ke baad se baari pragati hui he. isse chini bacchon kii rog pratirakshan kshamta bahut unnat ho gayi. chini ballrog visheshgy doctor hu yamei ke anusaar varsh 2003 main jab china sars se grast hua, tab bhi china main koi bhi baccha is rog kaa shikaar nahin bana. visheshgyon kaa maananaa he ki chini bacchon ko khasre kaa tikaa lagaaye jane se unamem sars kaa muqabla karne kii shakti paidaa hui. isiilie bahut kam chini bachche 2003 main sars ke shikaar hue. sars kii vajah se kisi kisi bachche kii mrityu bhi nahin hui.
 pataa chalaa he ki 15 saal pehle hi china ne apane 15 pratishat bacchon ko tikaa lagane kaa lakshya puraa kar liya tha. sanyukt raashtra bal kosh, vishwa chikitsa sanghathan or chini swasthya mantralay ne is kaary kii sanyukt jaanch kii or is kaa ucch moolyankan kiya. tikon se china main khasre aadi sankramak rogon main bahut kami ai he. misaal ke liye 1960 ke dashak main isse hone vaali mrityu kii dar prati lakh 2000 se ghatakar 10 tak gir gai. china varsh 1960 main chechak kaa khaatmaa kar chukaa tha or varsh 2000 main usne polio kaa naash karne ke yuddh main vijay pai. china sarkaar dwaara bacchon ke liye tay paanch aavashyak tikon ke atirikt chini logon ko apane bacchon ko aspataalon main apane kharch par flu or pilia aadi rogon kaa tikaa lagavane kii suvidha bhi hasil he. bacchon ke alaava praudh log bhi vibhinn mausamon main utpann hone vaale sankramak rogon kii rokthaam ke liye aspataal main aavashyak tike lagava sakate hai. yahaan yah bhi charchit he ki china main kute bhi khaase zyada hai, isliye logon ko pagal kute ke rog kaa tikaa lagane kii bhi jarurat he.
 naye sankramak rogon kaa muqabla karne ke liye ab chini visheshgy naye tikon kaa anusandhan kar rahe hai. chini rog nirodh socity ke visheshgy doctor ho shyung kaa kahana he ki chini visheshgy kai naye tikon ke avishkaar main lage hai. tikon ke jariye aids, cancer or kuch puraane gambhir rogon kaa muqabla karne kii bhi badi sambhaavna he. isliye is sandarbh main kii ja rahi koshishon arthhin nahin rahengi.
