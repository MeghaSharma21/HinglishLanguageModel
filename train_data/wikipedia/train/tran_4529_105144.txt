 nirdeshaank: 12°18′N 76°39′E / 12.3°N 76.65°E / 12.3; 76.65mysore bharat ke karnataka praant kaa doosraa sabase bada shahar he. yah pradesh kii rajdhani bangalore se lagbhag dedh sau kilometre dakshin main tamilnadu kii seemaa par sthit he.
 mysore kaa pramanik itihaas bharat par sikandar ke akraman ke baad se praapt hota he. us tufaan ke pashchaat hi mysore ke uttari bhaag par satvaahan vansh kaa adhikaar hua tha or yah adhikaar dwitiya shatee isvi tak chalaa. mysore ke ye raja 'satkarni' kehalaate the. iske baad uttar kashchami kshetra par kadamb vansh kaa or utar purvi bhaag par pallvon kaa shashan hua. kadambon kii rajdhani vanavaasi main tathaa pallvon kii kanchi main thi. isi bich utar se ikshvaku vansh ke saatven raja durvinith ne pallvon se kuch kshetra chhinakar apane adhikaar main kar liye. aathven shaasha shripurush ne pallvon ko harkar "paramandi" kii oopaadhi dhaaran kii, jo gang vansh ke parvarti shaskaon kii bhi oopaadhi kaayam rahi.
 uttar pashchimi kshetra par paanchavi shatee main chalukyon ne akraman kiya. chhathi shatee main chalukya naresh pulikaishin ne pallvon se vaataadi chin liya ore vahiin rajdhani sthapit kii. aathvin shatee ke ant main rashtrakut vansh ke dhruva yaa dharavarsh naamak raja ne pallav naresh se kar vasuul kiya or gang vansh ke raja ko bhi kaid kar liya. baad main gang raja mukt kar diya gaya. rachamal ke baad gang vansh kaa prabhaav pun: badhane laga. san 1004 main cholavansheey rajendra chol ne gangon ko haraakar dakshin tathaa purvi hisse par apana adhikaar kar liya.
 mysore ke shesh bhaag yane uttar tathaa pashichami kshetra par pashchimi chalukyon kaa adhikaar rahaa. inamen vikramaditya bahut prasiddh tha, jisane 1076 se 1126 tak shashan kiya. 1155 main chalukyon kaa sthaan kalchuriyon ne le liya. inaki satta 1153 tak hi kaayam rahi.
 gang vansh kii samaapti par poisal yaa hoysaal vansh kaa adhikaar sthapit ho gaya. ye apane ko yadav yaa chandravanshi kehete the. inamen bittidev adhik prasiddh tha jisane 1104 se 1141 tak shashan kiya. 1116 main talakaad par kabja karne ke baad usne mysore se cholon ko nikaal baahar kiya. san 1343 main is vansh kaa pramukh samaapt ho gaya.
 san 1336 main tungabhadra ke paas vijaynagar naamak ek hindu rajya ubhara. iske sansthaapak harihar tathaa bukk the. iske aath raajaaon singhaasana par adhikaar kar liya. uski mrityu ke baad uske teen putron, narsingh, krishnaray tathaa achyutaray, ne baari baari se rajasata sanbhali. san 1565 main bijapur, golkunda aadi musalmaan rajyon ke sammilit akraman se taliphota kii ladaai main vijaynagar rajya kaa ant ho gaya.
 18veen shatee main mysore par musalmaan shaasha haidar ali kii pataakaa fahraai. san 1782 main uski mrityu ke baad 1799 tak uskaa putr tipu sultan shaasha rahaa. in donon ne angrejon se anek ladaayeeyaan ladi. shrirangapattam ke yuddh main tipu sultan kii mrityu ho gai. tatpashchaat mysore ke bhagyanirnay kaa adhikaar angrejon ne apane haath main le liya. kintu raajnneetik sthiti nirantar uljhi hui bani rahi, isaliye 1831 main hindu raja ko gaddi se utarkar vahaan angrej kamishnar niyukt hua. 1881 main hindu raja chamrajendra gaddi par baithe. 1894 main kalkatte main inkaa dehavsaan ho gaya. maharani ke sangrakshan main unke bade putr raja bane or 1902 main shashan sambandhi puure adhikaar unhen saunp die gaye. bharat ke swatantra hone par mysore naam kaa ek pruthak rajya bana diya gaya jisamen paas paas ke bhi kuch kshetra sammilit kar die gaye. bharat main rajyon ke punargathan ke baad mysore, karnataka main aa gaya.
 mysore na sirf karnataka main paryaton kii drushti se mahatvapurn he balki aasapaas ke anya paryatak sthalon ke liye ek kadi ke rup main bhi kaaphi mahatvapurn he. shahar main sabase zyada paryatak mysore ke dashahra utsav ke dauraan aate hai. jab mysore mahal evam aasapaas ke sthalon yatha jaganmohan pales jayalakshmi vilaas evam lalita mahal par kaaphi chahal pahal evam tyohaar sa maahaul hota he. karn jhil chidiyaakhana ityadi bhi kaaphi aakarshan kaa kendra hote hai. mysore ke sagrahalay bhi kaaphi paryatakon ko aakarshith karte hai. mysore se thodi dur krishnaraj sagar dam evam usase laga vrundavan garden atyant mohak sthalon main se he. is garden kii saaj-sajja, iske sangitamay fawwaare ityadi paryatakon ke liye kaaphi achche sthalon main se he. aitihaasikta kii drushti se yaheen shrirang pattanam kaa aitihaasik sthal he jo madhya tamil sabhyataaon ke kendra bindu ke rup main sthapit tha. mysore main kendriya vidhyalay sanghathan kaa shiksha evam prashikshan aanchalik santhaan he. nagar ati sundar evam svachh he, jisamen rang birange pushpon se yukt baag bagichon kii bharmaar he. chamudi pahari par sthit hone ke kaaran prakritik chata kaa awaas bana hua he. bhootpurv maharaja kaa mahal, vishaal chidyaghar, nagar ke sameep hi krishnarajasagar band, vrundavan vatika, chamundi kii pahari tathaa somnathpur kaa mandir aadi darshneey sthaan hai. inhen aakarshanon ke kaaran ise paryatakon kaa swarg kehete hai. yahan par sooti evam reshmi kapade, chandan kaa sabun, batan, bent evam anya kalatmak vastuen bhi taiyaar kii jaati hai. yahan prasiddh mysore vishvavidhyalay bhi he. 
 yah mahal mysore main aakarshan kaa sabase bada centre he. mirza road par sthit yah mahal bharat ke sabase bade mehalon main se ek he. isamen mysore rajya ke woodear maharaj rahete the. jab lakdi kaa mahal jal gaya tha, tab is mahal kaa nirmaan karaayaa gaya. 1912 main bane is mahal kaa nakshaa british architact henry ervin ne banaaya tha. kalyaan mandap kii kaanch se bani chat, deevaaron par lagi tasviren or svarnim singhaasana is mahal kii khaasiyat he. bahumoolya ratnon se saje is singhaasana ko dashahara ke dauraan janata ke dekhne ke liye rakhaa jaataa he. is mahal kii dekharakh ab puraatatv vibhaag karata he.
 samay: subah 10 baje-shaam 5.30 baje tak, uchit shulk, juute-chappal andar le janaa manaa, camera le janaa manaa. mahal ravivaar, rashtriya avkaash ke din shaam 7-8 baje tak or dashahar ke dauraan shaam 7 baje-raat 9 baje tak roshni se jagamagaataa he.
 is mahal kaa nirmaan maharaj krishnaraj wodeyar ne 1861 main karavaaya tha. yah mysore kii sabase puraani imaaraton main se ek he. yah teen manjila imaarat city bas stand se 10 minute kar duuri par he. 1915 main is mahal ko shri jayachamarajendra art gailaree kaa rup de diya gaya jahaan mysore or thanjore style kii paintings, murtiyon or durlabh vaadyayantra rakhe gaye hai. inamen travnakor ke shaasha or prasitra chitrakaar raja ravi verma tathaa roosi chitrakaar swetoslev roerich dwaara banaae gaye chitra bhi shaamil hai.samay: subah 8.30-shaam 5.30 baje tak, camera le janaa manaa
 mysore se 13 kilometre dakshin main sthit chamunda pahari mysore kaa ek pramukh paryatak sthal he. is pahari kii chotii par chamundeshwari mandir he jo devi durga ko samarpit he. is mandir kaa nirmaan 12veen shatabdi main kiya gaya tha. yah mandir devi durga kii rakshas mahisasur par vijay kaa pratik he. mandir mukhya garbhagrih main sthapit devi kii pratimaa shuddh sone kii bani hui he. yah mandir dravid vaastukala kaa ek acha namoona he. mandir kii imaarat saat manjila he jisaki kul oonchai 40 me. he. mukhya mandir ke peeche mahabaleshwar ko samarpit ek chota sa mandir bhi he jo 1000 saal se bhi zyada purana he. pahaad kii chotii se mysore kaa manoram drishy dikhaai padataa he. mandir ke paas hi mahisasur kii vishaal pratimaa rakhi hui he. pahari ke raste main kaale grenite ke pathar se bane nandi bail ke bhi darshan hote hai.puja kaa samay: subah 7.30-dopaher 2 baje tak, dopaher 3.30-shaam 6 baje tak, shaam 7.30-raat 9 baje tak
 1933 main bana yah carch bharat ke sabase bade carch main se ek he. mysore shahar se 3 kilometre dur cathredal road par sthit yah carch nio-gothic shali main nirmit he. bhumigat kamare main teesri shatabdi ke sant in sant kii pratimaa sthapit he. isaki 175 feet oonchi judwa minaaren milon dur se dikhaai de jaati hai. yahaan kii deevaaron par isa messiah ke janm se lekar punarjanm tak unke jivan kii vibhinn ghatnaon kaa darshaati hui glass paintings lagi hui hai. vartmaan main is carch ko saint joseph carch ke naam se janaa jaataa he. samay: subah 5-shaam 8 baje tak
 yaa keares baandh1932 main bana yah baandh mysore se 12 kilometre uttar-pashchim main sthit he. iskaa dizin shri em.vishweshwaraiya ne banaaya tha or iskaa nirmaan krishnaraj woodear chaturth ke shashan kaal main hua tha. is baandh kii lambaai 8600 feet, oonchai 130 feet or kshetrafal 130 varg kilometre he. yah baandh aazaadee se pehle kii civil ejineering kaa namoona he. yahaan ek chota sa talab bhi hai jahaan boating ke jariye baandh uttari or dakshini kinaaron ke bich kii duuri tay kii jaati he. baandh ke uttari kone par sangitamay fawwar hai. brundavan garden naam ke manohar bageeche baandh ke thik neeche hai.samay: subah 7-raat 8 baje tak
 yah park mysore kaa ekmaatr amujament water park he. 30 acre main failaa yah park sabhi umr ke logon ko apni ore aakarshith karata he. is park ke mukhya aakarshan pani ke khel, romaanchak sawari or bacchon ke liye talab hai. jiares park mysore ralave stesan se 5 kilometre dur he. park ke andar shaakaahaari khaane kaa ek restaurant bhi he. baahar se khaane-pine kaa saamaan laana manaa he.samay: somvaar se shuukravaar subah 10.30-6 baje tak, ravivaar or saarvajanik avkaash ke din shaam 7.30 baje tak, garmiyon main shanivaar ke din bhi 7.30 baje tak khulata he.
 yah chidyaghar vishwa ke sabase puraane chidyagharon main se ek he. iskaa nirmaan 1892 main shahi sangrakshan main hua tha. is chidyaghar main 40 se bhi zyada deshon se laae gaye jaanwaron ko rakhaa gaya he. yahaan ke bagichon ko bahut hi khubsuurati se sajaayaa or sambhala gaya he. sher yahaan ke mukhya aakarshan hai. iske alaava hathi, safed mor, dariyaan ghode, gande or gorilla bhi yahaan dekhe ja sakate hai. chidyaghar main karanji jhil bhi he. yahaan badi sankhya main pravasi pakshi aate hai. iske atirikt yahaan ek jaivik udyaan bhi he jahaan bhartiya or videshi pedo kii kareeb 85 prajatiyaan rakhi gai hai.samay: subah 8 baje-shaam 5.30 baje tak, mangalvaar ko band
 yah sangrahalay krishnaraj sagar road par sthit sift research institute ke saamne he. yahaan mysore state railway kii un chizon ko pradarshit kiya gaya he jo 1881-1951 ke bich kii hai. 1979 main sthapit is sangrahalay main ek vishesh kshetra se judi hui vastuon kaa acha sangrah he. yahaan pradarshit vastuon main bhaap se chalane vaale ingine, signal or 1899 main bana sabhi suvidhaon vaala maharani kaa salon shaamil he. yahaan kaa mukhya aakarshan chamundi gailaree he jahaan railway vibhaag ke vikaas kaa darshaati tasveeron kaa rakhaa gaya he. yah sangrahalay bacchon kaa manoranjan karne ke saath-saath unke gyaan ko bhi badhaata he.samay: subah 10 baje-dopaher 1 baje tak, dopaher 3 baje-raat 8 baje tak
 yun to dashahra pur desh main manaaya jaataa he lekin mysore main iskaa vishesh mahatv he. 10 dinon tak chalane vaala yah utsav chamundeshwari dwaara mahisasur ke vadh kaa pratik he. isamen buraai par achchhai kii jeet mana jaataa he. is puure maheene mysore mahal ko roshni se sajaayaa jaataa he. is dauraan anek saanskrithik, dharmik or anya kaarykram yojit kiye jate hai. utsav ke antim din band baaje ke saath saje hue hathi devi kii pratimaa ko paaramparik vidhi ke anusaar banni mantap tak pahunchaate he. kareeb 5 kilometre lambii is yatra ke baad raat ko aatishbaajee kaa kaarykram hota he. sadiyon se chali aa rahi yah parampara aaj bhi usee utsaah ke saath nibhaai jaati he.
 yah nagar kabini nadi ke kinare mysore ke dakshin main rajya rajmarg 17 par he. yah sthaan nanjundeshwar yaa shrikanteshwar mandir ke liye prasiddh he. dakshin kaashi kahi jane vaali is jagah par sthapit ling ke baar main mana jaataa he ki isaki sthapana gautam rishi ne kii thi. yah mandir nanjuda ko samarpit he. kaha jaataa he ki hakim nanjuda ne haidar ali ke pasandida hathi ko thik kiya tha. isse khush hokar haidar ali ne unhen beshkeemtee haar pahanaaya tha. aaj bhi vishesh avasar par yah haar unhen pahanaaya jaataa he.samay: subah 6.30-dopaher 1 baje tak, shaam 4-raat 8.30 baje tak, ravivaar, somvaar or sarkari chuttee ke din subah 6.30-raat 8.30 baje tak, abhishek kaa samay subah 7, 9, 11 baje, dopaher 12 baje, shaam 5.30 or 7 baje
 yahaan kaa mukhya aakarshan gomteshwar/ bahubali stambh he. bahubali moksh praapt karne vaale pratham rtithakar the. yahaan jain tapasvi kii 983 i. main sthapit 57 foot lambii pratimaa he. iskaa nirmaan raja rachamalla ke ek senapati ne karaayaa tha. yah pratimaa vindyagiri naamak pahari se bhi dikhaai detii he. shravanbelagola naamak kunda pahari kii tarai main sthit he. baarah varsh main ek baar hone vaale mahamastabhishek main badi sankhya main log bhaag lete hai. yahaan pahunchane ke raste main chote jain mandir bhi dekhe ja sakate hai.
 yah chota gaanv mysore ke purv main kaveri nadi ke kinare basaa he. yahaan kaa mukhya aakarshan keshav mandir he jiskaa nirmaan 1268 main hoysal senapati, somnath dandanayak ne karavaaya tha. sitar ke aakaar ke chabutare par bane is mandir ko murtiyon se sajaayaa gaya he. is mandir main teen garbhagrih hai. uttar main janardan or dakshin main venugopal kii pratimaayein sthapit hai. mukhya garbhagrih main keshav kii murti sthapit thi kintu vah ab yahaan nahin he. samay: subah 9.30-shaam 5.30 baje tak
 najdiki hawaii adda bangalore he. yahaan se sabhi pramukh shaharon ke liye udaanen aati-jaati hai.
 bangalore se mysore ke bich anek railen chalati hai. shatabdi express mysore ko chennai se jodatii he.
 rajya rajmarg mysore ko rashtriya rajmarg se jodate hai. karnataka sadak parivahan nigam or padosi rajyon ke parivahan nigam tathaa nijee parivahan companiyon kii basen mysore se vibhinn rajyon ke bich chalati hai. mysore main kendriya vidhyalay sanghathan kaa shiksha evam prashikshan aanchalik santhaan he.
 lalita mahal
 mysore mahal kaa pravesh dwaar
 chamundi hill par mahisasur kii pratimaa
 mysore main karanji jhil
 ranganath mandir
 painted stork, ranganthittu
 talkadu shiv mandir kii shilpakriti
 talkadu se mili mandir ke avshesh
