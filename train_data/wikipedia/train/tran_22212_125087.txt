 visarpi ganak yaa slide rule ek yantric analog computer he. yah ek yantric yukti he jiskaa upyog mukhya rup se guna or bhaag karne ke liye kiya jaataa tha/he. iske adhik viksit roopon main anek "vaigyanik falnon" jaise vargamul, laghuganak evam trikonmittiya falnon kii gananaa karne kii suvidha bhi pradutt hoti thi, kintu iskaa upyog praaia: jodne or ghataane ke liye nahin kiya jaataa tha/he kyonki ye bahut aasaan kriyaayein samajhi jaatin hai.
 jeb-ganakon ke aane ke pehle slide rule vigyaan evam praudyogiki ke kshetra main sarvaadhik upyog main aane vaala upkaran tha. iskaa upyog 1950 or 1960 ke dashak tak vruddhi par tha. kintu san 1974 ke aasapaas electranik "vaigyanik pariklakon" ke aane se slide rule kaa upyog ekaek band ho gaya. 
 slide rule vividh prakaar ke aakaar-prakaar or rang rup ke banaaye jate hai or inamen ek-do yaa bahut prakaar kii gananaa karne kii suvidha di hoti he. kintu mote taur par ye rekhiy yaa vrittiya aakaar ke hote hai jis par gananaa karne main sahaayak maanak chihn bane hote hai.
 san 1600 ke dashak main wiliam otrade evam anya logon ne jon nepier dwaara avishkrut laghuganak ke aadhaar par slide rule kaa vikaas kiya.
 apane saralatam or mul rup main slide rule main do patariyaan hotin hai jo ek duusare ke saapeksh sarak sakati hai. in par 1 se 10 tak ke nishaan bane hote hai jo gaghuganakeey paimaane par hote hai 
 saamaanya jaankaree evam itihaas aadi:
 swayan karne kii vidhiyaan:
