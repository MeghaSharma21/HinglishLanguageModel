 nabi kaa arth he ishwar kaa gungan karanevaala, ishwar kii shiksha tathaa uske aadershon kaa udghoshak. bible ne use 'ishwar kaa manushya' or 'aatma kaa manushya' bhi kaha gaya he. yahudee dharm, isai dharm, islam, pracheen yunaan, parsi aadi dharmon evam samskritiyon main vibhinn nabiyon ke hone ke daawey kiye gayi hai. aisi manyata he ki ishwar ne kisi vyakti se sampark kiya or bhagwaan kii taraf se unako apana sandesavahak banaaya gaya. is prakaar nabi ishwar or maanavjaati ke bich aadhaar jaise kaary kaa nishpaadan karne vaale the.
 vastav main nabi ishwar kaa pravaktaa he jo ishwar kii ichha prakat karata he or dharmik shiksha detaa he. vah yada kada bhavishyavaaniyan bhi karata he. kintu isi ke aadhaar par nabi ko bhavishyavaktaa nahin kaha jaataa. yadhyapi musa ko bhi nabi kaha gaya he, to bhi israel main nabiyon kaa yug samuel ke samay prarambh hota he. kuch nabi chote-chote samoohon main rahaa karte the or janata ke daanon se jeevika chalaate the, duusare nabi grihasth the. ve chaal kaa labaadaa pahana karte the. unke sharir par kshatchihn spasht rup se dikhaai diya karte the kyonki ve tapasya ke rup main apane sharir par ghaav kiya karte the. ishwar kii aatma se aavisht hokar jab ve bhavasamadhi kii dasha main pahunch jate the to ve gane, naachne yaa rone lagate. us samay ve kabhi vicitra cheshtaayen tathaa pratikatmak kaary bhi sampann karte the.
 bible main jhuthe nabiyon kii bhi charchaa he, jaise baldevataa ke nabi. ve ishwar ke nabiyon kii nakal karte the or buree niyat se ishwar kii ichha kii galat vyakhya kiya karte the. aathvin shatabdi i.pus. se chhathi sha.i.pus. tak nadiyon kaa swarnakaal he, 12 gaun nadiyon ke amos aadi) isiya athwa yashayah jeremiyah tathaa yahetkel jaise mahaan nabi us samay ke hai. ve ishwar ke sachche bhakt the or musa kii parampara tathaa uske naitik akeshwarwad ko banaae rakhkar use viksit karte the.
 400 i.pus. ke baad israel main koi nabi nahin rahaa, unke sthaan par kuch manishi the jo apana gyaan ishvarpradutt samajhate the or kabhi-kabhi apane ko nabi maanate the.
 bible ke uttarardh main nabi kaa arth he - prakashnon kaa ghoshak tathaa vyaakhyaata, jo kabhi-kabhi bhavi ghatnaon ko bhi prakat karata he. is arth main yohan baptista nabi hai. adhikarpurn shiksha tathaa shaktishaalee chamatkaaron ke kaaran isa ko nabi or messiah mana gaya he.
 praarambhik isai carch main un logon ko nabi kehete the jinhen apane bhaaiyon ko shiksha, protsaahan tathaa santvanaa dene kaa vardaan praapt tha. ve kabhi-kabhi bhavi ghatnaon ko bhi prakat karte the.
 paigambar ek farsi shabd he jiskaa arth he 'paigaam dene vaala'. ibrahimi dharm jaise yahudee dharm, isai dharm, islam dharm ityadi main is shabd kaa prayog dekhne ko miltaa he. arthath, parameshwar, garh, allaah, yehova dwaara bheja gaya vyakti jo maanav samaaj ko dharmik gyaan dene vaala mana jaataa he. musalamaanon kaa vishwaas he ki allaah dwaara 1 lakh 84 hajaar paigambar is duniya main bheje gayi hai jisamen aakhri paigambar hazrat mohammad hai. 
 paigambar, nabi, rasul, imam jaise shabd hai jo lagbhag ek jaise lagate hai kintu un ke granthik arth or kaary alag alag hote hai. angreji main paigambar kaa samaan rup arth dene vaala shabd he "prophet". prophet kaa matlab paigaam dene vaala or profesi karne vaala.
  
