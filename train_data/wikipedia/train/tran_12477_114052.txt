 romaa rolland nobel puraskaar se sammanit francisi lekhak or naatakkaar the. unka janm madhya france ke ek gaanv main hua tha. unhone paris or rome main shiksha pai thi. ve surban vishvavidhyalay paris main professor niyukt hue. unhone leo talastoy, mahatma gandhi, maaikel angelo, aadi mahatvapurn sakhsiyaton kii jivaniyaan bhi likhi. ve samaajwaad ke samarthak the. unhen 1915 i. main sahitya kaa nobel puraskaar se sammanit kiya gaya. 
 romen rollan europe main bhartiya gyaan ko protsaahit karne main romen rollan ke sadrush kam lekhakon kaa yogadan rahaa he. uskaa janm 29 janvari san 1866 ko klemency main hua tha. vah ek thekedaar kaa putr tha. chah varsh baad uski bahan madeleine kaa janm hua jisane angreji bhashaa ke gyaan ke kaaran rollan or uske bhartiya mitron ke bich dubhashiya kaa kaary sampann kiya. san 1880 main yah parivaar paris main bas gaya. ichole narmel superior main san 1886 se san 1889 tak ke vidhyaarthee jivan main rollan ne itihaas kaa adhyayan kiya tathaa bhagavadgita or upanishad padhe jinhen usne preranadayak bataaya. san 1889 main usne agrigeshan kampititive ekzamination uteern kiya or rome ke french skool kaa sadsy ban gaya. italy ke pravaas main usne apane upanyaas "jin christophy' kii praarambhik ruparekha banaai. san 1897 main rollan ne naatakkaar ke rup main jivan prarambh kiya. uskaa naatak "athert' khelaa gaya. tatpashchaat "di cycle ov rivolution' ke kram kaa pratham naatak di woolbs or phir daanton kaa abhinay hua. usne apane "life ov bithoven' kaa prakaashan kiya. san 1903 se san 1912 tak kaa samay ek kaalpanik sangitajna kii kathavstu par aadhaarit apana mahan mahakavy "jin christophy' likhane main vyateet kiya. yah das bhaagon main prakashit hua. is bich usne life ov micel angelo, "haayendale' tathaa "life ov talsty' kii rachana kii. usne switsraland kii yatra kii tathaa "cola brugon' naamak upanyaas likhaa. french academy dwaara use sahitya kaa mahan puraskaar diya gaya. san 1914 main jab yuddh chhidaa, vah switsraland main tha or apni umr ke kaaran yuddh main bhaag lene ke liye france nahin bulaayaa gaya. sitambar, san 1919 main "able di batilafield' naamak pehla lekh usne likhaa. san 1920 main usne "clirembalt' naamak upanyaas kii rachana kii. november san 1916 main use sahitya ke nobel puraskaar se vibhooshit kiya gaya. san 1922 or 1923 ke bich "di incated sol' sheershak ek bade upanyaas kaa pranayan kiya. tatpashchaat do varsh tak usne bharat sambandhi adhyayan manan kiya or mahatma gandhi par ek lekh likhaa. may, san 1926 main usne nehru or tagore kaa swaagat kiya. san 1927 or 1931 ke bich usne "misticism and acshan ov living india', "life ov ramakrishna', "life ov vivekanand and di universal gaspel' naamak granth likhe. san 1931 main switsraland ke "villenyobe' naamak sthaan main gandhi ji se rollan kii bhent hui. ek yuva roosi mahila se vivaah ke uparaant rollan ne soviet rus kii yatra kii or gorki sadrush kai mahapurushon se bhent kii. 26 varsh tak switsraland main rahane ke baad san 1937 main vah france laut aayaa or "vegle' main usne ek makaan kharida jahaan 30 disambar san 1944 ko uski mrityu hui. mrityu ke baad ke uske prakaashan anek hai - "le peripul' Le Periple "memwyres ov youth',, "india diary', tathaa 1952 main prakashit "diary ov di iers ov waar'. uskaa bahut sa patrachaar ab bhi aprakashit he.
 rollan ke liye desh kii seemaa bhi utani hi kritrim he jitani samay kii. itihaaskaar ke rup main vah francisi kranti ke veeron tathaa bithoven, hadel or micel agilo sadrush pratibhavan kalakaaron ke prati aakrisht tha. rashtriya aakrosh kii charam seemaa ke samay shatru main bhi bandhutav dhudhnne main vah kabhi nahin chukaa.
 raajnneeti main vah sadaiv durbalon ke saath tha or usne vikaas sambandhi niti tathaa samaajwaad kaa samarthan kiya. vah vampanthi tathaa aisa yoddha tha jo "kala kala ke liye' kaa siddhant garhaneey maanata tha. kalakaar banakar ekant nirjan kaksh main ekaaki bandi rahanaa usne asweekaar kar diya or anek sangharshon main usne bhaag liya. usne dalon kaa sankuchit bandhan asweekaar kar diya tathaa gandhi ji kii bhanti sadaiv aatma kii pukaar sunata rahaa. rollan kabhi bharat nahin aayaa, is tathy par vichaar karte hue uski antardrushti par aashcharyachakit na hona kathin he. aadhyatmik bharat kii mahatta ko usase adhik acchhee tarah keval kuch logon ne hi samajha he. ine gine logon ne hi bharat kii amar aatma se pashchim ko parichit karaane kaa ytn kiya he. phir bhi rollan kabhi bhi andhaprashansak nahin rahaa or na usne apni taarkik shakti hi kabhi chodi. purv ko yathesht sammaan dene ke praytn main usne pashchim kaa tiraskaar nahin kiya. uski manyata thi ki aatma ke ye donon kshetra maanavtaa ke vikaas ke liye anivaary or mahatvapurn he. yah europe ko bhartiya swatantrasangharsh se parichit karaane ke liye sadaiv sachesht tha or asia kii raajnneetik ghatnaa main ruchi letaa rahaa. usne anek bade chote, gyaat agyaat bharatiyon kaa swaagat kiya.
 lekhak ke rup france main uski mahatta vivadagrast rahi he. kintu europe ke duusare deshon main uski kritiyon kaa apekshaakrit adhik samaadar hua he. apane desh main uske kuch hi shishy the. parantu manushya ke rup main vah ek mahatvapurn maanavtaavaadi parampara kaa pratinidhitiv karata tha, jo uski mrity ke baad samaapt si ho gai.
