 kaharuva yaa trinmani vriksh kii aisi gond ko kehete hai jo samay ke saath sakht hokar pathar ban gai ho. duusare shabdon main, yah jeevashm regin he. yah dekhne main ek keemtee pathar kii tarah lagata he or prachinkaal se iskaa prayog aabhushanon main kiya jaataa rahaa he. iskaa istemaal sugandhit dhupabattiyon or dawaaiyon main bhi hota he. kyonki yah armbh main ek ped se niklaa gondnuma samkh hota he, isliye isamen aksar chote se keet yaa pattey-tahaniyon ke ansh bhi rah jate hai. jab kahruve zamin se nikaale jate hai jo vah halake pathar ke dale se lagate hai. phir inako tarashkar inaki maalish kii jaati he jis se inkaa rang or chamak ubhar aati he or inke andar jhaankakar dekha ja saktaa he. kyonki kahruve kisi bhi samkh kii tarah hydrocarbon ke bane hote hai, inhen jalaayaa ja saktaa he.
 yah padaarth myanmar kii khaanon se nikalataa he. yah rang main pilaa hota he or aushadh main kaam aata he. china desh main isko pighalaakar maala kii guriyaan, munhanalityadi vastuen banaate hai. isaki varanish bhi banati he. ise kapade aadi par ragadkar yadi ghaas yaa tinke ke paas rakhen to use chumbak kii tarah pakad letaa he.
 amber ek jeevashm rezin he. yah ek aise vriksh kaa jeevashm rezin he jo aaj kahin nahin paaya jaataa. ragadne se isse bijli paidaa hoti he . yah isaki visheshta he or isi gun ke kaaran isaki ore logon kaa dhyaan pehle pahal aakarshith hua. aajkal amber ke anek upyog hai. iske manake or malas, tambaakoo kii naliyaan, cigar or cigarette kii dhaniyaan banati hai.
 amber baltic sagar ke taton par, samudratal ke neeche ke str main, paaya jaataa he. samudr kii tarangon se bahakar yah taton par aata he or vahaan chun liya jaataa he, athwa jaalon main pakadaa jaataa he. aisa amber denmark, sweden or baltic pradeshon ke anya samudrataton par paaya jaataa he. sicily main bhi amber praapt hota he. yahan kaa amber kuch bhinn prakaar kaa or pratideept hota he. amber ke samaan hi kai kism ke anya fossil rezin anya deshon main paae jate hai.
 amber ke bheetar lignite athwa kaath-fossil or kabhi kabhi mare hue keede surakshit paae jate hai. isse gyaat hota he ki isaki utpatti carbonic sroton se hui he.
 amber amanibhiya or bhangur hota he. iskaa bhang shankhaabhiya hota he. is par nakkashi saralata se ho sakati he. iskaa tal chikna or aakarshak banaaya ja saktaa he. yah saadharantaya aniyamit aakaar main paaya jaataa he. yah chamakdaar hota he. isaki kathorta 2.25 se 2.50, vishisht ghanata 1.05 se 1.10, rang halkaa pilaa se lekar kuch kuch laal or bharaa tak hota he. vaayu ke sookshm bulabulon ke kaaran yah meghabh ho saktaa he. kuch amber pratideept hote hai. yah paardarshak, parbhasak or paraandh ho saktaa he tathaa 300 degree-375 degree sein. ke bich pighalta he. iskaa vartanaank 1.539 se 1.5445 tak hota he. amber main carbon 78 pratishat, oxijan 10.5 pratishat or hydrogen 10.5 pratishat, C10H16O sutara ke anuroop hota he. gandhak 0.26 se 0.42 pratishat or raakh lagbhag 0.2 pratishat rahati he. ethil alcohol ore ethil ether sadrush vilaayakon main garam karne se yah ghulata he. dychlorhyderin iske liye sarvshereshth vilaayak he.
 amber main 3 se 4 pratishat tak saksinic amla rahata he. amber kaa sanghathan jaanane ke prayaas main isse do amla C20H30O4 sutara ke, pruthak kiye gaye hai, parantu in amlon ke sanghathan kaa abhi thik thik pataa nahin laga he.
 garam karne se amber kaa lagbhag 150 degree sein. taap par komal hona aarambh hota he or tab isse ek vishesh gandh nikalati he. phir 300 degree-375 degree sein. ke taap par pighalta or isse ghanaa safed dhuaan nikalataa he jisamen saurabh hota he. isse phir tel nikalataa he jise 'amber kaa tel' kehete hai.
 amber ke bade bade tukdon se manakaa aadi banataa he. chote chote or ashuddh tukdon ko pighalaakar amber varnish banaate hai. chote chote tukdon ko to ab ushma or dabaav se 'ambroid' main parinat karte hai. aajkal prati varsh lagbhag 30,000 kilogram ambroid banataa he. yah amber se sasta bikta he or amber ke sthaan main bahudhaa isi kaa upyog hota he. amber ke saamaan germany or austria main adhik banate hai.
 ab nakli amber bhi kaach or plastic se banane lage hai. nakli amber kii vishisht ghanata unchi hoti he or para-bangnee kirnon se usamen pratidipti nahin aati. amber ke atirikt anya kai prakaar fossil rezin bhi anek deshon main paae jate or vibhinn kaamon main prayukt hote hai.
 ek kahruve main fasi cheentee
 kahruve main fasi makadi
 taraashne se pehle kuch kahruve
