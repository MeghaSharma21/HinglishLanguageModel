 walfrem alpha ek ganakeey gyaan search ingine he. iskaa prayog sateek or sankshipt soochna praapt karne ke liye kiya jaataa he. isamen google kii tarah ek jaankaree kii maang dene par pratikriya swaroop dheron parinaam jalprishth nahin dikhaai dete balki sankshipt va sateek jaankaree praapt hoti he. ye aadhunik samay main antarjaal par jaankaree praapt karne kaa saral madhyam he. antarjaal par kisi vishay se sambandhit jaankaree praapt karne ke liye saamaant: kisi search ingine jaise google yaa altavista aadi kaa prayog kiya jaataa he. in search injanon par kisi ek vishay se judi jaankaree dhudhane par bahut-si samaan dikhne vaali va us samay anaavashyak soochnaaon kaa bhandar bhi khul jaataa he. aise main kai baar sahi jaankaree dhundhna mushkil ho jaataa he. isi samasya ke samaadhaan rup main walfrem alpha kaa prayog kiya ja saktaa he. is jalsthal kii sabase badi visheshta ye he kii jab iske search baar main koi shabd ankit karte hai to isamen us shabd ke arth ko alag-alag bhaago main baanta jaataa he, jaise appal tip karne par fruit, company, software aadi ke vikalp aate hai. tab uparokta ko jo bhi jaankaree chahie uske vikalp ko chunane par vah saamne hoti he. abhi tak ye hindi bhashaa main uplabdh nahin he, kintu angrezi main acha kaam karata he.
 is naveen search ingine kaa praaroop or aakaar british bhautik vaigyanik professor stephen walfrem ne march 2009 ko taiyaar kiya tha. isko aadhikarik taur par saarvajanik rup se 15 may 2009 ko launch kiya gaya. is computesnal nolej search ingine ko launch karne se pehle isaki kaaryakshmata kii jaanch kii ja chuki he. vaigyanik and internet entrprenyor nov spivek dwaara walfrem alpha kii kaaryadakshata kaa har pahalu se nirikshan kiya gaya. popular science dwaara ise varsh 2009na ke liye sarvocch computer innovations ghoshit kiya gaya tha.
 walfrem alpha site par har vishay se judi sahi or sateek jaankaree praapt kii ja sakati he. iske alaava pakashastra, saiyr-sapate, sangeet, vyapaar, bhugolic va aitihaasik aankade jaise vishyon ke bare main bhi sankshipt gyaan praapt kiya ja saktaa he. is jalsthal main chitthey, downlod, udhaaharan, samachar jaise vikalp bhi uplabdh hai. walfrem alpha main vikipedia kii tarah kisi vishay se judi vistrut jaankaree nahin milti, par us vishay se jude mahatvapurn tathy aankadon ke rup main mil sakate hai. isko viksit karne vaale dow walfrem ke anusaar isaki ek or visheshta yah he ki isse praapt soochnaaon kii gunvattta adhik hogi. upayoktaaon ko uplabdh karaane se pehle visheshgyon dwaara soochnaaon kii jaanch kii jaati he. unhone iske liye ek hajaar logon kii team banaai gai he. team main sabhi kshetron ke visheshgyon ko shaamil karne kaa prayaas kiya gaya he.
 
