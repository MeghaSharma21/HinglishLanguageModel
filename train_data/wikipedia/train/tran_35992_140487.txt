 manna de, jinhen pyaar se manna da ke naam se bhi janaa jaataa he, film jagat ke ek suprasiddh bhartiya parshv gayak the. unka vaastavik naam prabodh chandra de tha. manna da ne san 1942 main film tamanna se apane filmi karier kii shuruyaat kii or 1942 se 2013 tak lagbhag 3000 se adhik gaanon ko apni aawaaj di. mukhyatah hindi evam bengali filmi gaanon ke alaava unhone anya bhartiya bhashaaon main bhi apane kuch geet record karawaaye.
 bharat sarkaar ne unhen 1971 main padam shri, 2005 main padam bhushan evam 2007 main dadasaheb phalke puraskaar se sammanit kiya.
 manna da kaa janm kalakatta main 1 may 1919 ko mahamaya va puuran chandra de ke yahan hua tha. unhone apni praarambhik shiksha indu babur paathshaala se puri karne ke pashchaat scottish carch college main pravesh liya. college ke dinon ve kushti or mukkebaaji jaisi pratiyogitaaon main khub bhaag lete the. unke pita unhen vakil bananaa chaahate the. unhone vidyasagar college se snaatak kiya. kushti ke saath manna footbal ke bhi kaaphi shaukeen the. sangeet ke kshetra main aane se pehle is baat ko lekar lambe samay tak duvidha main rahe ki ve vakil bane yaa gayak. aakhirkaar apane chachaa krishna chandra de se prabhavit hokar unhone tay kiya ki ve gayak hi banenge.
 manna de ne sangeet kii praarambhik shiksha apane chachaa ke si de se hasil kii. unke bachapan ke dinon kaa ek dilachasp vakya he. ustad badal khan or manna de ke chachaa ek baar saath-saath riyaj kar rahe the. tabhi badal khan ne manna de kii aawaaj suni or unke chachaa se poocha - "yah koun ga rahaa he?" jab manna de ko bulaayaa gaya to unhone ustad se kaha -"bas aise hi ga letaa hoon." lekin badal khan ne manna de kii chhipi pratibha ko pahchaan liya. iske baad vah apane chachaa se sangeet kii shiksha lene lage. manna de 40 ke dashak main apane chachaa ke saath sangeet ke kshetra main apane sapanom ko saakaar karne ke liye mumbai aa gayi. or phir yaheen ke hokar rah gayi. vah juhu viley parley main rahete the.
 18 disambar 1953 ko kerala kii sulochana kumaaran se unki shaadi hui. unki do betiyaan hai: shuroma or sumita. shuroma kaa janm 19 oktober 1956 tathaa sumita kaa janm 20 june 1958 ko hua. unki patni sulochana, jo cancer se peedit thi, kii mrityu bangalore main 18 janvari 2012 ko hui. apane jivan ke pachaas varsh se zyada mumbai main vyateet karne ke baad manna de antat: kalyaan nagar bangalore main ja based. isi shahar main unhone antim saans lee.
 1943 main film tamanna main bataur plabac singer unhen suraiya ke saath gane kaa mauka mila. haalanki isse pehle vah film raamarajy main kores ke rup main ga chuke the. dilachasp baat he ki yahi ek ekmaatr film thi, jise rashtrapita mahatma gandhi ne dekha tha. manna de keval shabdo ko hi nahin gaate the, balki apane gayan se shabd ke peeche chhipe bhav ko bhi khubsuurati se saamne laate the. shaayad yahi kaaran he ki prasiddh hindi kavi harivansh raay bachchan ne apni amar kriti madhushaala ko swar dene ke liye manna de kaa chayan kiya. san 1961 main sangeet nirdeshak salil choudhary ke sangeet nirdesan main film kabuliwala kii safalataa ke baad manna de shoharat kii bulandiyon par ja pahunche.
 aawaara main unke dwaara gaya geet "tere bina chaand ye chandani!" behad lokapriy hua. iske baad unhen bade binar kii filmon main avasar milane lage. "pyaar hua ikraar hua", "ye raat bhigi-bhigi", "jahaan main jaati hoon vahiin chale aate ho", "mud-mud ke naa dekh mud-mud ke!" jaise anek safal geeton main unhone apni aawaaj di.
 —mohammad rafee
 manna de ko kathin geet gane kaa shauk tha. unke gaaye geet har tabake main kaaphi lokapriy hue. "laagaa chunari main daag, chhupaaun kaise?", "pucho na kaise maine rain bitaayi!", "sur naa saje, kya gaaun main?", "jindagi kisi he paheli hai, kabhi ye hansaaye kabhi ye rulaaye!", "ye raat bhigi bhigi, ye mast najaare!", "tuje suraj kahoon yaa chandaa, tuje deep kahoon yaa tara!" yaa "tu pyaar kaa sagar he, teri ek buund ke pyaase ham" or "aayo kahan se ghanashyam?" jaise geet hi nahin, unke gaaye "yak chatur naar, badi hoshiyaar!", " yaari he imaan meraa, yaar meri jindagi!", "pyaar hua ikraar hua", "i meri johra jabeen!" or "i mere pyaare vatan!" jaise geet bhi logon kii jabaan par aaj bhi chadhe hue hai.
 gayaki ko lekar manna de ke man main apaar shraddha thi. kisi bhi nirmaataa ko yadi apni film main shastreey geet gavaana hota tha to vah sirf manna de ko hi sin karata tha. 1968 main relies hui film padosan ke ek gane kii recordig ho rahi thi to kishor kumaar, jinhen sargam bilkul nahin aati thi or manna de, jo iske master the, ke bich is baat ko lekar khinchataan ho gayi. nirmaataa ne kaha ki ise vaisaa hi gaanaa he jaisaa geetkaar rajendra krishna ne likhaa he. kishor kumaar to gane ke liye taiyaar ho gayi parantu manna de ne gane se manaa kar diya. ve ad gayi or kaha "main aisa haragij nahin karunga. main sangeet ke saath majaak nahin kar saktaa." khayr kisi tarah manna kii baat maan lee gayi or geet kii recordig shuru hui. parantu unhone sara gaanaa clasiki andaaz main hi gaaya. lekin jab kishor kumaar ne galat amdaz vaala notesan gayaki ke andaaj main gaaya, to manna chup ho gayi or kaha - "yah kya he? yah koun sa raag he?" is par hasya abhinayta mahmud ne unhen samajhaayaa - "sar! seen main kuch aisa hi karnaa he, isaliye kishor da ne aise gaaya." magar manna da iske liye taiyaar nahin hue. kisi tarah unhone apane hisse kaa geet puraa kiya lekin vah sab nahin gaaya jo unhen pasand nahin tha. 
 unke kuch or prasiddh geet is prakaar hai-
 —mahendra kapur
 san 1969 main film mere hujur ke liye sarvshereshth parshvagayak, 1971 main bangala film nishi padma or 1970 main pradarshit film meraa naam joker main sarvshereshth parshvagayan ke liye filmafere puraskaar se sammanit kiye gayi. bharat sarkaar ne manna de ko filmon main ullekhneey yogadan ke liye san 1971 main padam shri sammaan or 2005 main padam bhushan puraskaar se sammanit kiya. iske atirikt san 2004 main rabindra bharti vishvavidhyalay ne unhen dilit kii maanad oopaadhi di. filmon main unke ullekhneey yogadan ko dekhte hue san 2007 main unhen filmon kaa sarvocch sammaan dadasaheb phalke puraskaar pradaan kiya gaya.
 manna de parshvagayak to the hi unhone bangla bhashaa main apni aatmakatha bhi likhi thi jo bangla ke alaava anya bhashaaon main bhi chhapi. unki jeevani ko lekar anya lekhakon ne bhi pustaken likhin. prakashit pustakon kaa vivaran is prakaar he-
 manna de ke jivan par aadhaarit "jibonere jalasoghore" naamak ek angrezi vruttchitr 30 april 2008 ko nandan, kolkata main release hua. iskaa nirmaan "manna de sangeet academy dwaara" kiya gaya. iskaa nirdesan kiya dow saroopa sanyaal or vipanan kaa kaam sambhaala sa re ga maa ne.
 8 june 2013 ko seene main sankraman ke baad unhen bangalore ke ek aspataal ke gahan chikitsa kaksh main bhartee karaayaa gaya. 9 june 2013 ko achaanak unki maut kii khabar aayi, kintu chikitsakon ne kaha ki ve abhi jinda hai or unki sthiti sthir bani hui he. sankraman se bachaane hetu ventilator par gahan chikitsakeey pareekshan kiye ja rahe hai. 9 july 2013ko unka swasthya thik ho gaya tha or chikitsakon dwaara soochna di gayi ki unhen ventilator se hataa diya gaya he. unhen saans main takalif ke saath gurde kii bhi samasya thi. vah dialysis ke daur se bhi guzar rahe the. 24 oktober 2013 ko subah 4 bajkar 30 minute par sharir ke kai angon ke kaam na karne se aspataal main hi unka dehant ho gaya. antim samay main manna de ke paas unki putree shumita va damaad gyanaranjan dev maujuud the.
