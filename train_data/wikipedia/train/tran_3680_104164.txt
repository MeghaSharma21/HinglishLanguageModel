 hindi chitthajagat se aashay he hindi bhashi chitthon kaa online samudaay jo ki brihatar bhartiya chitthajagat kaa ek bhaag he.
 alok kumaar hindi bhashaa ke pratham chitthakaar maane jate hai. unka chittha nau dau gyaarah hindi kaa ab tak kaa pratham gyaat hindi chittha he. armbh main hindi typing kii jatiltaaon ke chalate kaaphi kam log hindi main likhte the. dhire-dhire hindi chitthon kii sankhya badhane lagi.
 san 2007 se hindi chitthon kii sankhya apratyaashit rup se badi. iskaa kaaran vividh bloging sevaaon main indic unicode kaa samarthan aana, nae hindi typing aujaaron kaa aana, jaise blogar main transalitration tul kaa aana evam vividh media madhyamon main hindi chitthakaari kaa prachaar bhi rahaa. vartmaan main sakriy-niskriy milakar lagbhag 50,000 ke kareeb hindi chitthey hai.
 armbh main adhiktar hindi chitthey vyaktigat prakruti ke the evam vishay aadhaarit chitthon nahin the athwa naganya the. san 2007 se hindi chitthon kii sankhya main apratyaashit badhotaree hui evam cinema, takanic, vigyaan aadi vividh vishyon par anekon chitthon kaa udai hua.
 nijee swatantraaa ke aadhunik vichaar ke liye bhi blog kii duniya main jagah he. blog ke madhyam se kitne sarthak kaam or bahasein ho rahi hai, yah ek alag mudda he, lekin blog lekhak ko ek nijee kism kii swatantraaa detaa he. us spes kaa istemaal lekhak apane tareeke se nirbandh hokar kar saktaa he.
 haalanki hindi chitthon kii aalochana kii shuruyaat varsh-2007 main hui, jab rabindra prabhaat ne chitthakaari main ek nayaa prayog prarambh kiya or ‘blog vishleshan’ ke dwaara blog jagat main bikhare anmol motiyon se pathakon ko parichit karne kaa bidaa uthaaya. 2007 main padyatmabhak rup main prarambh hui yah kadi 2008 main gadyatmachak ho chali or 11 khandon ke rup main saamne ai. varsh 2009 main unhone is vishleshan ko or zyada vyapak rup pradaan kiya or vibhinn prakaar ke vargikarnon ke dwaara 25 khandon main ek varsh ke dauraan likhe jane vaale pramukh chitthon kaa lekha-jokha prastut kiya. isi prakaar varsh 2010 main bhi yah anushthan unhone puri nishtha ke saath sampann kiya or 21 kadiyon main tathaa 2011 or 2012 main 25 khandon main blog jagat kii vaarshik report ko prastut karke ek tarah se blog aalochana karm or itihaas lekhan kaa sutarapaat kiya. blog jagat kii sakaaratmak pravritiyon ko rekhaankit karne ke uddeshy se abhi tak jitne bhi prayaas kiye gayi hai, unamem blogotsav ek ahm prayog he. apni moulik soch ke dwaara rabindra prabhaat ne is aayojan ke madhyam se pehali baar chittha jagat ke lagbhag sabhi pramukh rachanakaaron ko ek manch par prastut kiya or gaiyr blogar rachanakaaron ko bhi isse jodakar samaaj main ek sakaaratmik sandesh kaa prasar kiya. inke dwaara prayek varsh 51 chitthakaron kaa saraswat sammaan pariklpana sammaan ke naam se kiya jaataa he.
 akshargram network hindi chitthakaron evam taknichignon kaa ek gairlabhakaari saamudayik swayamsevak samooh he jo ki computer evam internet par hindi ke prayog ko badhaava dene hetu kaary karata he. yah samooh hindi chitthakaari se sambanthit vibhinn sevaayen sanchalit karata he. shuruaati dinon main internet par hindi ke prachaar-prasar main is samooh ne mahatvapurn bhoomika nibhaai. isaki vibhinn sevaaon naarad, sarvajna, paricharchaa aadi ne nae chitthakaron ko sthapit hone main kaaphi sahaayta kii.
 hindi chitthakaar hazaron kii sankhya main hai or anekanek log har rose is vidha main lekhan shuru kar rahe hai.
 pariklpana sammaan hindi bloging kaa ek aisa vrihad sammaan he, jise bahucharchit takneekee blogar ravi ratlami ne hindi bloging kaa auskar kaha he. yah sammaan prayek varsh yojit antarrashtriya hindi blogar sammelan main deshavidesh se aae hindi ke chirparichit blowers kii upasthiti main pradaan kiya jaataa he.
