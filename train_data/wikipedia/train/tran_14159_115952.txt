 motopa wo sthiti hoti he, jab atyadhik shaareerik vasa sharir par is seemaa tak ekatrit ho jaati he ki wo swasthya par hanikaarak prabhaav daalane lagati he. yah aayu sambhaavna ko bhi gata saktaa he. sharir bhaar suchakank, maanav bhaar or lambaai kaa anupaat hota he, jab 25 ki.gra./me.2 or 30 ki.gra/me2 ke bich ho, tab motopa-purv sthiti; or motopa jab ye 30 ki.gra/me.2 se adhik ho.
 motopa bahut se rogon se judaa hua he, jaise hriday rog, madhumeh, nidra kaaleen shwaas samasya, kai prakaar ke cancer or asthisandhyarti motaape kaa pramukh kaaran atyadhik calories vaale khaadya padaarthon kaa seven, shaareerik gatividhiyon kaa abhaav, anuvanshiki kaa mishran ho saktaa he. haalanki maatr anuvaanshik, chikitsakeey yaa maansik rog ke kaaran bahut hi kam sankhya main paye jate hai. 
 
 motaape ke kai kaaran ho sakate he. inamen se pramukh he:-
 motopa shaareerik or maansik str par jivan main kai saare parivartan laata he. jinke kaaran vyakti main iske lakshan parilakshith hote hai. kintu kai baar log inhen mahatva nahin dete or iske bare main koi chikitsakeey paraamarsh nahin lete jo aage chalakar unke swasthya ke liye hanikaarak hota he. 
 motaape ke pramukhya lakshan nimna prakaar se hai. : 
 • saans phoolnaa – baar-baar saans phoolne kii samasya kaa hona motaape kaa lakshan he jo kai kaarnon se ho saktaa he or kai rogon kaa kaaran banataa he.
 • pasinaa main vruddhi – achaanak se baar-baar pasinaa aana or vah bhi bahut, yah darshata he ki vyakti motaape se grasit he.
 • kharrate - aamator par motaape se behaal logon ko neend main bahut kharrate lete dekha ja saktaa he motopa badhane ke saath-saath yah samasya or bhi badhati jaati he. 
 • shaareerik gatividhi ke saath saamanjasy karne main achaanak asamarthta kaa  anubhav karnaa – saamaanya rup se koi bhi shaareerik gatividhi karne main asamarth hote jane kaa sambadh bhi motaape se he or ye motaape kaa sabase pramukhya lakshan bhi hai. 
 • pratidin bahut thakaan mahasoos karnaa- aamtaur par bina kisi atirikt kaarybhaar ke lagaataar thakaan kaa anubhav karnaa bhi motaape kaa hi ek lakshan he. 
 • peeth or jodon main dard – motaape kii samasya se grasit logon main peeth or jodon ke dard saamaanya rup se dekha ja saktaa he. 
 • aatmavishvaas or atmasamman main kami kaa anubhav – shaareerik samasyaon ke kaaran kisi bhi kaam ko karne kii kshamta main kami aa jaati he or swayan par vishwaas bhi nahin hota jiske chalate atmasamman main bhi kami aa jaati he. 
 • akelaa mahasoos karnaa – motaape main akelaapan anubhav karnaa ek aam baat he. shaareerik parivartanon ke chalate log swayan ko sabase alag or ekaaki mahasoos karte hai. 
 motaape ke kaaran kai swasthya sambandhi samasyaayein hoti hai jinamein tip 2 diabetes, hypercholesterolemia, ucch raktchaap, hriday rog, avsaad, jodon kii osteoarthritis, jodon kaa dard, sleep epaniya or shwasan samasyaayein, urinary stress incontinence, asthma or fefdon kii samasyaayein or prajnan sambandhi samasyaayein. 
 motaape ke upachaar ke lakshya tak pahunchne or achche swasthya ke liye uchit shaareerik bhaar ko banaaye rakhane ke liye or motaape se bachane ke liye kuch upayon ko apnaanaa aavashyak he. bhaar ghataane se sambandhit sabhi kaarykram vyakti ke bhojan kii aadaton main parivartan or shaareerik gatividhiyon main vruddhi ko hi mahatva dete hai kintu yah purna rup se sambandhit vyakti kii ichha par hi nirbhar karte hai.
 motaape se bachane ke upayon main shaamil hai.
 ek yuva vyakti ke sharir kaa apekshit vajan uski lambaai ke anusaar hona chahie, jisase ki uskaa shaareerik gathan anukool lage. sharir ke vajan ko maapne ke liye sabase saadhaaran upaay he body maas index or yah sharir ke vyakti kii lambaai ko duguna kar usamen vajan kilogram se bhaag dekar nikaala jaataa he.
 vajan kam karne ke liye liye upbhog kii jane vaale khaadya padaarthon main yah dhyaan rakhana chahie ki unamem protein kii maatra adhik ho or charbi tathaa carbohydrate kii maatra kam ho.
 jo bahut adhik mote hai or aahaar main sudhaar, vyaayaam tathaa/athwa davaaiyaan jaisi vajan ghataane vaali chikitsak kii nigaraanee main kii jane vaali ranneetiyon se vajan nahin ghat rahaa ho to vajan ghataane vaali surgery kaa sahaara liya jaataa he. yah bahut adhik mote logon ke liye jivan rakshak evam jivan main badlaav laane vaala upachaar he.
 yah kaise kiya jaataa he : adhikansh barietric surgery kii prakriyaaon ke tahat khaane jane vaale bhojan kii maatra ko simit kar diya jaataa he tathaa marij kam khaane par bhi aisa mahasoos karata he ki usne kaaphi bhojan kar liya he. yah surgery hameshaa kihole surgery kaa upyog karte hue kii jaati he.
