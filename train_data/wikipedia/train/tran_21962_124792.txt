 isamen paudhe kii bahari ruparekha, banaavat ityadi ke bare main adhyayan hota he. yah ant:aakaariki se bhinn he jisamen padpon kii aantarik sharirarachana yaa utki kaa adhyayan kiya jaataa hai. jad prithvi kii ore neeche kii taraf badhati he. yah mul rup se do prakaar kii hoti he : ek to dwibijapatri paudhon main praathmik jad badhkar musla jad banaati he tathaa duusari prakaar kii vah hoti hai, jisamen praathmik jad mar jaati he. or tane ke nichle bhaag se jaden nikal aati hai. ekbijpatron main isi prakaar kii jaden hoti hai. inhen reshedaar jad kehete hai. jad ke neeche kii nok ek prakaar ke utak se dhaki rahati he, jise jad kii topi kehete hai. iske upar ke bhaag ko badhanevaala bhaag kehete hai. is hisse main koshikavibhaajan bahut teji se chalata rahata he. iske upar ke bhaag ko jal ityadi grahan karne kaa bhaag kehete hai or isamen mul rome nikle hote hai. ye rome asankhya hote hai, jo baraabar nasht hote or nae banate rahete hai. inamen koshikaaye hoti he tathaa yah mitti ke chote chote kanon ke kinare se jal or lavan apane andar sokh leti hai.
 tana yaa stambh beej ke coliyaptiles bhaag se janm paata he or prithvi ke upar sidhaa badhata he. tanon main parvasandhi yaa gaanth tathaa pori hote hai. parvasandhi par se nai shakhaayen pushpaguchh yaa pattiyaan nikalati hai. in sandhiyon par tane ke upree bhaag par kalikas bhi hoti hai. paudhe ke swaroop ke hisaab se tane hare, mulaayam yaa kade tathaa mote hote hai. inke kai prakaar ke parivartit rup bhi hote hai. kuch prithvi ke neeche badhate hai, jo bhojan ikattha kar rakhte hai. pratikul samay main ye prasupt rahete hai tathaa janan kaa kaary karte hai, jaise kand main, prakand main, shalkkand main ityadi. inke atirikt prithvi kii sataha par chalanevaali upree bhustari or ant:bhustari hoti hai, jaise dab, yaa ghaas or podina main. kuch bhaag kabhi kabhi kaanta ban jate hai. nagfan or cocoloba main stambh chapata or haraa ho jaataa he, jo apane sharir main kaaphi maatra main jal rakhata he.
 pattiyaan tane yaa shakha se nikalati hai. ye hare rang kii tathaa chapate kism kii, kai aakaar kii hoti he. inke upar tathaa neeche kii sataha par hajaaron chhidr hote hai, jinhen randhra kehete hai. inase hokar pattee se jal baahar vayumandal main nikalataa rahata he tathaa baahar se carbondioxide andar ghusata he. isse tathaa jal se milakar parnaharith kii upasthiti main prakaash kii sahaayta se paudhe kaa bhojannirmaan hota he. kuch pattiyaan avrunt hoti hai, jinamein danthal nahin hota, jaise madar main tathaa kuch danthal sahit savrunt hoti hai. pattee ke danthal ke paas kuch paudhon main nukile, chaude yaa anya prakaar ke ang hote hai, jinhen anuparn kehete hai, jaise gudahal, kadam, matar ityadi main. alag alag rupavaale anuparn ko vibhinn naam die gaye hai. pattiyon ke bheetar kai prakaar se naadiyaan faili hoti hai. is ko shiravinyas kehete hai. dwibijapatri main vinyas jaal banaata he or ekbiji patri ke pattiyon main vinyas sidhaa samaantar nikalataa he. pattee kaa vargeekaran uske upar ke bhaag kii banaavat, yaa kataav, par bhi hota he. agar falak kaa kataav itnaa gaharaa ho ki madhya shira seenk kii tarah ho jaay or prayek kataa bhaag pattee kii tarah swayan lagane lage, to is chote bhaag ko parnak kehete hai or puri pattee ko sanyuktaparn kehete hai. sanyuktapurna pichchhaakaar, yaa hastaakaar rup ke hote hai, jaise kramash: neem yaa tad main. pattiyon kaa roopaantar bhi bahut se paudhon main paaya jaataa he, jaise naagfani main kaanta jaisaa, ghataparni main dhakkandaar gilaas jaisaa or bladerwart main chote gubaare jaisaa. kaante se paudhe apni raksha charanevaale jaanwaron se karte hai tathaa ghataparni or bladerwart ke roopantarit bhaag main keede makodon ko bandakar unhen ye paudhe hajam kar jate hai. ek hi paudhe main do yaa adhik prakaar kii pattiyaan agar pai jaaen, to is kriya ko heterophili kehete hai.
 phool paudhon main janan ke liye hote hai. paudhon main phool akele yaa samooh main kisi sthaan par jis kram se nikalate hai use pushpakram kehete hai. jis mote, chapate sthaan se pushpadal nikalate hai, use pushpasana kehete hai. bahari hare rang kii pankhudi ke dal ko brahmadalpunj kehete hai. isaki prayek pankhudi ko bahyadal kehete hai. is ke upar rang birangi pankhudiyon se dalpunj banataa he. dalpunj ke anek rup hote hai, jaise gulab, chamolila, tulsi, matar ityadi main. pankhudiyaan pushpasana par jis prakaar lagi rahati hai, use pushpadal vinyas yaa astiveshan kehete hai. pumang pushp kaa nar bhaag he, jisen punkesar banate hai. pumg main tantu hote hai, jinke upar paragakosh hote hai. in konon main chaaron kone par paragakan bhare rahete hai. paragakan kii ruparekha anek prakar kii hoti he. stri kesar yaa andap pushp ke madhyabhaag main hota he. iske teen mukhya bhaag hai : neeche chaudaa andashay, uske upar patali vartika or sabase upar topi jaisaa vartikagra . vartikagra par punkesar aakar chipak jaataa he, vartika se nar yugmak kii paraganalika badhati hui andashay main pahunch jaati he, jahaan nar or stri yugmak mil jate hai or dhire dhire bhrun banataa he. andashay badhkar fal banaata he tathaa bijaanu beej banaate hai.
 paragakan kii paragakosh se vartikagra tak pahunchne kii kriya ko paragan kehete hai. agar paraag usee phool ke vartikagra par pade to ise svaparagan kehete hai or agar anya pushp ke vartikagra par pade to ise parparagan kahenge. parparagan agar keede makode, titliyon yaa madhumakhiyon dwaara ho, to ise kitparagan kehete hai. agar parparagan vaayu kii gati ke kaaran se ho, to use vayuparagan kehete hai, agar jal dwaara ho to ise jalaparagon or agar jantu se ho, to ise praniparagan kehete hai. garbhaadhan yaa nishechan ke uparaant fal or beej banate hai, isaki reetiyaan ekbijpatri tathaa dwidalpatri main alag alag hoti hai. beej jis sthaan par judaa hota he use hylam kehete hai. beej ek chol se dhankaa rahata he. beej ke bheetar daal ke bich main bhrun rahata he jo bhrunposh se dhankaa rahata he.
 fal teen prakaar ke hote hai : ekal, punj or sangrathit . ekal fal ek hi phool ke andashay se viksit hokar janata he or yah kai prakaar kaa hota he, jaise shimb, udhaaharan matar, folical, jaise champa, silicua, jaise sarson, samputi, jaise madar yaa kapaas, kairiyapsis, jaise dhan yaa gehun, ekin jaise, clematis, daÃ˜pa, jaise aay, beri, jaise tamaato ityadi. punj fal ek hi phool se banataa he, lekin kai strikesar se milakar, jaisaa ki sharifa main. sangrathit fal kai phulon se banataa he, jaise sorosis yaa psycons main.
 beej tathaa fal pakane par jhad jate hai or dur dur tak fail jate hai. bahut se fal halake hone ke kaaran hawa dwaara dur tak ud jate hai. kuch falon ke upar nukile hisse jaanwaron ke bal yaa chamade par chipakkar idhar udhar bikhar jate hai. jal dwaara bhi yah kaary bahut se samudratat ke paudhon main hota he.
 prayek jeevadharee kaa sharir choti choti koshikaon se milakar bana hota he. aavrutabijiyon ke sharir main alag alag angon kii aantarik banaavat vibhinn hoti he. koshikaaye vibhinn aakaar kii hoti hai. inhen utak kehete hai. kuch utak vibhaajan karte hai or is prakaar nae utak utpann hote hai jinhen vimajyatiki kehete hai. yah mukhyat: edha, jad or tane ke siron par yaa, anya badhati hui jagahon par, paae jate hai. inke atirikt anya utak sthaayee ho jate hai or apana ek nishchit kaary karte hai, jaise mridutak, jisamen koshika kii deevaaren patali tathaa samavyas hoti he; harith utak bhi isi prakaar kaa hota he, par iske andar parnaharith bhi hota he; cholenkima main koshika ke kone kaa hissaa motaa ho jaataa he; sclarenkima main deevaaren har taraf se moti hoti hai yah vah reshe jaise aakaar dhaaran kar leti hai. inke atirikt sanvahani utak bhi hote hai, jinka sthaan, sankhya, banaavat ityadi dwidalpatreey or ekadalpatreey mul tathaa tane ke andar kaaphi bhinn hoti he. sanvahani utakon kaa kaary yah he ki jal tathaa bhojan neeche se upar kii ore zilam dwaara chadhataa he or bana hua bhojan pattiyon se neeche ke angon ko floum dwaara aata he. inke atirikt paudhon main kuch vishesh utak bhi milte hai, jaise granthimay utak ityadi. paudhe kaa bhaag chaahe jad ho, tana yaa patri ho, inamen baahar kii parat bahyatvacha hoti he. pattee main is par randhra kaa chhidr or dwarkoshika hoti he tathaa iske upar upatvchaa kii bhi parat hoti he. bahyatvacha ke neeche adhstvchaa hoti he, jisaki koshika bahudhaa moti hoti he. inke neeche valkul ke utak hote hai, jo avasar patale tathaa mridutak se hote hai. inke andar dhol ke aakaar kii koshikawali paridhi hoti hai, jise antastvachaa kehete hai. inke bheetar sanvahani silinder hota he, jiskaa kaary jal, lavan, bhojan tathaa anya vilyanon ko ek sthaan se duusare sthaan tak sthanantaran ke liye rasta pradaan karnaa he.
 koshika ke andar kii rachana tathaa vibhaajan ke adhyayan ko kehete hai. langik janan dwaara nar or maadaa yugmak paidaa karanevaale paudhon ke gun nae, chote paudhon main utpann hone ke vigyaan ko anuvanshiki kehete hai. chunki yah gun koshikaon main upasthit varnakotpadak par jin dwaara pradutt hota he, isaliye aajkal in donon vibhaagon ko ek main milakar koshikanuvanshiki kehete hai. prayek jeevadharee kii rachana koshikaon se hoti he. prayek jivit koshika ke andar ek vilyan jaisaa drav, jise jeevadravya kehete hai, rahata he. jeevadravya tathaa sabhi chize, jo koshika ke andar hai, unhen samuhik rup se jeevadravyak kehete hai. koshika ek diwaar se ghiri hoti he. koshika ke andar ek atyant aavashyak bhaag cendrak hota he, jiske andar ek kendrik hota he. koshika ke bheetar ek riktika hoti he, jiske chaaron ore kii jhilli ko tonoplast kehete hai. koshikadravya ke andar chote chote kan, jinhen koshikang kehete hai, rahete hai. inke mukhya prakaar mitocondria, chloroplast ityadi hai. cendrak saadharantaya gol hota he, jo centrekeey jhilli se ghira hota he. isamen dhaage jaise varnakotpadak hote hai jinke upar bahut hi chote moti jaise aakaar hote hai, jinhen jin kehete hai. ye rasinic drushti se newcleoprotein hote hai, jo di. en. e. yaa dioxyribo newcliik acid kahe jate hai. inke anu kii banaavat dohari ghumaavdaar seedhi kii tarah hoti hai, jisamen sharkara, nitrogen, ksharak tathaa phosphorus hote hai. aar. en. e. kii bhi kuch maatra varnakotpadak main hoti he, anyathaa yah newcleoprotein tathaa koshikadravya hota he. prayek koshika main varnakotpadak kii sankhya sthir or nishchit hoti he. koshika kaa vibhaajan do mukhya prakaar kaa hota he : sutri vibhaajan, jisamen vibhaajan ke pashchaat bhi varnakotpadakon kii sankhya vahi rahati hai or ardhasutri vibhaajan, jisamen varnakotpadakon kii sankhya aadhi ho jaati he.
 kisi bhi paudhe yaa anya jeevadharee kaa har ek gun jin ke kaaran hi hota he. ye apni ruparekha peedi dar peedi banaae rakhte hai. har jin kaa joda bhi ardhgunasutra par hota he, jise ek duusare kaa elil kehete hai. jin ardhasuthran ke samay alag alag ho jate hai or ye swatantra rup se hote hai. agar elil jin do gun dikhaaen, jaise lambey yaa boune paudhe, rangeen or safed phool ityadi, to jode jin main ek prabhavi hota he or doosraa aprabhavi . donon ke milane se nai peedi main prabhavi lakshan dikhaai padataa he, par swayamparagan dwaara inase paidaa hue paudhe phir se 3 : 1 main prabhavi lakshan or aprabhavi lakshan dikhalaate hai.
 us vigyaan ko kehete hai jisase gyaat hota he kisi prakaar kaa ek jati badalte badalte ek duusari jati ko janm detii he. puraatan kaal main manushya sochataa tha ki ishwar ne sabhi prakaar ke jeevon kaa srijan ek saath hi kar diya he. aise vichaar dhire dhire badalte gaye. aajkal ke vaigyanikon kaa mat he ki prakruti main naanaa vidhiyon se jin pranali ekaek badal sakati he. ise utparivartan kehete hai. aise anek utparivartan hote rahete hai, par jo janankriya main khare utren or vaataavaran main jam saken, ve rah jate hai. is prakaar nae paudhe kii utpatti hoti he. varnakotpadakon kii sankhya duguni, tiguni yaa kai guni ho kar nae prakaar ke gun paidaa karti hai. inhen bahugunit kehete hai. bahugunitata dwaara bhi nae jeevon kii utpatti kaa vikaas hota he.
 jeevon yaa paudhon ke vaataavaran, ek duusare se sambandh yaa aashray ke adhyayan ko paristhitiki kehete hai. paudhe samaaj main rahete hai. ye vaataavaran ko badalte hai or vaataavaran inke samaaj kii ruparekha ko badalata he. yah kram baar baar chalata rahata he. ise anukraman kehete hai. ek sthiti aisi aati he jab vaataavaran or paudhon ke samaaj ek prakaar se gatik samya main aa jate hai. badalte hue anukraman ke padap samaaj ko kramak kehete hai or gatik samya ko charam avasthaa kehete hai. kisi bhi jalwaayu main ek nishchit prakaar kaa gatik samya hota he. agar iske atirikt koi or prakaar kaa sthir samaaj banataa ho, to use charam avasthaa na kah usase ek str kam hi maanate hai. aisi paristhiti ko vaigyanik monoclymex vichaar maanate hai or jalwaayu ko shreshthatam kaaran maanate hai. iske vipareet he policlimex vichaardhaara, jisamen jalwaayu hi nahin varan koi bhi kaarak pradhan ho saktaa he.
 paudhon ke vaataavaran ke vichaar se teen mukhya chijen jalwaayu, jeevajantu tathaa mitti hai. aajkal echosystem vichaardhaara or nae nae mat adhik maanya ho rahe hai. ghaas ke maidan, nadi, talab yaa samudr, jangal ityadi echosystem ke kuch udhaaharan hai. jal ke vichaar se paristhitiki main paudhon ko 
  jalodabhid, jo jal main ugte hai, 
  samodbhid, jo prithvi par hon evam jahaan sam maatra main jal mili, tathaa 
  jirophite, jo sookhe registan main ugte hai, kehete hai. 
 in paudhon kii aakaariki kaa anukulan vishesh vaataavaran main rahane ke liye hota he, jaise jalodbhid paudhon main hawa rahane ke utak hote hai, jisase shwasan bhi ho sake or ye jal main tairte rahen.
 jangal ke bare main adhyayan, yaa silviculture, bhi paristhitiki kaa hi ek bhaag samajha ja saktaa he. paristhitiki ke us bhaag ko jo manushya ke laabh ke liye ho, anuprayukt paristhitiki kehete hai. jo paudhe baaluu main ugte hai, unhen samodbhid kehete hai. isi prakaar pathar par ugnevaale paudhe shailodbhid tathaa amleey mitti par ugnevaale agjilophite kehalaate hai. jo paudhe namakvaale daldal main ugte hai, unhen lavanamridodbhid kehete hai, jaise sundarbans ke garaan, jo teevr suryaprakash main ugte hai unhen atpodbhid or jo chhaanh main ugte hai, unhen samophita kehete hai.
 iske antargat paudhon ke sharir main har ek kaary kis prakaar hota he iskaa adhyayan kiya jaataa he. jeevadravya kolaidi prakruti kaa hota he or yah jal main bikharaa rahata he. bhautik niyamon ke anusaar jal yaa lavan mitti se jad ke rome ke kala kii koshikaon kii deevaaron dwaara pravesh karata he or sandran ke bahaav kii ore se badhata hua sanvahani nalika main pravesh karata he. yahan se yah jal ityadi kis prakaar upar kii ore chadhenge isapar vaigyanikon main sahmati nahin thi, par ab yah mana jaataa he ki ye keshikeey reeti se keshika nalee dwaara jad se unche tane ke bhaag main pahunch jate hai. paudhon ke sharir kaa jal vayumandal ke sampark main pattee ke chhidr dwaara aata he. yahan bhi jal ke kan vaayu main nikal jate hai, yadi vaayu main jal kaa sandran kam he. jaise bhiige kapade kaa jal vashpibhoot ho vaayu main nikalataa he, thik usee prakaar yah bhi ek bhautik kaary he. ab prashn yah uthta he ki paudhon ko har kaary ke liye urja kahan se milti he tathaa urja kaise ek prakaar se duusare prakaar main badal jaati he. sankshep main kaha ja saktaa he ki parnaharith par prakaash padane se prakaash kii urja ko parnaharith pakad kar carbondiaksaide or jal dwaara glucose or oxygen banaata he. ye hi urja ke strot hai . prakruti main paudhon dwaara nitrogen kaa chakra bhi chalata he. paudhon kii vruddhi main prakaash kaa yoga bade mahatv kaa he. prakaash se hi paudhon kaa aakaar or bhaar badhate hai tathaa nae utakon or aakaar yaa daaliyon kaa nirmaan hota he. jin padpon ko prakaash nahin miltaa, ve pile padane lagate hai. aise padpon ko pandurit kehete hai. prakaash ke samay, deeptikaal, par hi paudhe kii pattee bananaa, jhadanaa, tathaa pushp bananaa nirbhar karata he. ise deeptikalitha kehete hai. 24 ghante ke chakra main kitna prakaash aavashyak he taaki paudhon main phool lag sake, ise kranthik deeptikaal kehete hai. kuch paudhe deergh deeptikali hote hai or kuch alp deeptikali or kuch udasin hote hai. is jaankaree se jis paudhe main phool na chahen usamen phool kaa bananaa roak sakate hai or jahaan phool chaahate hai vahaan phool asamay main hi lagava sakate hai. vayutap kaa bhi paudhon par, visheshkar unke phoolne or phalne par, prabhaav padataa he. iske adhyayan ko phinology kehete hai. yah sab hormone naamak padaarthon ke banane ke kaaran hota he. paudhon main hormonon ke atirikt vitamin bhi banate hai, jo jantu or manushyon ke liye samaan rup se aavashyak or hitkaari hote hai. paudhon main gamnshiltaa bhi hoti he. ye prakaash kii disha main gaman karte hai. aisi gati ko prakaashanuvarthi or kriya ko prakaash kaa anuvartan kehete hai. prithvi ke khinchaav ke kaaran bhi paudhon main gati hoti hai, ise geotropism kehete hai.
 iske antargat un paudhon kaa adhyayan kiya jaataa he, jo karodon varsh purv prithvi par rahete the, par ab kahin nahin paae jate or ab fossil ban chuke hai. unke avshesh pahaad kii chattaanon, koyale kii khaanon ityadi main milte hai. chunki paudhe ke sabhi bhaag ek se jude nahi milte, isaliye har ang kaa alag alag naam diya jaataa he. inhen formginas kehete hai. puraane samay ke kaal ko bhuvaigyanik samay kehete hai. yah cambrian-purv-mahakalp se shuru hota he, jo lagbhag paanch arab varsh purv tha. us mahakalp main jeevanu shaiwal or kavak kaa janm hua hoga. doosraa peliosoik kehalaata he, jisamen kareeb 60 karod se 23 karod varsh purv kaa yug sammilit he. shuru main kuch samudri paudhe, phir parnaharith, parngaudbhid or ant main anavrutbiji paudhon kaa janm hua he. taduparant madhyajivi mahakalp shuru hota he, jo chah karod varsh purv samaapt hua. is kalp main bade bade oonche, nukili patteevale, anek anavrutbiji pedo kaa samrajya tha. jantuon main bhi atyant bhimkaay dinasor or bade bade saanp ityadi paidaa hue. sinaazoik kalp main dviviji, evam ekbiji paudhe tathaa stanadhariyon kaa janm hua.
 inke atirikt jo padap manushya ke kaam aate hai, unhen aarthik vanaspati kehete hai. yon to hajaaron paudhe manushya ke naanaa prakaar ke kaam main aate hai, par kuch pramukh paudhe is prakaar hai :
 ann - gehun, dhan, chanaa, jau, matar, arhar, makka, jowar ityadi.
 fal - aam, seb, amaruud, santara, neembu, katahal ityadi.
 peya - chaay, kaaphi ityadi.
 saag sabji - aalu, paraval, paalak, gobhi, tamaato, muuli, nenua, kakadi, lowki ityadi.
 reshe banaanevaale padap - kapaas, simal, san, jute ityadi.
 lugdiwale padap - sab prakaar ke ped, baans, sawai ghaas, eekh ityadi.
 davaavale padap - effidra, aconitem, dhawarbarua, sarpgandha or anek duusare paudhe.
 imarti lakadeewaale padap - tik, sakhu, shisham, aabnoos, akhrot ityadi.
