 swami vivekanand antarrashtriya sabha centre, 
 11vaan vishwa hindi sammelan 18 agast se 20 agast 2018 tak morishas kii rajdhani port lui main yojit hoga. is sammelan kaa aayojan bharat sarkaar ke videsh mantralay dwaara morishas sarkaar ke sahyog se hoga. is sammelan kii yojana kaa nirnay sitambar 2015 main bhopal main yojit 10wein vishwa hindi sammelan main liya gaya tha. is sammelan ke liye kendriya yaa mukhya aayojak videsh mantralay hi he. is shrunkhlaa kaa pehla sammelan 1975 main nagpur main yojit kiya gaya tha. tab se, vishwa ke alag-alag bhaagon main, aise 10 sammelan yojit kiye ja chuke hai.
 is sammelan kaa mukhya vishay "hindi vishwa or bhartiya samskruti" he or aayojan sthal swami vivekanand antarrashtriya sabha centre, pai, morishas he. yahaan hindi bhashaa ke vikaas se sambandhit kai pradarshaniyaan lagaai jaaengi. sammelan ke ek din pehle morishas main ganga aarti kaa kaarykram hoga. ganga ko bhartiya samskruti kaa pratik mana jaataa he or sansar main bhartiya log ganga ko maa ke samaan maanate hai. sammelan ke dauraan shaam ko bhartiya saanskrithik sambandh parishad dwaara saanskrithik kaarykram or kavi sammelnon kaa aayojan hoga. dainik sammelan-samachar patr, sammelan-smarika bhi prakashit kiye jaaenge. yahaan hue shaikshik satron main hui charchaaon or sujhaavon ke aadhaar par report bhi prakashit hogi. is prakaar kii sabhi sammelan samagriyon ko taiyaar karne or prakaashan main vishwa hindi sachivalay kii mahatvapurn bhoomika hogi. is avasar par bhartiya saanskrithik sambandh parishad dwaara "gagananchal" kaa ek sammelan-vishesh ank bhi nikaala jayega jo sammelan ko samarpit hoga. pichley sammelnon ke anusaar is baar bhi sammelan ke dauraan bharat evam anya deshon ke hindi vidwaanon ko hindi ke kshetra main unke vishesh yogadan ke liye "vishwa hindi sammaan‚Äù se sammanit karne kii yojana he. 
 is sammelan ke liye vishesh rup se ek jalsthal bhi taiyaar kiya gaya he: https://vishwahindisammelan.gov.in. yahaan sammelan se sambandhit sabhi soochnaaon kii jaankaree uplabdh rahati he. is jalsthal evam pratik chihn kaa locarpan sushamaa swaraj, videsh mantri or lila devi dukhun luchhuman, shiksha va maanav sansaadhan, tritiyak shiksha evam vaigyanik anusandhan mantri, morishas dwaara sanyukt rup se10 april 2018 ko nai dilli sthit videsh mantralay ke jawaharlal nehru bhawan main kiya gaya tha.
 
 sammelan ke liye upyukt logo ke chayan hetu 60 hajaar rupye kii raashi ke puraskaar ke saath mantralay dwaara ek sammelan pratik chihn roopankan pratiyogita yojit kii gai thi. pratik chihn chayan samiti ke sahyog se, sammelan ke liye is pratiyogita dwaara ek upyukt pratik chihn kaa chayan kiya gaya he.
 sammelan ke liye upyukt logo ke chayan hetu 60 hajaar rupye kii raashi ke puraskaar ke saath mantralay dwaara ek sammelan pratik chihn roopankan pratiyogita yojit kii gai thi. pratik chihn chayan samiti ke sahyog se, sammelan ke liye is pratiyogita dwaara ek upyukt pratik chihn kaa chayan kiya gaya he.
