 bharat ke rashtriya dhvaj jise tirangaa bhi kehete hai, teen rang kii kshaitij pattiyon ke bich nile rang ke ek chakra dwaara sushobhit dhvaj he. isaki abhiklpana pingali vankaiya ne kii thi. ise 15 agast 1947 ko angrejon se bharat kii swatantraaa ke kuch hi din purv 22 july, 1947 ko yojit bhartiya samvidhan-sabha kii baithak main apanaaya gaya tha. isamen teen samaan chaudaai kii kshaitij pattiyaan hai, jinamein sabase upar kesaria, bich main shwet ore neeche gahare hare rang kii pattee he. dhvaj kii lambaai evam chaudaai kaa anupaat 3:2 he. safed pattee ke madhya main gahare nile rang kaa ek chakra he jisamen 24 aare hote hai. is chakra kaa vyas lagbhag safed pattee kii chaudaai ke baraabar hota he va rup sarnath main sthit ashok stambh ke sher ke sheershafalak ke chakra main dikhne vaale kii tarah hota he. bhartiya rashtradhvaj apane aap mai hi bharat kii niti ko darshata hua dikhaai detaa he. aatmaraksha, shanti, samruddhi or sadaiv vikaas kii ore agrasar. 
 rashtriya jhanda nirdishtikaran ke anusaar jhanda khadimen hi bananaa chahie. yah ek vishesh prakaar se haath se kaate gaye kapade se banataa he jo mahatma gandhi dwaara lokapriy banaaya gaya tha. in sabhi vishistataaon ko vyapak rup se bharat main sammaan diya jaataa hai bhartiya dhvaj samhita ke dwaara iske pradarshan or prayog par vishesh niyantran he. dhvaj kaa heraldic varnan is prakaar se hota he:
 gandhi ji ne sabase pehle 1921 main congress ke apane jhande kii baat kii thi. is jhande ko pingali venkaiya ne dizin kiya tha. isamen do rang the laal rang hinduon ke liye or haraa rang muslimon ke liye. bich main ek chakra tha. baad main isamen anya dharmo ke liye safed rang joda gaya. swatantraaa prapti se kuch din pehle samvidhan sabha ne rashtradhvaj ko sanshodhit kiya. isamen charakhe kii jagah ashok chakra ne lee. is nae jhande kii desh ke duusare raashtrapati sarvapalli radhakrishnan ne phir se vyakhya kii.
 21 feet guna 14 feet ke jhande puure desh main keval teen kilon ke upar fahraae jate hai. madhya pradesh ke gwalior jile main sthit kila unamem se ek he. iske atarikt karnataka kaa nargund kile or maharashtra kaa panahaalaa kile par bhi sabase lambe jhande ko fahraaya jaataa he.
 1951 main pehali baar bhartiya maanak beuro ne pehali baar rashtradhvaj ke liye kuch niyam tay kiye. 1968 main tirangaa nirmaan ke maanak tay kiye gaye. ye niyam atyant kade hai. keval khaadi yaa haath se kata gaya kapadaa hi jhanda banane ke liye upyog kiya jaataa he. kapadaa bunane se lekar jhanda banane tak kii prakriya main kai baar isaki testing kii jaati he.jhanda banane ke liye do tarah kii khaadi kaa prayog kiya jaataa he. ek vah khaadi jisase kapadaa banataa he or doosraa khaadi-taat. khaadi ke keval kapaas, resham or oon kaa prayog kiya jaataa he. yahaan tak kii isaki bunai bhi samanya bunai se bhinn hoti he.ye bunai behad durlabh hoti he. ise keval puure desh ke ek darjan se bhi kam log jaanate hai. dharwan ke nikat gadag or karnataka ke bagalkot main hi khaadi kii bunai kii jaati he. jabaki '''hubli''' ek maatr license praapt santhaan he jahaan se jhanda utpaadan va aapurti kii jaati he.bunai se lekar bazaar main pahunchane tak kai baar biies prayogshaalaon main iskaa pareekshan hota he. bunai ke baad saamagree ko pareekshan ke liye bheja jaataa he. kade gunvattta pareekshan ke baad use waapas kaarkaane bhej diya jaataa he. iske baad use teen rango main ranga jaataa he. centre main ashok chakra ko kadha jaataa he. uske baad ise phir pareekshan ke liye bheja jaataa he. biies jhande kii jaanch karata he iske baad hi ise bazaar main bechney ke liye bheja jaataa he.
 yah dhvaj bharat kii swatantraaa ke sangram kaal main nirmit kiya gaya tha. varsh 1857 main swatantraaa ke pehle sangram ke samay bharat raashtra kaa dhvaj banane kii yojana bani thi, lekin vah andolan asamay hi samaapt ho gaya tha or uske saath hi vah yojana bhi bich main hi atak gai thi. vartmaan rup main pahunchane se purv bhartiya rashtriya dhvaj anek padaavon se gujara he. is vikaas main yah bharat main rajnatik vikaas kaa parichaayak bhi he. kuch aitihaasik padaav is prakaar hai :-
 british east india company kaa 1801 kaa dhwaja.
 british sarkaar ke adheen bharat kaa jhanda.
 british bhartiya pataakaa blue star india ke saath nausena dhvaj ke rup main prayog kiya jaataa rahaa jhanda.
 tirangaa jhanda jo centre main ek charkha ke saath safed, hare or laal kaa he. gandhi kaa dhvaj, 1921 main congress kii baithak main pesh kiya.
  swaraj dhvaj, aadhikarik taur par 1931 main congress dwaara apanaaya gaya.
 kolkata flanga.
 bharat ke rashtriya dhvaj kii upree pattee main kesaria rang he jo desh kii shakti or saahas ko darshata he. bich kii pattee kaa shwet dharm chakra ke saath shanti or satya kaa pratik he. nichali hari pattee urvartaa, vruddhi or bhoomi kii pavitrataa ko darshaati he. safed pattee par bane chakra ko dharm chakra kehete hai. is dharm chakra ko vidhi kaa chakra kehete hai jo tritiy shatabdi isa purv maury samraat ashok dwaara banaae gaye sarnath kii laat se se liya gaya he. is chakra main 24 aare yaa tiliyon kaa arth he ki din- raatri ke 24 ghante jivan gatisheel he or rukne kaa arth mrityu he.
 bhartiya dhvaj main nimna anumaanit rangon ke antaran prayog hote hai. dhvaj main jo kesaria, shwet, haraa tathaa nila rang he vah achtmal aar.ji.bi va web rangon main ; siemvaike ke samakaksh; daai rang or pentone ke baraabar sankhya hal he.
 aadhikarik sheersh pattee ke mul -rang kaddu ke sabase kareeb-siemvaike ; tru deep bhagava ) or ) hai.
 1950 main bharat ke ganatantr banane ke uparaant, bhartiya maanak beuro ne 1951 main pehali baar dhvaj kii kuch vishistataaen bataayin. ye 1964 main sanshodhit kii gayin, jo bharat main metric pranali ke anuroop thim. in nirdeshon ko aage chalakar 17 agast 1968 main sanshodhit kiya gaya. ye disha nirdesh atyant kade hai or jhande ke vinirmaan main koi dosha ek gambhir aparaadh samajha jaataa he, jiske liye jurmaana yaa jail yaa donon sajaaen bhi ho sakati hai.
 beuro of indian standard dwaara rashtradhvaj ko taiyaar karne ke teen dastavej jari kiye gaye hai. isamen kaha gaya he ki sabhi jhande khaadi ke silk yaa coton ke honge. jhande banane kaa maanak 1968 main tay kiya gaya jise 2008 main pun: sanshodhit kiya gaya. tirange ke liye nau standard sies tay kiye gaye hai. sabase bada jhanda 21 feet lanbaa or 14 feet chaudaa hota he. sabase pehle bangaloru se lagbhag 550 kimi dur sthit bagalkot jile ke khaadi gramodyog sayukt sangh main kapade ko bahut dhyaan se kata or buna jaataa he. iske baad kapade ko teen alag-alag lot banaae jate hai. in ko tirange ke teen alag-alag rango main daai kiya jaataa he. daai kiye hue kapade bangaloru se 420 kimi sthit hubli ikai main bhej die jate hai. yahaan inhen agal-alag sies ke anusaar kaata jaataa he. kate hue kapade ko hubli main hi sila jaataa. yahaan lagbhag 40 mahilaayein pratidin 100 ke kareeb jhande silti hai. kate hue safed kapade par chakra print kiya jaataa he. iske baad tirange kii teenon rang ke kapade kii silaai kii jaati he. silaai ke baad kapade ko pes kiya jaataa he.
 keval khaadi yaa haath se kata gaya kapadaa hi jhande ke liye upyukt mana jaataa he. khaadi ke liye kaccha maal keval kapaas, resham or oon hai. jhanda banane main do tarah ke khaadi kaa upyog kiya jaataa he, ek vah khaadi, jisase kapada banataa he or doosraa he khaadi-taat, jo bej rang kaa hota he or khambhe main pahanaaya jaataa he. khaadi taat ek asaamaanya prakaar kii bunai he jisamen teen dhaagon ke jaal jaise banate hai. yah paramparaagat bunai se bhinn he, jahaan do dhaagon ko buna jaataa he. is prakaar kii bunai atyant durlabh he, is kaushal ko banaae rakhane vaale bunakar bharat main ek darjan se bhi kam hai. disha-nirdesh main yah bhi bataaya gaya he ki prati varg centimetre main 150 sutara hone chahie, iske saath hi kapade main prati chaar sutara or ek varg foot kaa shuddh bhaar 205 gram hi hona chaiye. is buni khaadi ko do ikaayiyon se praapt kiya jaataa he, dharwar ke nikat gadag se or uttari karnataka ke bagalkot jilon se. vartmaan main, hubli main sthit karnataka khaadi gramodyog sanyukt sangh ko hi ek maatr license praapt he jo jhanda utpaadan or aapurti karata he. yadhyapi bharat main jhanda vinirmaan ikaayiyon kii sthapana kii anumati khaadi vikaas or gramin udyog ayog dwaara diya jaataa he parantu yadi disha-nirdeshon kii avagya kii gayi to biies ko inhen radd karne ke saare adhikaar praapt hai.
 bunai puri hone ke baad, saamagree ko pareekshan ke liye biies prayogshaalaon main bheja jaataa he. kade gunvattta pareekshan karne ke baad, yadi jhanda anumodith ho jaataa he to, use kaarkaane waapas bhej diya jaataa he. tab use prakshalit kar sambandhit rangon main rang diya jaataa he. centre main ashok chakra ko screen mudrit, stencield yaa kaadha jaataa he. vishesh dhyaan is baat ko diya janaa chahie ki chakra acchhee tarah se miltaa ho or donon taraf thik se dikhaai detaa ho. biies jhande kii jaanch karata he or tabhi vah bechaa ja saktaa hai. bharat main salanaa lagbhag chaar karod jhande bikate hai. bharat main sabase bada jhanda rajya prashasnic mukhyalay, maharashtra ke mantralay bhawan se fahraaya jaataa he.
 26 janvari 2002 ko bhartiya dhvaj samhita main sanshodhan kiya gaya or swatantraaa ke kai varsh baad bharat ke nagarikon ko apane gharon, karyaalayon or factriyon aadi sansthaanon main na keval rashtriya diwason par, balki kisi bhi din bina kisi rukaawat ke fahraane kii anumati mil gai. ab bhartiya naagarik rashtriya jhande ko kahin bhi or kisi bhi samay fahraa sakate he, basharte ki ve dhvaj kii samhita kaa kadai se paalan karen or tirange ke sammaan main koi kami na aane den. suvidha kii drushti se bhartiya dhvaj samhita, 2002 ko teen bhaagon main baanta gaya he. samhita ke pehle bhaag main rashtriya dhvaj kaa saamaanya vivaran he. samhita ke duusare bhaag main janata, nijee sanghathanon, shaikshik sansthaanon aadi ke sadasyon dwaara rashtriya dhvaj ke pradarshan ke vishay main bataaya gaya he. samhita kaa teesraa bhaag kendriya or rajya sarkaron tathaa unke sanghathanon or abhikaranon dwaara rashtriya dhvaj ke pradarshan ke vishay main jaankaree detaa he.
 26 janvari 2002 vidhaan par aadhaarit kuch niyam or viniman hai ki dhvaj ko kis prakaar fahraaya jaae :
 adhik jaankaree bhartiya dhvaj samhita main dekhi ja sakati he. bhartiya rashtriya dhvaj bharat ke nagarikon kii aashaaen or aakankshaayen darshata he. yah desh ke rashtriya gaurav kaa pratik he.
 san 2002 se pehle, bharat kii aam janata ke log keval gine chune rashtriya tyoharon ko chhod saarvajanik rup se rashtriya dhvaj fahraa nahin sakate the. ek udyogpati, naveen jindal ne, dilli ucch nyaayalay main, is pratibandh ko hataane ke liye janhit main ek yachika daayar kii. jindal ne jaan boojh kar, jhanda samhita kaa ulanghan karte hue apane karyaalay kii imaarat par jhanda fahraaya. dhvaj ko jabt kar liya gaya or un par mukadmaa chalaane kii chetavanee di gai. jindal ne bahes kii ki ek naagarik ke rup main maryaada or sammaan ke saath jhanda fahraana unka adhikaar he or yah ek tarah se bharat ke liye apane prem ko vyakt karne kaa ek madhyam he. tadoparaant kendriya mantrimandal ne, bhartiya jhanda samhita main 26 janvari 2002, ko sanshodhan kiye jisamen aam janata ko varsh ke sabhi dinon jhanda fahraane kii anumati di gayi or dhvaj kii garima, sammaan kii raksha karne ko kaha gaya.
 bhartiya sangh main ve.yashavanth sharma ke maamle main kaha gaya ki yah dhvaj samhita ek kaanoon nahin he, samhita ke pratibandhon kaa paalan karnaa hoga or rashtriya dhvaj ke sammaan ko banaae rakhana hoga. rashtriya dhvaj ko fahraana ek purna adhikaar nahin he, par is kaa paalan samvidhan ke anuchhed 51-e ke anusaar karnaa hoga.
 bhartiya kanoon ke anusaar dhvaj ko hameshaa 'garima, nishtha or sammaan' ke saath dekhnaa chahie. "bharat kii jhanda samhita-2002", ne pratikon or naamon ke adhinium, 1950" kaa atikaraman kiya or ab vah dhvaj pradarshan or upyog kaa niyantran karata he. sarkari niyamon main kaha gaya he ki jhande kaa sparsh kabhi bhi jameen yaa pani ke saath nahin hona chahie. us kaa prayog mezposh ke rup main, yaa manch par nahin dhakaa ja saktaa, isse kisi murti ko dhakaa nahin ja saktaa na hi kisi aadharshila par daalaa ja saktaa tha. san 2005 tak ise poshaak ke rup main yaa vardi ke rup main prayog nahin kiya ja saktaa tha. par 5 july 2005, ko bharat sarkaar ne samhita main sanshodhan kiya or dhvaj ko ek poshaak ke rup main yaa vardi ke rup main prayog kiye jane kii anumati di. haalanki iskaa prayog qamar ke neeche vaale kapadey ke rup main yaa jaanghiye ke rup main prayog nahin kiya ja saktaa he. rashtriya dhvaj ko takiye ke rup main yaa roomaal ke rup main karne par nishedh he. jhande ko jaanboojhkar ulta, rakhaa nahin kiya ja saktaa, kisi main dubaaya nahin ja saktaa, yaa phulon kii pankhudiyon ke alaava anya vastu nahin rakhi ja sakati. kisi prakaar kaa sarnama jhande par ankit nahin kiya ja saktaa he.
 jhande ko sanbhaalane or pradarshit karne ke anek paramparaagat niyamon kaa paalan karnaa chahie. yadi khule main jhanda fahraaya ja rahaa he to hameshaa suryoday par fahraaya janaa chahie or suryaast par utaar dena chahie chaahe mausam kii sthiti kisi bhi ho. 'kuch vishesh paristhitiyon' main dhvaj ko raat ke samay sarkari imaarat par fahraaya ja saktaa he.
 jhande kaa chithran, pradarshan, ulta nahin ho saktaa naa hi ise ulta fahraaya ja saktaa he. samhita parampara main yah bhi bataaya gaya he ki ise lamb rup main latakaaya bhi nahin ja saktaa. jhande ko 90 ansh main ghumaya nahin ja saktaa yaa ulta nahin kiya ja saktaa. koi bhi vyakti dhvaj ko ek kitaab ke samaan upar se neeche or baayein se daayen pard saktaa he, yadi ise ghumaya jaae to parinaam bhi ek hi hona chahie. jhande ko buree or gandi sthiti main pradarshit karnaa bhi apmaan he. yahi niyam dhvaj fahraate samay dhvaj stambhon yaa rassiyon ke liye he. in kaa rakrakhaav acha hona chahie.
 jhande ko sahi rup main pradarshit karne ke liye kuch niyamon kaa paalan karnaa padataa he. yadi ye kisi bhi manch ke peeche diwaar par samaanaantar rup se failaa die gaye hai to unka fahraav ek duusare ke paas hone chahie or kesaria rang sabase upar hona chahie. yadi dhvaj diwaar par ek chote se dhvaj stambh par pradarshit he to use ek kone par rakh kar latakaana chahie. yadi do rashtriya jhande pradarshit kiye ja rahe hai to ulti disha main rakhana chahie, unke fahraav kareeb hona chahie or unhen puri tarah failaana chahie. jhande kaa prayog kisi bhi mej, manch yaa bhawanon, yaa kisi gheraav ko dhakne ke liye nahin karnaa chahie.
 jab rashtriya dhvaj kisi company main anya deshon ke dhwajon ke saath baahar khule main fahraaya ja rahaa ho to uske liye bhi anek niyamon kaa paalan karnaa hoga. use hameshaa sammaan diya janaa chahie. iskaa arth yah he ki jhanda sabase dayee ore ho. latin varnmaala ke anusaar anya deshon ke jhande vyavasthit hone chahie. sabhi jhande lagbhag ek hi aakaar ke hone chahie, koi bhi dhvaj bhartiya dhvaj kii tulana main bada nahin hona chahie. prayek desh kaa jhanda ek alag stambh par hona chahie, kisi bhi desh kaa rashtriya dhvaj ek ke upar ek, ek hi stambh par fahraana nahin chahie. aise samay main bhartiya dhvaj ko shuru main, ant main rakhaa jaae or varnakram main anya deshon ke saath bhi rakhaa jaae. yadi jhandon ko golakaar main fahraana ho to rashtriya dhvaj ko chakra ke shuruyaat main rakh kar anya deshon ke jhande ko dakshinavart tareeke se rakhaa janaa chahie, jab tak ki koi dhvaj rashtriya dhvaj ke bagal main na aa jaae. bharat kaa rashtriya dhvaj hameshaa pehle fahraaya janaa chahie or sabase baad main utaara janaa chahie.
 jab jhande ko guna chihn ke aakaar main rakhaa jaataa he to bhartiya dhvaj ko saamne rakhana chahie or anya dhwajon ko dayee ore hona chahie. jab sanyukt raashtra kaa dhvaj bhartiya dhvaj ke saath fahraaya ja rahaa he, to use donon taraf pradarshit kiya ja saktaa he. saamaanya taur par dhvaj ko disha ke anusaar sabase dayee ore fahraaya jaataa he.
 jab jhanda anya jhandon ke saath fahraaya ja rahaa ho, jaise korporate jhande, vigyaapan ke binar hon to niyamanusaar anya jhande alag stambhon par hai to rashtriya jhanda bich main hona chahie, yaa prekshkon ke liye sabase bain ore hona chahie yaa anya jhandon se ek chaudai oonchi honi chahie. rashtriya dhvaj kaa stambh anya stambhon se aage hona chahie, yadi ye ek hi samooh main hai to sabase upar hona chahie. yadi jhande ko anya jhandon ke saath juluus main le jaaya ja rahaa ho to jhande ko juluus main sabase aage hona chahie, yadi ise kai jhandon ke saath le jaaya ja rahaa he to ise juluus main sabase aage hona chahie.
 jab jhanda kisi band kamare main, saarvajanik baithkon main yaa kisi bhi prakaar ke sammelnon main, pradarshit kiya jaataa he to dayee ore rakhaa janaa chahie kyonki yah sthaan adhikarik hota he. jab jhanda haul yaa anya baithak main ek vaktaa ke bagal main pradarshit kiya ja rahaa ho to yah vaktaa ke daahine haath par rakhaa janaa chahie. jab ye haul ke anya jagah par pradarshit kiya jaataa he, to use darshakon ke daahine ore rakhaa janaa chahie. 
 kesaria pattee ko upar rakhte hue is dhvaj ko puri tarah se failaa kar pradarshit karnaa chahie. yadi dhvaj ko manch ke peeche kii diwaar par lamb main lataka diya gaya he to, kesaria pattee ko upar rakhte hue darshekon ke saamne rakhana chahie taaki sheersh upar kii ore ho.
 yadi jhanda kisi juluus yaa parade main anya jhande yaa jhandon ke saath le jaaya ja rahaa he to, jhande ko juluus ke dahine ore yaa sabase aage bich main rakhana chahie. jhanda kisi murti yaa smarak, yaa pattica ke anaavaran ke samay ek vishistataa ko liye rahata he, par use kisi vastu ko dhakne ke liye prayog nahin karnaa chahie. sammaan ke chihn ke rup main ise kisi vyakti yaa vastu ko dhankna nahin chahie. palaton ke rangon, sanghathanaatmak yaa sansthagat jhandon ko sammaan ke chihn rup main dhakaa ja saktaa he. 
 kisi samaaroh main fahraate samay yaa jhande ko utaarte samay yaa jhanda kisi parade se guzar rahaa he yaa kisi samiksha ke dauraan, sabhi upasthit vyaktiyon ko dhvaj kaa saamana karnaa chahie or dhyaan se khadey hona chahie. vardi pahane logon ko upyukt salaami prastut kerani chahie. jab jhanda stambh se guzar rahaa ho to, logon ko dhyaan se khadey hona chahie yaa salaami deni chahie. ek ganmaanya atithi ko sir ke poshaak ko chhod kar salaami leni chahie. jhanda-vandan, rashtriya gaan ke saath liya janaa chahie.
 vaahanon par rashtriya dhvaj lagane ke liye visheshadhikaar hote hai, raashtrapati, up raashtrapati,pradhanmantri, rajyapal or uparajyapal, mukhyamantri, mantrimandal ke sadsy or bhartiya sansad ke kanishtha mantrimandal ke sadsy, rajya vidhansabhaon ke sadsy, loksabhaa ke vaktaaon or rajya vidhaan sabhaaon ke sadasyon, rajya sabha ke adhyakshon or rajya ke vidhaan sabha parishad ke sadsy, bharat ke sarvocch nyaayalay or ucch nyaayalayon ke nyaayadhishon or jal sena, thal sena or nau sena ke adhikarikyon ko jo dhvaj shreneen main aate hai, ko hi adhikaar praapt hai. ve apni kaaron par jab bhi ve jaruri samajhe jhanda prardashit kar sakate hai. jhande ko ek nishchit sthaan se prardashit karnaa chahie, jo car ke bonete ke bich main drudh ho yaa car ke aage dayee taraf rakhaa janaa chahie. jab sarkaar dwaara pradaan kiye gaye car main koi videshi ganmaanya atithi yatra kar rahaa he to, hamaara jhanda car ke dayee ore pravaahit hona chahie or videsh kaa jhanda bain ore udata hona chahie.
 jhande ko vimaan par pradarshit karnaa chahie yadi raashtrapati, uparashtrapati, pradhanmantri videsh daure par ja rahe hon. rashtriya dhvaj ke saath, anya desh kaa jhanda jahaan ve ja rahe hai yaa us desh kaa jhanda jahaan yatra ke bich main viraam ke liye tehra jaataa he, us desh ke jhande ko bhi shishtachar or sadbhaavna ke sanket ke rup main pravaahit kiya ja saktaa he. jab raashtrapati bharat ke daure par hai, to jhande ko potarohan karnaa hoga jahaan se ve chadhate yaa utarate hai. jab raashtrapati vishesh railgadee se desh ke bheetar yatra kar rahen hon to jhanda stesan ke platform kaa saamana karte hue chaalaak ke dibbe se laga rahanaa chahie jahaan se train chalati hai. jhanda keval tabhi pravaahit kiya jayega jab vishesh train sthir he, yaa jab us stesan par aa rahi ho jahaan use ruknaa ho.
 shok ke samay, raashtrapati ke nirdesh par, unke dwaara bataaye gaye samay tak jhanda aadha pravaahit hona chahie. jab jhande ko aadha jhukaa kar fahraana k he to pehle jhande ko sheersh tak badha kar phir aadhe tak jhukaana chahie. suryaast se pehle yaa uchit samay par, jhanda pehle sheersh tak badha kar phir use utaarna chahie. keval bhartiya dhvaj aadha jhukaa rahegaa jabaki anya jhande saamaanya oonchai par rahenge.
 samast bharat main raashtrapati, uparashtrapati, pradhanmantriyon kii mrityu par jhanda aadha jhukaa rahegaa. lok sabha ke adhyaksh yaa bharat ke sarvocch nyaayalay ke mukhya nyaayadhish ke shok ke samay jhanda dilli main jhukaaya jaataa he or kendriya mantrimandal mantri ke samay dilli main or rajya kii rajdhaniyon main bhi jhukaaya jaataa he. rajya mantri ke nidhan par shokswaroop maatr dilli main hi jhukaaya jaataa he. rajya ke rajyapal, uparajyapal or mukhyamantri ke liye rajya or ghatak rajyon main jhukaaya jaataa he. yadi kisi bhi ganmaanya atithi ke marane kii soochna dopaher main praapt hoti he, yadi antim sanskaar nahin hue hai to upar bataaye gaye sthanon main duusare din bhi jhanda aadha fahraaya jayega. antim sanskaar ke sthaan par bhi jhanda aadha fahraaya jayega.
 ganatantr diwas, swatantraaa diwas, gandhi jayanti, rashtriya saptaah, kisi bhi rajya ke varshaganth yaa rashtriya anand ke din, kisi bhi anya vishesh din, bharat sarkaar dwaara nirdisht kiye gaye din par mritak ke awaas ko chhodkar jhande ko aadha jhukaana nahin chahie. yadi shav ko shok kii avadhi kii samaapti se pehle hataa diya jaataa he to dhvaj ko purna mastul sthiti main uthaaya janaa chahie. kisi videshi ganmaanya vyaktiyon kii mrityu par grih mantralay se vishesh nirdesh se rajya main shok kaa paalan kiya jayega. haalanki, kisi bhi videsh ke pramukh, yaa sarkaar ke pramukh kii mrityu par, us desh ke pratyaayit bhartiya mishan uparyukt dinon main rashtriya dhvaj fahraa sakate hai. rajya ke avasaron, sena, kendriya ardh sainik balon kii anteyshti par, jhande ke kesaria pattee ko sheersh par rakhkar tikt yaa taabut ko dhak dena chahie. dhvaj ko kabr main neeche nahin utaarna chahie yaa chita main jalaana nahin chahie.
 jab jhanda kshatigrast he yaa mailaa ho gaya he to use alag yaa niradarpurn dhang se nahin rakhana chahie, jhande kii garima ke anuroop visarjeet / nasht kar dena chahie yaa jala dena chahie. tirange ko nasht karne kaa sabase acha tarika he, uskaa ganga main visarjan karnaa yaa uchit sammaan ke saath dafna dena.
