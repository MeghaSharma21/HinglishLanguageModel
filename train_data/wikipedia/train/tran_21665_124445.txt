 ramdulaare trivedi sanyukt rajya agra va avadh ke ek pramukh krantikari the. unhone asahyog aandolan main bhaag liya tha jiske kaaran unhen chha: maheene ke kathor karawas kii sazaa kaatani padi. jail se chhootakar aaye to ram prasad 'bismil' dwaara gathit hindustan republican association ke sakriy sadsy ban gayi. ve ek sachche swatantrata senaanee the. unhen kakori kand main keval paanch varsh ke sashram karawas kaa dand mila tha. swatantra bharat main unka dehant 11 may 1975 ko kanpur main hua. 1921 se 1945 tak kai baar jail gayi kintu swar nahin badla. pratap or tankaar jaise do do saptahik samachar patron kaa sampaadan kiya. trivedi ji ne kuch pustaken bhi likhi thim jinamein ullekhneey thi-kakori ke diljale jo 1939 main chhapate hi zabt ho gayi. unki yah pustak itihaas kaa ek durlabh dastauez he.
 ram dulaare trivedi kaa janm unnav jile ke karnaai poor gaanv main 1902 ke march maheene main hua tha. bachapan main pita guzar gayi. parivaar main vidhwaa maan or ek chota bhai tha. ganeshashankar vidhyaarthee ne unhen kanpur main scout master kii naukari dilaa di. nai nai naukari lagi thi ki 1921 main asahyog aandolan shuru ho gaya. unhone ek swayamsevak kii haisiyat se usamen shirkat kii or pilibhit main giraftaar kar liye gayi. sazaa hui or bareli jail bhej diye gayi. vahaan unki mulaakaat roshan singh se hui jo us samay shahjahanpur ke sakriy sadsy ke rup main pehle se hi sazaa kaat rahe the. jail main inhen chakki pisane ko di gayi to jailer se bhid gayi jiske kaaran badi maar padi kintu chakki nahin pisi. jail kii police dwaara bhayankar yatnaayen di gayin kintu ve ek hi uttar dete rahe - "chakki auraten pisati hai, mard nahin." aakhirkaar tanhai kii kothri main daal diya gaya.
 1924 main sthapit hindustan republican association ke sadasyon main trivedi ji kaa pramukh yogadan tha. yahi sanstha baad main hindustan socialist republican association main tabdeel ho gayi. unhen krantikari gatividhiyon main bhaag lene ke kaaran giraftaar kiya gaya. kakori kand ke mukademe ke faisle main unhen 1926 main keval paanch varsh kii sajaa hi sunaayi gayi kyonki unke khilaaf police koi pukhta saboot nahin juta saki.
 jail se chhootakar aane ke baad unhone pehle pratap main kaam kiya fir apana akhbaar tankaar nikaala. aaajeevan khaadi ke atirikt unhone nan to koi anya vastra pahana or na hi apane swabhimaan kii keemat par kisi se kabhi samjhauta kiya.
 trivedi ji bareli central jail se chhootakar kanpur aa gayi. kanpur aane ke baad vivaah kiya, do putriyon ko janm dene ke baad patni chal bases. apane chote bhai ke parivaar ke saath rahete hue puraa jivan kaat diya. sarkaar ke khilaaf lekh likhane ke kaaran baar baar kisi na kisi aarope main jail jate rahe. unhone kuch pustaken bhi likhi thim jinamein mukhya hai-
 unki pustak kakori ke diljale british raaj dwaara tatkaal zabt kar lee gayi. jab hindustan azaad ho gaya to yah pustak pun: prakashit hui. trivedi ji ko is baat kaa bahut malaal rahaa ki jawaharlal nehru ne apni aatmakatha meri kahani main kakori kand ke mukademen ko ullekh karne ke yogya hi na samajha jabaki pandit nehru lakhanu jail main krantikariyon se salaah mashvira karne aksar aate the.
 
