  shiksha main gyaan, uchit aacharan or takneekee dakshata, shikshan or vidya prapti aadi samavisht hai. is prakaar yah kaushalon, vyapaaron yaa vyavsaayon evam maansik, naitik or soundaryavishyak ke utkarsh par kendrit he. 
 shiksha, samaaj kii ek peedi dwaara apane se nichali peedi ko apane gyaan ke hastantaran kaa prayaas he. is vichaar se shiksha ek sanstha ke rup main kaam karti he, jo vyakti vishesh ko samaaj se jodne main mahatvapurn bhoomika nibhaati he tathaa samaaj kii samskruti kii nirantarata ko banaae rakhti he. baccha shiksha dwaara samaaj ke aadharbhoot niyamon, vyavasthaaon, samaaj ke pratimaanon evam mulyon ko sikhta he. baccha samaaj se tabhi jud paata he jab vah us samaaj vishesh ke itihaas se abhimukh hota he.
 shiksha vyakti kii antarnihit kshamta tathaa uske vyaktitva kaa viksit karne vaali prakriya he. yahi prakriya use samaaj main ek vayask kii bhoomika nibhaane ke liye samajikrut karti he tathaa samaaj ke sadsy evam ek jimmedaar naagarik banane ke liye vyakti ko aavashyak gyaan tathaa kaushal uplabdh karaati he. shiksha shabd sanskrit bhashaa kii ‘shiksh’ dhaatu main ‘a’ pratyay lagane se bana he. ‘shiksh’ kaa arth he siikhnaa or sikhaanaa. ‘shiksha’ shabd kaa arth hua seekhney-sikhaane kii kriya.
 jab ham shiksha shabd ke prayog ko dekhte hai to mote taur par yah do roopon main prayog main laayaa jaataa he, vyapak rup main tathaa sankuchit rup main. vyapak arth main shiksha kisi samaaj main sadaiv chalane vaali soddeshy saamaajik prakriya he jiske dwaara manushya kii janmajaat shaktiyon kaa vikaas, uske gyaan evam kaushal main vruddhi evam vyavhaar main parivartan kiya jaataa he or is prakaar use sabhy, susanskrit evam yogya naagarik banaaya jaataa he. manushya kshan-pratikshan nae-nae anubhav praapt karata he va karwaata he, jisase uskaa din-pratidan kaa vyavhaar prabhavit hota he. uskaa yah siikhnaa-sikhaanaa vibhinn samoohon, utsavon, patr-patrikaon, doordarshan aadi se anaupchaarik rup se hota he. yahi siikhnaa-sikhaanaa shiksha ke vyapak tathaa vistrut rup main aate hai. sankuchit arth main shiksha kisi samaaj main ek nishchit samay tathaa nishchit sthanon main suniyojit dhang se chalane vaali ek soddeshy saamaajik prakriya he jiske dwaara chaatr nishchit paathyakram ko padhakar anek parikshaon ko uteern karnaa sikhta he.
 shiksha ek gatisheel prakiya he nikhil
 , samajashastriyon, manovaigyanikon va nitikaron ne shiksha ke sambandh main apane vichaar die hai. shiksha ke arth ko samajhane main ye vichaar bhi hamaari sahaayta karte hai. kuch shiksha sambandhi mukhya vichaar yahan prastut kiye ja rahe hai -
 pracheen bharat main shiksha kaa mukhya uddeshy ‘mukti’ kii chaah rahi he . baad main samay ke rup badalane se shiksha ne bhi usee tarah uddeshy badal liye.
 vyavastha kii drushti se dekhen to shiksha ke teen rup hote hai -
  aupchaarik shiksha niraupchaarik shiksha anaupchaarik shiksha
 vah shiksha jo vidyalayon, mahavidhyalayon or vishvavidhyalayon main chalati hai, aupchaarik shiksha kahi jaati he. is shiksha ke uddeshy, paathyacharya or shikshan vidhiyaan, sabhi nishchit hote hai. yah yojanabaddh hoti he or isaki yojana badi kathor hoti he. isamen seekhney waalon ko vidhyalay, mahavidhyalay athwa vishvavidhyalay kii samay sarini ke anusaar kaary karnaa hota he. isamen pariksha lene or pramaan patr pradaan karne kii vyavastha hoti he. is shiksha kii sabase badi visheshta yah he ki yah vyakti, samaaj or raashtra kii aavashyaktaaon kii purti karti he. yah vyakti main gyaan or kaushal kaa vikaas karti he or use kisi vyavsaay athwa udyog ke liye yogya banaati he. parantu yah shiksha badi vyay-saadhy hoti he. isse dhan, samay va urja sabhi adhik vyay karne padate hai.
 vah shiksha jo aupchaarik shiksha kii bhanti vidhyalay, mahavidhyalay, or vishvavidhyalayon kii seemaa main nahin baandhi jaati he. parantu aupchaarik shiksha kii tarah iske uddeshy va paathyacharya nishchit hoti he, fark keval uski yojana main hota he jo bahut lacheelee hoti he. iskaa mukhya uddeshy saamaanya shiksha kaa prasar or shiksha kii vyavastha karnaa hota he. isaki paathyacharya seekhney waalon kii aavashyaktaaon ko dhyaan main rakhkar nishchit kii gai he. shikshanvidhiyon va seekhney ke sthanon va samay aadi seekhney waalon kii suvidhananusaar nishchit hota he. praudh shiksha, satat shiksha, khuli shiksha or duurastha shiksha, ye sab niraupchaarik shiksha ke hi vibhinn rup hai.
 is shiksha kii sabase badi visheshta yah he ki iske dwaara un bacchon/vyaktiyon ko shikshit kiya jaataa he jo aupchaarik shiksha kaa laabh nahin uthaa paae jaise -
 is shiksha dwaara vyakti kii shiksha ko nirantarataa bhi pradaan kii jaati he, unhen apane-apane kshetra ke nae-nae avishkaron se parichit karaayaa jaataa he or tatkaaleen aavashyaktaaon kii purti ke liye prashikshit kiya jaataa he.
 vah shiksha jisaki koi yojana nahin banaai jaati he; jiske na uddeshy nishchit hote hai na paathyacharya or na shikshan vidhiyaan or jo aakasmik rup se sadaiv chalati rahati he, use anaupchaarik shiksha kehete hai. yah shiksha manushya ke jivan bhar chalati he or iskaa us par sabase adhik prabhaav hota he. manushya jivan ke prayek kshan main is shiksha ko letaa rahata he, prayek kshan vah apane sampark main aae vyaktiyon va vaataavaran se sikhta rahata he. bachche kii pratham shiksha anaupchaarik vaataavaran main ghar main rahakar hi puri hoti he. jab vah vidhyalay main aupchaarik shiksha grahan karne aata he to ek vyaktitva ke saath aata he jo ki uski anaupchaarik shiksha kaa pratifal he.
 vyakti kii bhashaa va aacharan ko uchit disha dene, uske anubhavon ko vyavasthit karne, use uski ruchi, rujhaan or yogyatanusaar kisi bhi kaary vishesh main prashikshit karne tathaa jan shiksha ke prachaar evam prasar ke liye hamen aupchaarik or niraupchaarik shiksha kaa vidhaan karnaa aavashyak hota he.
 shiksha pranaaliyon shiksha or prashikshan pradaan karne ke liye, aksar bacchon or yuvaaon ke liye sthapit kii jaati he ek paathyakram chaatro ko kya pataa hona chahie, bodh or shiksha ke parinaam ke rup main karne ke laayak samaj ko paribhaashit karata he. adhyaapan kaa pesha, sikh pradaan karata he jo vidya prapti or nitiyon kii ek pranali, niyamon, parikshaon, sanrachanaon or vittaposhan ko sakasham banaata he or vittaposhan shikshakon ko apni pratibha ke ucchtam kshamta se padhaane main sahaayta karata he. kabhi kabhi shiksha pranali siddhanton yaa aadarshon evam gyaan ko badhaava dene ke liye prayog kii jaati he jise saamaajik abhiyantriki kaha jaataa he visheshtah adhinayakawadi rajyon or sarkaar main yah vayavastha ke raajnneetik durupyog ko badhaava de saktaa he.
