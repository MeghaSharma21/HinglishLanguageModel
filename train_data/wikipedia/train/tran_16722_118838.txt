 antararashtriya mahila diwas har varsh, 8 march ko manaaya jaataa he. vishwa ke vibhinn kshetron main mahilaon ke prati sammaan, prashansa or pyaar prakat karte hue is din ko mahilaon ke aarthik, raajnneetik or saamaajik uplabdhiyon ke uplakshya main utsav ke taur par manaaya jaataa he.
 kuch kshetron main, yah diwas apana raajnneetik mulswaroop kho chukaa he, or ab yah maatr mahilaon ke prati apane pyaar ko abhivyakt karne hetu ek tarah se matra diwas or velentine de kii hi tarah bas ek avasar ban kar rah gaya hai. haalanki, anya kshetron main, sanyukt raashtra dwaara chaynit raajnneetik or maanav adhikaar vishaywastu ke saath mahilaon ke raajnneetik evam saamaajik utthan ke liye abhi bhi ise bade jor-shor se manaaya jaataa hai. kuch log bangnee rang ke riban pahanakar is din kaa jashn manaate hai.
 sabase pehla diwas, neuyork shahar main 1909 main ek samaajawaadee raajnneetik kaarykram ke rup main yojit kiya gaya tha. 1917 main soviet sangh ne is din ko ek rashtriya avkaash ghoshit kiya, or yah aasapaas ke anya deshon main fail gaya. ise ab kai purvi deshon main bhi manaaya jaataa he.
 america main socialist party ke aahvaan par, yah diwas sabase pehle 28 farvari 1909 ko manaaya gaya. iske baad yah farvari ke aakhri itvaar ke din manaaya jane laga. 1910 main socialist international ke copenhegan sammelan main ise anterrashtriya darja diya gaya. us samay iskaa pramukh dhyey mahilaon ko vot dene kaa adhikaar dilvaanaa tha, kyonki us samay adhiktar deshon main mahila ko vot dene kaa adhikaar nahin tha. 
 1917 main rus kii mahilaon ne, mahila diwas par roti or kapade ke liye hadtaal par jane kaa faisla kiya. yah hadtaal bhi aitihaasik thi. zaar ne satta chodi, antarim sarkaar ne mahilaon ko vot dene ke adhikaar diya. us samay rus main julian calendar chalata tha or baaki duniya main gragarian calendar. in donon kii tarikhon main kuch antar he. julian calendar ke mutabik 1917 kii farvari kaa aakhri itvaar 23 farvari ko tha jab kii gragarian calandar ke anusaar us din 8 march thi. is samay puri duniya main gragarian calandar chalata he. isi liye 8 march mahila diwas ke rup main manaaya jane laga.
 afghanistan, angola, armenia, aazarbaijan, belarus, burkina phaso, cambodia, china, cuba, georgia, ginni - bissau, iritria, kazakhstan, kirgistan, laos, macedoniya, madagascar, moldova, mongolia, nepal, rus, tajikistan, turkmenistan, uganda, ukraine, uzbekistan, vietnam, or zambia main yah din ek aadhikarik avkaash ke rup main rahata he.
 kuch deshon main, jaise camerun, kroeshia, romania, montenegro, bosnia or harjegovina, srbija, bulgaria or chile main is din koi saarvajanik avkaash nahin hota, halaki phir bhi ise vyapak rup se manaaya jaataa he. is diwas par purush praayah apane jivan main upasthit mahilaon jaise doston, maataaon, patni, garlfriend, betiyon, sahakarmiyon aadi ko phool yaa kuch uphaar dete hai. kuch deshon main yah din matra diwas ke rup main manaaya jaataa he, jahaan bachche apni maataaon or daadi ko uphaar bhi dete hai. kaamkaaji duniya main mahilaayein: planet 50-50 by 2030
 afghanistan, 2002 main mahila kaary mantralay main samaaroh.
 antarrashtriya mahila diwas ke uplakshya main 2006 kaa cameruni kapadaa.
 warsaw, poland, 2010.
 sidney, australia, 2011.
 maldive, 2012.
 arusha, tanzania, 2012.
 brazil, 2013.
