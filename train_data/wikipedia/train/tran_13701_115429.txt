 kaalsarp ek aisa yoga he jo jataka ke purv janm ke kisi jaghanya aparaadh ke dand yaa shaap ke falswaroop uski janmkundali main parilakshith hota he. vyaavhaarik rup se peedit vyakti aarthik va shaareerik rup se pareshaan to hota hi he, mukhya rup se use santan sambandhi ksht hota he. yaa to use santan hoti hi nahin, yaa hoti he to vah bahut hi durbal va rogi hoti he. uski roji-roti kaa jugad bhi badi mushkil se ho paata he. dhanadhay ghar main paidaa hone ke baavjood kisi na kisi vajah se use apratyaashit rup se aarthik kshati hoti rahati he. tarah tarah ke rog bhi use pareshaan kiye rahete hai.
 jab janm kundali main saare grah rahu or ketu ke bich avasthit rahete hai to usase jyotish vidya marmajna vyakti yah faladesh aasaani se nikaal lete hai ki sambandhit jataka par aane vaali ukt prakaar kii pareshaaniyaan kaalsarp yoga kii vajah se ho rahi hai. parantu yaad rahe, kaalsarp yoga vaale sabhi jaatakon par is yoga kaa samaan prabhaav nahin padataa. kis bhav main koun si raashi avasthit he or usamen koun-koun grah kahan baithe hai or unka balaabal kitna he - in sab baton kaa bhi sambandhit jataka par bharpoor asar padataa he. isliye maatr kaalsarp yoga sunakar bhaybheet ho jane kii jarurat nahin balki uskaa jyotishiya vishleshan karwaakar uske prabhaavon kii vistrut jaankaree hasil kar lenaa hi budhimatta kahi jaayegi. jab asli kaaran jyotishiya vishleshan se spasht ho jaye to tatkaal uskaa upaay karnaa chahie. neeche kuch jyotishiya sthitiyaan di gadhin hai jinamein kaalsarp yoga badi tivrata se sambandhit jataka ko pareshaan kiya karata he.
 ukt lakshanon kaa ullekh is drushti se kiya gaya he taaki saamaanya pathakon ko kaalsarp yoga ke bure prabhaavon kii paryaapt jaankaree hasil ho sake. kintu aisa nahin he ki kaalsarp yoga sabhi jaatakon ke liye bura hi hota he. vividh lagnon va raashiyon main avasthit grah janm-kundali ke kis bhav main hai, iske aadhaar par hi koi antim nirnay kiya ja saktaa he. kaalsarp yoga vaale bahut se aise vyakti ho chuke hai, jo anek kathinaaiyon ko jhelte hue bhi oonche padon par pahunche. jinamein bharat ke pratham pradhanmantri swa pan jawahar laal nehru kaa naam liya ja saktaa he. swa morarji bhai desai va shri chandrashekhar singh bhi kaalsarp aadi yoga se grasit the. kintu ve bhi bharat ke pradhanmantri pad ko sushobhit kar chuke hai. at: kisi bhi sthiti main vyakti ko maayoos nahin hona chahie or use apane kartavyon kaa paalan karte hue hameshaa apane chahunmukhi pragati ke liye satat sachesht rahanaa chahie. yadi kaalsarp yoga kaa prabhaav kisi jataka ke liye anishtakaari ho to use dur karne ke upaay bhi kiye ja sakate hai. hamaare pracheen granthon main aise kai upayon kaa ullekh he, jinke madhyam se har prakaar kii grah-baadhaaen va purvakrit ashubh karmon kaa praayshchit kiya ja saktaa he. yah ek jyotishiya vishleshan tha pun: aapako yaad dilaanaa chahta hoon ki hamen apane jivan main milane vaale saare achche yaa bure fal apane nizkrut karmo ke aadhaar par he, isliye grahon ko dosha na den or karm sudhaaren or trisutriy nuskhe ko apane jivan main apanaayen or mere bataaye gaye upayon ko apane jivan main prayog main laayen, aapke ksht zarur samaapt honge. trisutriy nuskhaa: ni:swaarth bhav se mata-pita kii seva, pati-patni kaa dharmanukool aacharan, desh ke prati samarpan or vafadari. yah upaay apanaate hue maatr ikkis shanivaar or ikkis mangalvaar kisi shani mandir main aakar niyamit shri shani pujan, shri shani tailabhishek va shri shanidev ke darshan karenge to aapke ksht avashya hi samaapt honge. aapke janm kundali main kaalsarp yoga he yaa nahin? ghabaraayen nahin, aap samay lekar kisi yogya pandit se se milen.
 kaalsarp yoga ke pramukh bhed kaalsarp yoga mukhyat: baarah prakaar ke maane gayi hai. aage sabhi bhedon ko udhaaharan kundali prastut karte hue samajhane kaa prayaas kiya gaya he -
 
 jab janmkundali main rahu lagn main va ketu saptam main ho or us bich saare grah hon to anant naamak kaalsarp yoga banataa he. aise jaatakon ke vyaktitv nirmaan main kathin parishram kii jarurat padati he. uske vidhyarjan va vyavsaay ke kaam bahut saamaanya dhang se chalate hai or in kshetron main thodaa bhi aage badhane ke liye jataka ko kathin sangharsh karnaa padataa he. maansik pidaa kabhi-kabhi use ghar- gruhasthi chhodkar vairaagi jivan apnaane ke liye bhi uksaaya karti hai.latary, share va sood ke vyavsaay main aise jaatakon kii vishesh ruchi rahati hai kintu usamen bhi inhen zyada haani hi hoti he. shaareerik rup se use anek vyaadhiyon kaa saamana karnaa padataa he. uski aarthik sthiti bahut hi danvadol rahati he. falswaroop uski maansik vyagrata uske vaivaahik jivan main bhi jehar gholne lagati he. jataka ko mata-pita ke sneh va sampatti se bhi vanchit rahanaa padataa he. uske nikat sambandhi bhi nuksaan pahunchane se baj nahin aate. kai prakaar ke shadyantron va mukademon main fanse aise jataka kii saamaajik pratishtha bhi ghatati rahati he. use baar-baar apamaanit hona padataa he. lekin pratikultaaon ke baavjood jataka ke jivan main ek aisa samay avashya aata he jab chamatkaarik dhang se uske sabhi ksht dur ho jate hai. vah chamatkaar kisi koshish se nahin, achaanak ghatit hota he. sampoorn samasyaon ke baad bhi zarurat padane par kisi cheez kii inhen kami nahin rahati he. yah kisi kaa bura nahin karte hai. jo jataka is yoga se zyada pareshaani mahasoos karte hai. unhen nimnlikhit upaay kar laabh uthaanaa chahie.
  
  
 rahu duusare ghar main ho or ketu ashtum sthaan main ho or sabhi grah in donon grahon ke bich main ho to kulik naam kaalsarp yoga hoga. jataka ko apyash kaa bhi bhaagi bananaa padataa he. is yoga kii vajah se jataka kii padhai-likhaai saamaanya gati se chalati he or uskaa vaivaahik jivan bhi saamaanya rahata he. parantu aarthik pareshaaniyon kii vajah se uske vaivaahik jivan main bhi jehar ghul jaataa he. mitron dwaara dhokhaa, santan sukh main baadha or vyavsaay main sangharsh kabhi uskaa peechha nahin chhodte. jataka kaa swabhaav bhi vikrut ho jaataa he. maansik asantulan or shaareerik vyaadhiyaan jhelte-jhelte vah samay se pehle hi boodha ho jaataa he. uske utsaah va parakram main nirantar giravat aati jaati he. uskaa kathin parishramee swabhaav use safalataa ke shikhar par bhi pahunchaa detaa he. parantu is fal ko vah purnatay: sukhpurvak bhoga nahin paata he. aise jaatakon ko is yoga kii vajah se hone vaali pareshaaniyon ko dur karne ke liye nimnlikhit upayon kaa avlamban lenaa chahie.
 
  
 rahu tisare ghar main or ketu navam sthaan main or is bich saare grah grasit hon to vasuki naamak kaalsarp yoga banataa he. vah bhai-bahanon se bhi pareshaan rahata he. anya paariwarik sadasyon se bhi aapasi khinchataan bani rahati he. rishtedaar evam mitragan use praaia: dhokhaa dete rahete hai. ghar main sukh-shanti kaa abhaav rahata he. jataka ko samay-samay par vyaadhi grasit karti rahati hai jisamen adhik dhan kharch ho jane ke kaaran uski aarthik sthiti bhi asaamaanya ho jaati he. arthoparjan ke liye jataka ko vishesh sangharsh karnaa padataa he, phir bhi usamen safalataa sandigdha rahati he. chandramaa ke peedit hone ke kaaran uskaa jivan maansik rup se udign rahata he. is yoga ke kaaran jataka ko kanoonee maamalon main vishesh rup se nuksaan uthaanaa padataa he. rajyapaksh se pratikulata rahati he. jataka ko naukari yaa vyavsaay aadi ke kshetra main nilamban yaa nuksaan uthaanaa padataa he. yadi jataka apane janm sthaan se dur jaakar kaary karen to adhik safalataa milti he. lekin sab kuch hone ke baad bhi jataka apane jivan main bahut safalataa praapt karata he. vilamb se uttam bhagya kaa nirmaan bhi hota he or shubh kaary sampaadan hetu use kai avasar praapt hote hai.
 
  
 rahu chauthe sthaan main or ketu dasham sthaan main ho iske bich saare grah ho to shankhapal naamak kaalsarp yoga banataa he. isse ghar-dwaar, jameen-jaaydaad va chal- achal sampatti sambandhi thodi bahut kathinaaiyaan aati hai or usase jataka ko kabhi-kabhi bevajaah chintaa gher leti he tathaa vidya prapti main bhi use aanshik rup se takalif uthaani padati he. jataka ko mata se koi, na koi kisi na kisi samay aanshik rup main takalif milti he. sawari evam naukaron kii vajah se bhi koi na koi ksht hota hi rahata he. isamen unhen kuch nuksaan bhi uthaanaa padataa he. jataka kaa vaivaahik jivan saamaanya hote hue bhi vah kabhi-kabhi tanavagrast ho jaataa he. chandramaa ke peedit hone ke kaaran jataka samay-samay par maansik santulan khoyaa rahata he. kaary ke kshetra main bhi anek vighn aate hai. par ve sab vighn kaalaantar main swat: nasht ho jate hai. bahut saare kaamon ko ek saath karne ke kaaran jataka kaa koi bhi kaam praaia: puraa nahin ho paata he.is yoga ke prabhaav se jataka kaa aarthik santulan bighad jaataa he, jis kaaran aarthik sankat bhi upasthit ho jaataa he. lekin itnaa sab kuch ho jane ke baad bhi jataka ko vyavsaay, naukari tathaa raajnneeti ke kshetra main bahut safaltaaen praapt hoti hai evam use saamaajik pad pratishtha bhi milti he. yadi uparokt pareshaani mahasoos karte hai to nimnlikhit upaay karen. avashya laabh milegaa.
 
 rahu pancham va ketu ekadash bhav main tathaa is bich saare grah hon to padam kaalsarp yoga banataa he. iske kaaran jataka ke vidyadhyayan main kuch vyavdhaan upasthit hota he. parantu kaalaantar main vah vyavdhaan samaapt ho jaataa he. unhen santan praaia: vilamb se praapt hoti he, yaa santan hone main aanshik rup se vyavdhaan upasthit hota he. jataka ko putr santan kii praaia: chintaa bani rahati he. jataka kaa swasthya kabhi-kabhi asaamaanya ho jaataa he. is yoga ke kaaran daampaty jivan saamaanya hote hue bhi kabhi-kabhi adhik tanaavpurn ho jaataa he. parivaar main jataka ko apyash milane kaa bhi bhay bana rahata he. jataka ke mitragan swaarthee hote hai or ve sab uskaa patan karaane main sahaayak hote hai. jataka ko tanavagrast jivan vyateet karnaa padataa he. is yoga ke prabhaav se jataka ke gupt shatru bhi hote hai. ve sab use nuksaan pahunchaate hai. uske laabh maarg main bhi aanshik baadha utpann hoti rahati he evam chintaa ke kaaran jataka kaa jivan sanghariumay bana rahata he. jataka dwaara arjeet sampatti ko praaia: duusare log hadap lete hai. jataka ko vyaadhiyaan bhi gher leti hai. ilaaj main adhik dhan kharch ho jane ke kaaran aarthik sankat upasthit ho jaataa he. jataka vrudhdavastha ko lekar adhik chintit rahata he evam kabhi-kabhi uske man main sanyas grahan karne kii bhaavana bhi jaagrit ho jaati he. lekin itnaa sabakuch hone ke baad bhi ek samay aisa aata he ki yah jataka aarthik drushti se bahut majboot hota he, samaaj main maan-sammaan miltaa he or kaarobaar bhi thik rahata he yadi yah jataka apana chaal-chalan thik rakhen, madhyapan na karen or apane mitra kii sampatti ko na hadpe to uparokt kaalsarp pratikul prabhaav lagu nahin hote hai.
 
  
 shubh muhoort main mukhya dwaar par chaandi kaa swastik evam donon ore dhaatu se mirmit naag chipka den.
  
 shukla paksh ke pratham shanivaar se vrath prarambh kar 18 shaniwaron tak vrath karen or kaala vastra dhaaran kar 18 yaa 3 maala rahu ke beej mantra kaa jaap karen. phir ek bartan main jal durva or kusha lekar pipal kii jad main chadhayen. bhojan main meetha chuurma, mithi roti, samyaanusaar revadi til ke bane mithe padaarth seven karen or yahi vasteen daan bhi karen. raat main ghi kaa deepak jalaakar pipal kii jad main rakh den. naag panchami kaa vrath bhi avashya karen.
  
 nity prati hanuman chalisa kaa 11 baar paath karen or har shanivaar ko laal kapade main aath mutthi bhingoya chanaa va gyaarah kele saamne rakhkar hanuman chalisa kaa 108 baar paath karen or un kelon ko bandaron ko khilaa den or prayek mangalvaar ko hanuman ji ke mandir main bundi ke laddu kaa bhoga lagaaein or hanuman ji kii pratimaa par chameli ke tel main ghulaa sindur chadhayen or saath hi shri shanidev kaa tailabhishek karen. aisa karne se vasuki kaal sarp yoga ke samast dosha kii shanti ho jaati he.
  
 shravan ke maheene main pratidin snanoparant 11 maala 'nam: shivaay' mantra kaa jap karne ke uparaant shivaji ko belpatra va gaay kaa doodh tathaa gangaajal chadhayen tathaa somvaar kaa vrath karen.
 mahapadam kaalsarp yoga
 rahu chathe bhav main or ketu barahave bhav main or iske bich saare grah avasthit hon to mahapadam kaalsarp yoga banataa he. is yoga main jataka shatru vijeta hota he, videshon se vyapaar main laabh kamata he lekin baahar zyada rahane ke kaaran uske ghar main shanti kaa abhaav rahata he. is yoga ke jataka ko ek hi chij mil sakati he dhan yaa sukh. is yoga ke kaaran jataka yatra bahut karata he use yatraaon main safalataa bhi milti he parantu kai baar apano dwaara dhokhaa khaane ke kaaran unke man main niraashaa kii bhaavana jaagrit ho uthati he evam vah apane man main shatruta paalkar rakhane vaala bhi hota he. jataka kaa charitra bhi bahut sandehaaspad ho jaataa he. uske dharm kii haani hoti he. vah samay-samay par bura swapndekhataa he. uski vrudhdavastha kshtprad hoti he. itnaa sab kuch hone ke baad bhi jataka ke jivan main ek acha samay aata he or vah ek acha daleel dene vaala vakil athwa tathaa raajnneeti ke kshetra main safalataa paane vaala netaa hota he.
 anukulan ke upaay -
  
 shravanmas main 30 dinon tak mahadev kaa abhishek karen.
  
 shukla paksh ke pratham shanivaar se shanivaar vrath aarambh karnaa chahie. yah vrath 18 baar karen. kaala vastra dhaaran karke 18yaa 3 rahu beej mantra kii maala japen. tadantar ek bartan main jal, durva or kush lekar pipal kii jad main daalen. bhojan main meetha chuurma, mithi roti samyaanusaar revadi, bhugga, til ke bane mithe padaarth seven karen or yahi daan main bhi den. raat ko ghi kaa deepak jalaakar pipal kii jad ke paas rakh den.
  
 elahabaad main sangam par naag-nagin kii vidhivat pujan kar doodh ke saath sangam main pravaahit karen evam tirthraj prayag main sangam sthaan main tarpan shradhd bhi ek baar avashya karen.
  
 mangalvaar evam shanivaar ko ramcharitamanas ke sundarkand kaa 108 baar paath shradhdhapurvak karen.
 takshak kaalsarp yoga
 ketu lagn main or rahu saptam sthaan main ho to takshak naamak kaalsarp yoga banataa he. kaalsarp yoga kii shastreey paribhaasha main is prakaar kaa anudit yoga pariganit nahin he. lekin vyavhaar main is prakaar ke yoga kaa bhi sambandhit jaatakon par ashubh prabhaav padataa dekha jaataa he. takshak naamak kaalsarp yoga se peedit jaatakon ko paitruk sampatti kaa sukh nahin mil paata. yaa to use paitruk sampatti milti hi nahin or milti he to vah use kisi anya ko daan de detaa he athwa barbaad kar detaa he. aise jataka prem prasang main bhi asafal hote dekhe jate hai. gupt prasangon main bhi unhen dhokhaa khaanaa padataa he. vaivaahik jivan saamaanya rahete hue bhi kabhi-kabhi sambandh itnaa tanaavpurn ho jaataa he ki algaav kii naubat aa jaati he. jataka ko apane ghar ke anya sadasyon kii bhi yathesht sahanubhuti nahin mil paati. saajhedaari main use nuksaan hota he tathaa samay-samay par use shatru shadyantron kaa shikaar bananaa padataa he. jue, satte va latary kii pravriti us par haaavee rahati he jisase vah barbaadi ke kagaar par pahunch jaataa he. santanheenata athwa santan se milane vaali pidaa use nirantar klesh detii rahati he. use guptarog kii pidaa bhi jhelni padati he. kisi ko diya hua dhan bhi use samay par waapas nahin miltaa. yadi yah jataka apane jivan main ek baat karen ki apana bhalaai na soch kar oron kaa bhi hit sochna shuru kar den saath hi apane maan-sammaan ke dusron ko nicha dikhaanaa chhod den to uparokt samasyaayein nahin aati.
 anukulan ke upaay -
  
 kaalsarp dosha nivaaran yantra ghar main sthapit karke, iskaa niyamit pujan karen.
  
 sava maheene jau ke dane pakshiyon ko khilaaen.
  
 deodara, sarson tathaa lohwan - in teenon ko ubalkar ek baar snaan karen.
  
 shubh muhoort main behate pani main masoor kii daal saat baar pravaahit karen or uske baad lagaataar paanch mangalvaar ko vrath rakhte hue hanuman ji kii pratimaa main chameli main ghulaa sindur arpit karen or bundi ke laddu kaa bhoga lagaakar prasad vitarit karen. antim mangalvaar ko sava paanv sindur sava haath laal vastra or sava kilo bataasha tathaa bundi ke laddu kaa bhoga lagaakar prasad baante.
 karkotak kaalsarp yoga
 ketu duusare sthaan main or rahu ashtum sthaan main karkotak naam kaalsarp yoga banataa he. jaisaa ki ham is baat ko pehle bhi spasht kar chuke hai, aise jaatakon ke bhagyoday main is yoga kii vajah se kuch rukaawatein avashya aati hai. naukari milane va padonnati hone main bhi kathinaaiyaan aati hai. kabhi-kabhi to unhen bade ohade se chote ohade par kaam karneka bhi dand bhugatna padataa he. paitruk sampatti se bhi aise jaatakon ko manonukool laabh nahin mil paata. vyapaar main bhi samay-samay par kshati hoti rahati he. koi bhi kaam badhiya se chal nahin paata. kathin parishram ke baavjood unhen puraa laabh nahin miltaa. mitron se dhokhaa miltaa he tathaa shaareerik rog va maansik pareshaaniyon se vyathit jataka ko apane kutumb va rishtedaaron ke bich bhi sammaan nahin miltaa. chidchida swabhaav va munhfat boli se use kai jhagadon main funsana padataa he. uskaa udhaar diya paisa bhi dub jaataa he. shatru shadyantra va akaal mrityu kaa jataka ko baraabar bhay bana rahata he. ukt pareshaaniyon se bachane ke liye jataka nimna upaay kar sakate hai.
 anukulan ke upaay -
  
 hanuman chalisa kaa 108 baar paath karen or paanch mangalvaar kaa vrath karte hue hanuman ji ko chameli ke tel main ghulaa sindur va bundi ke laddu chadhayen.
  
 kaal sarp dosha nivaaran yantra ghar main sthapit kar uskaa pratidin pujan karen or shanivaar ko katori main sarson kaa tel lekar usamen apana munh dekh ek sikaa apane sir par teen baar ghumaate hue tel main daal den or us katori ko kisi garib aadmi ko daan de den athwa pipal kii jad main chadha den.
  
 sava maheene tak jau ke dane pakshiyon ko khilaaen or prayek shanivaar ko chintiyon ko shakkar mishrit satta unke bilon par daalen.
  
 apane sone vaale kamare main laal rang ke parde, chadar va takiyon kaa prayog karen.
  
 kisi shubh muhoort main sookhe nariyal ke fal ko behate jal main teen baar pravaahit karen tathaa kisi shubh muhoort main shanivaar ke din behate pani main teen baar koyala bhi pravaahit karen.
 shankhachud kaalsarp yoga
 ketu tisare sthaan main va rahu navam sthaan main shankhachud naamak kalsapra yoga banataa he. is yoga se peedit jaatakon kaa bhagyoday hone main anek prakaar kii adchane aati rahati hai. vyavsaayik pragati, naukari main pronnati tathaa padhai-likhaai main vaanchit safalataa milane main jaatakon ko kai prakaar ke vighnon kaa saamana karnaa padataa he. iske peeche kaaran vah swayan hota he kyonki vah apano kaa bhi hissaa chhinana chahta he. apane jivan main dharm se khilwaad karata he. iske saath hi uskaa apana atyaadhik aatmavishvaas ke kaaran yah sari samasya use jhelni padati he. adhik soch ke kaaran shaareerik vyaadhiyaan bhi uskaa peechha nahin chhodti. in sab kaarnon ke kaaran sarkari mahakamon va mukademembaji main bhi uskaa dhan kharch hota rahata he. use pita kaa sukh to bahut kam miltaa hi he, vah nanihaal va behanoiyon se bhi chalaa jaataa he. uske mitra bhi dhokhaabaji karne se baj nahin aate. uskaa vaivaahik jivan aapasi vaimnasyta kii bhent chadh jaataa he. use har baat ke liye kathin sangharsh karnaa padataa he. use samaaj main yathesht maan-sammaan bhi nahin miltaa. ukt pareshaaniyon se bachane ke liye use apana ko apnaanaa padegaa, apano se pyaar karnaa hoga, dharm kii raah par chalanaa hoga evam munh main ram bagal main chhuri kii bhaavana ko tyaagna hoga to jivan main bahut kam kathinaayiyon kaa saamana karnaa padegaa. tab bhi kathinaayeeyaan aati hai to nimnlikhit upaay bade laabhprad sidhd hote hai.
 anukulan ke upaay -
  
 is kaal sarp yoga kii pareshaaniyon se bachane ke liye sambandhit jataka ko kisi maheene ke pehle shanivaar se shanivaar kaa vrath is yoga kii shanti kaa sankalp lekar prarambh karnaa chahie or use lagaataar 86 shaniwaron kaa vrath rakhana chahie. vrath ke dauraan jataka kaala vastra dhaaran karen shri shanidev kaa tailabhishek karen, rahu beej mantra kii teen maala jaap karen. jaap ke uparaant ek bartan main jal, durva or kush lekar pipal kii jad main daalen. bhojan main meetha chuurma, mithi roti, revadi, tilkut aadi mithe padaarthon kaa upyog karen. upyog ke pehle inhen vastuon kaa daan bhi karen tathaa raat main ghi kaa deepak jalaakar pipal kii jad main rakh den.
  
 mahamrityunjay kavach kaa nity paath karen or shravan maheene ke har somvaar kaa vrath rakhte hue shiv kaa rudrabhishek karen.
  
 chaandi yaa ashtadhaatu kaa naag banavaakar uski anguthi haath kii madhyamaa ungali main dhaaran karen. kisi shubh muhurt mempane makaan ke mukhya daravaaje par chaandi kaa swastik evam donon ore dhaatu se nirmit naag chipka den.
 ghaatak kaalsarp yoga
 ketu chaturth tathaa rahu dasham sthaan main ho to ghaatak kaalsarp yoga banaate hai. is yoga main utpann jataka yadi maan kii seva kare to uttam ghar va sukh kii prapti hota he. jataka hameshaa jivan paryant sukh ke liye prayatnsheel rahata he uske paas kitna hi sukh aa jaye uskaa ji nahin bharta he. use pita kaa bhi vichoh jhelana padataa he. vaivaahik jivan sukhmay nahin rahata. vyavsaay ke kshetra main use apratyaashit samasyaon kaa muqabla karnaa padataa he. parantu vyavsaay va dhan kii koi kami nahin hoti he. naukari pesha vaale jaatakon ko suspend, discharge yaa demoshan ke khataron se rubaru hona padataa he. saajhedaari ke kaam main bhi manmutav va ghaataa use klesh pahunchaate rahete hai. sarkari padaadhikari bhi usase khush nahin rahete or mitra bhi dhokhaa dete rahete hai. yadi yah jataka rishwatakhori va do nambar ke kaam se baahar aa jaaen to jivan main kisi cheez kii kami nahin rahati hai. saamaajik pratishtha use jarur milti he saath hi rajnatik kshetra main bahut safalataa praapt karata he. ukt pareshaaniyon se bachane ke liye jataka nimnlikhit upaay kar laabh uthaa sakate hai.
 anukulan ke upaay -
  
 nity prati hanuman chalisa kaa paath karen va prayek mangalvaar kaa vrath rakhen or hanuman ji ko chameli ke tel main sindur ghulaakar chadhayen tathaa bundi ke laddu kaa bhoga lagaaein.
  
 ek varsh tak ganpati atharvashirsh kaa nity paath karen.
  
 shanivaar kaa vrath rakhen, shri shanidev kaa tailabhishek va pujan karen or lahasuniyaan, suvarna, loha, til, saptadhanya, tel, kaala vastra, chhilake samet sookhaa nariyal, kambal aadi kaa samay-samay par daan karen
  
 somvaar ke din vrath rakhen, bhagwaan shiv ke mandir main chaandi ke naag kii puja kar apane pitaron kaa samaran karen or us naag ko behate jal main shradhdhapurvak visarjeet kar den.
 vishadhaar kaalsarp yoga
 ketu pancham or rahu gyarahave bhav main ho to vishdhar kaalsarp yoga banaate hai. jataka ko gnanarjan karne main aanshik vyavdhaan upasthit hota he. ucch shiksha praapt karne main thodi bahut baadha aati he evam samaran shakit kaa praaia: hraas hota he. jataka ko naanaa-nani, dada-daadi se laabh kii sambhaavna hote hue bhi aanshik nuksaan uthaanaa padataa he. chachaa, chachere bhaaiyon se kabhi-kabhi mataantar yaa jhagada- jhanjhat bhi ho jaataa he. bade bhai se vivaad hone kii prabal sambhaavna rahati he. is yoga ke kaaran jataka apane janm sthaan se bahut dur nivas karata he yaa phir ek sthaan se duusare sthaan par bhraman karata rahata he. lekin kaalaantar main jataka ke jivan main sthayitv bhi aata he. laabh maarg main thodaa bahut vyavdhaan upasthit hota rahata he. vah vyakti kabhi-kabhi bahut chintaatur ho jaataa he. dhan sampatti ko lekar kabhi badanaami kii sthiti bhi paidaa ho jaati he yaa kuch sangharsh kii sthiti bani rahati he. use sarvatra laabh dikhalaai detaa he par laabh miltaa nahin. santan paksh se thodi-bahut pareshaani ghere rahati he. jataka ko kai prakaar kii shaareerik vyaadhiyon se bhi ksht uthaanaa padataa he. uske jivan kaa ant praaia: rahasyamay dhang se hota he. uparokt pareshaani hone par nimnlikhit upaay karen.
 anukulan ke upaay -
  
 shravan maas main 30 dinon tak mahadev kaa abhishek karen.
  
 somvaar ko shiv mandir main chaandi ke naag kii puja karen, pitaron kaa samaran karen tathaa shradhdhapurvak behate pani yaa samudr main nagdevataa kaa visarjan karen.
  
 sava maheene deodara, sarson tathaa lohwan - in teenon ko jal main ubalkar us jal se snaan karen.
  
 prayek somvaar ko dahi se bhagwaan shankar par - oum har har mahadev' kehete hue abhishek karen. aisa har roj shravan ke mahine main karen.
  
 sava maheene jau ke dane pakshiyon ko khilaaen.
 sheshnag kaalsarp yoga
 ketu chathe or rahu barahave bhav main ho tathaa iske bich saare grah aa jaye to sheshnag kaalsarp yoga banataa he. shastrakt paribhaasha ke daayre main yah yoga pariganit nahin he kintu vyavhaar main log is yoga sambandhi baadhaon se peedit avashya dekhe jate hai. is yoga se peedit jaatakon kii manokamanaayen hameshaa vilamb se hi puri hoti hai. aise jaatakon ko apni roji-roti kamaane ke liye apane janmasthan se dur janaa padataa he or shatru shadyantron se use hameshaa vaad-vivaad va mukademe baaji main fanse rahanaa padataa he. unke sir par badanaami kii kataar hameshaa lataki rahati he. shaareerik va maansik vyaadhiyon se aksar use vyathit hona padataa he or maansik udignata kii vajah se vah aisi anaap-shanaap harakatein karata he ki log use aashcharya kii drushti se dekhne lagate hai. logon kii najar main uskaa jivan bahut rahasyamay bana rahata he. uske kaam karne kaa dhang bhi niraala hotahai. vah kharch bhi aamadani se adhik kiya karata he. falswaroop vah hameshaa logon kaa dendar bana rahata he or karj utaarne ke liye use ji tod mehnat kerani padati he. uske jivan main ek baar acha samay bhi aata he jab use samaaj main pratishthit sthaan miltaa he or maranoparant use vishesh khyaati praapt hoti he. is yoga kii baadhaon se traan paane ke liye yadi nimnlikhit upaay kiye jaayen to jataka ko bahut laabh miltaa he.
 anukulan ke upaay -
  
 kisi shubh muhoort main oum nam: shivaay' kii 11 maala jaap karne ke uparaant shivlinga kaa gaay kedoodh se abhishek karen or shiv ko priy belpatra aadi samagriyaan shradhdhapurvak arpit karen. saath hi tambe kaa bana sarp vidhivat pujan ke uparaant shivlinga par samarpit karen.
  
 hanuman chalisa kaa 108 baar paath karen or mangalvaar ke din hanuman ji kii pratimaa par laal vastra sahit sindur, chameli kaa tel va bataasha chadhayen.
  
 kisi shubh muhoort main masoor kii daal teen baar garibon ko daan karen.
  
 sava maheene jau ke dane pakshiyon ko khilaane ke baad hi koi kaam prarambh karen.
  
 kaal sarp dosha nivaaran yantra ghar main sthapit karke uski nity prati puja karen or bhojanalay main hi baithkar bhojan karen anya kamaron main nahin.
  
 kisi shubh muhoort main nagapasha yantra abhimantrit kar dhaaran karen or shayan kaksh main bedshit va parde laal rang ke prayog main laayen.
  
 shubh muhoort main mukhya dwaar par ashtadhaatu yaa chaandi kaa swastik lagaaein or uske donon ore dhaatu nirmit naag
 
