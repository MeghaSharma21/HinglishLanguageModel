 ghurnakshadarshi yaa ghurndarshi ek yukti he jo kisi vastu kii koniya sthiti ko maapne ke kaam aata he. isaki kriyavidhi koniya samveg ke sangrakshan ke siddhanth par aadhaarit he. ghurndarshi kaa prayog jahaan chumbakeey sooyee kaam nahin karti vahaan bhi nevigation main hoti he . ye chumbakeey sooyee kii apeksha adhik sookshmmapi bhi hote hai jiske kaaran antaramahadwipiya belistic prakshepastron evam radio-niyantrit helicopteron aadi main iskaa upyog kiya jaataa he.
 ghurndarshi yantric ho saktaa he or electranik bhi. yantric ghurndarshi ek santulit chakra yaa pahiyaa hota hai, jo is prakaar aadhaar valyon main sthapit rahata he ki isaki teen swatantry sankhyaayein hoti hai. is pahie ko ghurnak yaa roter bhi kehete hai. yah chakra ek aksh yaa dhuree ke chaaron or paribhraman kar sakane ke liye swatantra hota he. is aksh ko bhrami aksh kehete hai. yah aksh yaa dhuree ek aadhaar valay main uske kshaitij vyas par sthit rahati he or yah valay swany bhi ek anya bahya valay main ek kshaitij aksh ke chaaron ore paribhraman kar saktaa he. yah aksh bhrami aksh ke samakonik hota he. bahya valay bhi ek urdhwadhar aksh ke chaaron ore gum saktaa he. is prakaar is chakra yaa ghurnak kii dhuree kisi bhi icchit disha main ingit karti hui rakhi ja sakati he. bhrami karte samay yah chakra do mul ghurndarshi gunon kaa pradarshan karata he : avasthitatv  purassaran . ghurndarshi ko bhalee bhanti samajhane ke liye in gunon ke lakshanon ko bhi samaj lenaa nitant aavashyak he.
 newton ke pratham gatinium ke anusaar koi bhi pind jis avasthaa main rahata he usee main bana rahanaa chahta he or us avasthaa main kisi prakaar ke parivartan kaa virodh karne kii pravriti pradarshit karata he. is pravriti ko jadtv kehete hai. apni dhuree par bhraman karata hua roter apane praarambhik tal main hi paribhraman karnaa chahta he or koi balghurna sthapit karne par uskaa virodh karata he.
 ghurndarshi ke roter kii duusari visheshta he purassaran. paribhraman karte hue kisi pind ke koniya samveg main parivartan karne ke liye ek balaghurna aavashyak hota he. yadi baladhurna or koniya samveg ke aksh paraspar sampati hote hai, to us pind main ek koniya twaran utpann ho jaataa he, kintu us pind ke paribhraman kaa tal aparivartit rahata he. iske vipareet yadi ukt donon aksh paraspar sam-konik hote hai, to pind ke koniya veg main koi antar nahin aata, kintu paribhraman kaa tal swayan hi ghoomane lagata he. is prakaar kii gati ko purassaran kehete hai.
 ghurnakshasthapi kii kriyaayein sabhi paribhramanshil yaa ghurnshil pindon main drushtigochar hoti he, kintu adhik koniya samveg vaale pindon main ye kriyaayein adhik spasht hoti hai. koniya samveg ke kaaran hi ghurnakshasthapi main dridhtaa tathaa jadtv ke gunon kaa samavesh hota he.
 kisi pind par jab koi balyugma kaary karata he, tab us pind main balyugma ke aksh ke chaaron ore ek koniya samveg utpann ho jaataa he, jiske kaaran pind main us aksh ke chaaron or bhrami karne kii pravriti utpann ho jaati he. jitne samay tak vah balyugma kaary karata rahegaa utane samay tak us pind kaa koniya veg badhata hi jayega.
 nimnlikhit sameekaran ghurnakshadarshi ke gun ko abhivyakt karata he-
 jahaan sadish    τ →   {\displaystyle {\vec {\tau }}} tathaa    L →   {\displaystyle {\vec {L}}} kramshah ghurnakshadarshi par aropit balaghurna tathaa koniya samveg hai. adish I iskaa jadtwaghurna he, sadish    ω →   {\displaystyle {\vec {\omega }}} iskaa koniya veg he, or sadish    α →   {\displaystyle {\vec {\alpha }}} koniya twaran he. 
 is sameekaran se spasht he ki yadi balaghurna    τ →   {\displaystyle {\vec {\tau }}} ko ghurnan-aksh ke lambavat lagaaya jaay to iske kaaran    τ →   {\displaystyle {\vec {\tau }}} tathaa    L →   {\displaystyle {\vec {L}}} donon ke lambavat visthaapan utpann hoga. is gati ko purassaran kehete hai. purassaran kaa koniya veg Ωsaanchaa:Ind kaa vyanjak nimnlikhit hoga-
 maan liya, ek baari chakra ek kshaitij dhuree k-kha par nartan kar rahaa he. dhuree ke donon siron par do bal F or F is prakaar kaary kar rahe hai ki unase ek balyugma kaa nirmaan hota he. isse utpann hone vaala balghurna G = F.l, jahaan l aksh k-kha kii lambaai he. iske parinamswaroop yah sampurna pranali ek anya lambik aksh ke chaaron ore purassruth hone lagegi. yadi chakra ke paribhraman kaa veg w tathaa purassaran kii dar w¢ ho to G = I . w . w¢, jahaan I us chakra kaa nartan aksh ke chaaron ore jadtwaghurna, he. at: yadi chakra kaa koniya samveg I w kaaphi adhik hoga to w ¢ kaa maan bahut kam hoga. 
 isse spasht he ki bahut adhik jadtwaghurnavala chakra yadi kisi aksh ke chaaron ore bahut teji se paribhraman kar rahaa ho, to us par kisi bahari alpakaalik balghurna, G, kaa prabhaav atyant ksheen padegaa, arthath vighnkaaree bahya balon se vah vyavahaarat: aprabhavit rahegaa. koniya samveg adhik ho is hetu kaaphi adhik vyasavaala gatipalak chakra ghurnakshasthapi main prayukt kiya jaataa he. iske atirikt bhrami veg w badhaakar bhi ghurnakshasthapi ke koniya samveg main bahut adhik seemaa tak vruddhi kii ja sakati he. isse ghurnakshasthapi par kisi alpaayu bahya balyugma kaa prabhaav nahin pad saktaa.
 uparyukt gun ke kaaran ghurnakshasthapi kaa prayog prithvi ke paribhraman kaa digdarshan karne ke hetu kiya ja saktaa he. prithvi apni dhuree par pashchim se purv kii disha main paribhraman karti he. iskaa ek paribhraman 24 ghanton main puraa hota he. yadi kisi ghurnakshasthapi ko prithvi tal ke kisi sthaan par is prakaar rakhaa jaay ki uskaa bhoomi aksh purv pashchim disha main kshaitij rahe, to prithvi ke paribhraman ke saath saath uskaa sampurna dhaancha bhi prithvi ke centre kii parikrama karegaa, kyonki prayek samay us dhaanche kaa tal prithvi-tal ke lambavat rahegaa. kintu apane jadtv tathaa atyadhik koniya samveg ke kaaran bhoomi aksh apni praarambhik disha ke hi samaantar rahegaa. isaliye prithvi ke paribhraman ke kaaran bhramiaksh, jo prarambh main prithvital ke samaantar tha, prati kshan kuch kone banaata hua dikhalaai padegaa. is prakaar ghunkshisthapi kaa bhramiaksh apane samakonik ekakshatij aksh ke chaaron ore purassaran karata hua prathit hoga.
 ghurndarshi kaa sarvapratham upyogi rup german ganigya johain buenburger ne prastut kiya tha. san 1817 i. main usne iskaa apane jyotish anunsadhan ke kram main kiye gaye prayogon main atyant safaltaapurvak vyavhaar kiya or iske baad iskaa vivaran vigyanjagat ke samaksh prastut kiya. baad main lion phukon ne prithvi ke paribhraman ko pramanit karne ke hetu iskaa prayog kiya. yadhyapi ghurndarshi par chote mote athwa alpakaalik balon athwa balghurno kaa koi drishyman prabhaav nahin padataa, phir bhi bhramidhuri or balberinyagon ke bich gharshan ityadi ke kaaran yah utana sateek parinaam nahin de paata jitna siddhantat: ise dena chahie. iske liye aavashyak sanshodhan kar dene se etjjanit trutiyon kaa parihaar kiya ja saktaa he.
 ghurndarshi ke kuch mahatvapurn vyaavhaarik upyog nimnlikhit hai :
 vayuyanon ke dishaniyantran ke liye ghurndarshi anivaary upkaran ban gaya he. dishasuchak ghurndarshi vayuyan ke yantrapatal par chaalak ke thik saamne laga rahata he. apni praarambhik sthiti main isaki bhramidhuri prithvi tal ke thik samaantar rahati he. iske chakra ke thik saamne ek chhidr hota he, jisamen se hokar aanevaali vaayu kaa prabal jhonka chakra ko badi teji se ghumata rahata he. udate samay vayuyan ko jab ghumaya jaataa he tab ghurndarshi kii bhramidhuri apni praarambhik disha main rahati he. isaliye vayuyan kaa ghumaav thik thik gyaat ho jaataa he. saamanyata vayuyanon main chumbakeey diksuchak dwaara disha kaa gyaan kiya jaataa he, kintu vayuyan ghumaate samay, athwa vaayu ke jhonkon ke karan, uski sooyee aniyamit rup se idhar udhar ghoomane lagati he or tatkaal thik thik disha gyaat nahin ho paati. ghurndarshi in sabase sarvatha aprabhavit rahata he. isaliye yah ek prakaar se chumbakeey diksuchak ke poorak kii bhanti kaary karata he or chaalak ko uske gantavy kii thik thik disha gyaat karaane main sahaayak hota he.
 ek doosraa ghurndarshi chaalak ko yahi thik thik batalaata he ki vah kitne unche yaa neeche ja rahaa he. dharti se bahut oonchaai par udanevaale vayuyan ke chaalak ko yah pataa lagaana kathin hota he ki uskaa yaan upar yaa neeche kii ore kis disha main ja rahaa he. isaliye use is ghurndarshi kii sahaayta leni padati he. iske bhramiaksh kii praarambhik disha urdhwadhar hoti he. jab vayuyan upar chadhataa yaa neeche utarataa he, tab vayuyan tal ke urdhwadhar se is aksh ke jhukaav dwaara vayuyan kii disha kaa thik thik gyaan ho jaataa he. is ghurndarshi kaa kritrim kshitij kehete hai, kyonki isse vahi sahaayta lee jaati he jo prithvi par kshitij se milti he. ke anusaar koi bhi pind jis avasthaa main rahata he usee main bana rahanaa chahta he or us avasthaa main kisi prakaar ke parivartan kaa virodh karne kii pravriti pradarshit karata he. is pravriti ko jadtv kehete hai. apni dhuree par bhraman karata hua roter apane praarambhik tal main hi paribhraman karnaa chahta he or koi balghurna sthapit karne par uskaa virodh karata he.
