 america main pravasi hindi lekhak.
 laavanyaa, bombay mahanagar me pali bady hui - shor sharabe se dur, ek ashram jaise pavitra ghar me, papaji, swargeey pan. narendra sharma va shrimati sushila sharma kii chhatrachhaaya me, pal kar bada hone kaa saubhaahgya mila.papaji ek budhdhijivi, kavi or darshinic rahe.
 ammaa, haldankar institute me 4 saal chitrakala sikhti rahi. 1947 me unka byaah hua or unhone bombay me ghar basaa liya .
 janm 1950 navambar kii 22 taarikh ko hua.pati deepak or laavanyaa, ek hi skool me pehali kaksha se saath saath padhe he. samaaj shaatr or manovigyaan me bi.e. oners kiya.
 23 varsh kii aayu me, 1974, me shaadi kar ke, dono los ~ bjilis shahar me, kelifornia, yu. sa. e. 3 saal, 1974,75,76, tak ruke jaha ve am.bi.e. kar rahe the.
 us ke baad, phir bombay laut aaye. parivaar ke paas or putree sidur kaa janm hua. 5 varsh baad putr sopan bhi aa gayi.
 1989 kii 11 farvari ke din papaji mahabharat siriyal ko or sab ko chod kar chale gayi.
 ghatana chakra aise ghume, phir amarika aa gayi. ab sinasinati, ohayo U.S.A. me .
 putree sidur kaa byaah ho chukaa he or laavanyaa ab, noah naamak shishu kii kii nani hai . putr sopan kaa vivaah sau. monica dev se hua he. laavanyaa apni putree ke parivaar ke sang rahati hai .
 jivan ke har ootaar chadhaav ke saath kavita, aradhya, mitra, hamdard rahi he.
 vishwa ~ jaal ke jariye, kavita padhnaa, likhnaa or in se jude madhyamo dwaara bharat or america ke bich kii bhugolic duuri ko kam kar paayi hai .
 laavanyaa kahati hai, 
 " swa ~ kendrit, aatmanubhutiyon ne, har baar, samast vishwa ko, apana - sa paaya he.papaji pan. narendra sharma kii kuch kavy panktia deep ~ shikha si, path pradarshit karti hui, yaad aa rahi he." dharitri putree tumhaari, he amit alokajanmada meri vahi he swrarn garbha kokh !" or
 " aadha soya, aadha jaagaa dekh rahaa tha sapana,bhavi ke viraat darpan me dekha bharat apana !gandhi jiskaa jyoti ~ beej, us vishwa vruksh kii chayasitadarsh lohit yatharth yah nahi surasur maaya !"
 astu vishwa bandhutv kii bhaavana, sarv mangal bhaavana hrday me samete, jivan ke meley me harsh or ullas kii drishti liye, abhi jo anubhav kar rahi hu use meri kavitaao ke jariye, maan saraswati kaa prasad samaj kar, mere sahabhaagi maanav samudaay ke saath baant rahi hu.papaji kii lokapriy pustak " pravasi ke geet " ko meri shradhanjali detii, hui meri pratham kavy pustak " phir ga uthaa pravasi " prakashit --
 " swaranjali" par mere radio vaartalap swar samragni sushri lata mangeshkar par va papaji par prasaarit hue he.
 mahabhaarat siriyal ke liye 16 dohe papaji ke jane ke baad likhe the !ek nari kii sanvednaa har kriti ke saath sanlagn he. vishwa ke prati desh ke prati, parivaar or samaaj ke prati vatsalya bhav he. bhavishya ke prati atal shradhavan hu. or aaj meri kavita aap ke saamne prastut kar rahi hu. aashaa he meri trutiyoko aap udaar hryday se kshamaa kar denge --vineet,- laavanyaa
 
