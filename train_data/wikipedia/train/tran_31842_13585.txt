 yishu yaa yishu messiah, jinhen nasarat kaa yishu bhi kaha jaataa he, isai dharm ke pravartak hai. isai log unhen parampita parameshwar kaa putr or isai triek parameshwar kaa tritiy sadsy maanate hai. isa kii jeevani or upadesh bible ke naye niyam main diye gayi hai. yishu messiah ko islam main isa kaha jaataa he, or unhen islam ke bhi mahanatam pegambaron main se ek mana jaataa he.
 bible ke anusaar isa kii mata mariyam galilia praant ke nazareth gaanv kii rahane vaali thim. unki sagaai daaud ke rajwanshi yusuf naamak badhai se hui thi. vivaah ke pehle hi vah kunwari rahete hue hi ishwariya prabhaav se garbhvatee ho gayi. ishwar kii ore se sanket paakar yusuf ne unhen patniswaroop grahan kiya. is prakaar janata isa kii alokik utpatti se anbhigya rahi. vivaah sampann hone ke baad yusuf galilia chhodkar yahudiya praant ke bethalehem naamak nagari main jaakar rahane lage, vahaan isa kaa janm hua. shishu ko raja herod ke atyaachaar se bachaane ke liye yusuf misr bhaag gaye. herod 4 i.pus. main chal based at: isa kaa janm sambhavat: 4 i.pus. main hua tha. herod ke maran ke baad yusuf lautakar nazareth gaanv main bas gaye. isa jab baarah varsh ke hue, to jerusalem main teen din rukkar mandir main upadeshkon ke bich main baithe, un kii sunate or un se prashn karte hue paaya.luka 2:47 or jinhone un ko suna ve sab unki samaj or unke uttaron se chakit the. tab isa apane mata pita ke saath apana gaanv vaapis laut gaye. isa ne yusuf kaa pesha sikh liya or lagbhag 30 saal kii umr tak usee gaanv main rahakar ve badhai kaa kaam karte rahe. bible main unke 13 se 29 varshon ke bich kaa koi zikr nahin miltaa. 30 varsh kii umr main unhone yuhanna se pani main dubkee lee. dubkee ke baad isa par pavitra aatma aayaa. 40 din ke upwas ke baad isa logon ko shiksha dene lage.
 tees saal kii umr main isa ne israel kii janata ko yahudee dharm kaa ek nayaa rup prachaarit karnaa shuru kar diya. us samay tees saal se kam umr vaale ko sabhagrih me shaastra padhane ke liye or upadesh dene ke liye nahi diya karte the. unhone kaha ki ishwar saakshaat premrup he or us vaqt ke varttman yahudee dharm kii pashubali or karmkand nahin chahta. yahudee ishwar kii parampriy nasl nahin he, ishwar sabhi mulkon ko pyaar karata he. insaan ko krodh main badla nahin lenaa chahie or kshamaa karnaa siikhnaa chahie. unhone spasht rup se kaha ki ve hi ishwar ke putr hai, ve hi messiah hai or swarg or mukti kaa maarg hai. yahudee dharm main qayamat ke din kaa koi khaas zikr yaa mahatva nahin tha, par isa ne qayamat ke din par khaas jor diya - kyonki usee vaqt swarg yaa nark insaani aatma ko milegaa. isa ne kai chamatkaar bhi kiye.
 yahudiyon ke kattarpanthi rabbiyon ne isa kaa baari virodh kiya. unhen isa main maseehaa jaisaa kuch khaas nahin laga. unhen apane karmkandon se prem tha. khud ko ishvarputra bataanaa unke liye baari paap tha. isaliye unhone us vaqt ke roman governor pilaatus ko isaki shikaayat kar di. romanon ko hameshaa yahudee kranti kaa dar rahata tha. isaliye kattarpanthiyon ko prasann karne ke liye pilaatus ne isa ko cross par maut kii dardanaak sazaa sunai.
 bible ke mutabiq, romi sainikon ne isa ko kodon se maaraa. unhen shahi kapade pahanaae, unke sar par kaanton kaa taj sajaayaa or unpar thuka or aise unhen tauheen main "yahudiyon kaa badshaah" banaaya. peeth par apana hi cross uthavaake, romiyon ne unhen galgata tak liya, jahaan par unhen cross par latakaana tha. galgata pahunchane par, unhen madiraa or pitt kaa mishran pesh kiya gaya tha. us yug main yah mishran mrityudand kii atyant dard ko kam karne ke liye diya jaataa tha. isa ne ise inkaar kiya. bible ke mutabiq, isa do chor ke bich cross par latakaaya gaya tha.
 isaayiyon kaa maananaa he ki cross par marate samay isa messiah ne sabhi insaanon ke paap swayan par le liye the or isliye jo bhi isa main vishwaas karegaa, use hi swarg milegaa. mrityu ke teen din baad isa vaapis ji uthe or 40 din baad sidhe swarg chale gaye. isa ke 12 shishyon ne unke naye dharm ko sabhi jagah failaayaa. yahi dharm isai dharm kahalaaya.
 herodes raja ke dinon main jab yahudiya ke baitalaham main yishu kaa janm hua, to dekho, purv se kai jyotishi jerushlem main aakar poochne lage. ki yahudiyon kaa raja jis kaa janm hua he, kahaan he? kyonki ham ne purv main uskaa tara dekha he or us ko pranaam karne aae hai. yah sunakar herodes raja or uske saath sara jerushlem ghabara gaya. or us ne logon ke sab mahayajakon or shastriyon ko ikatthe karke un se poocha, ki messiah kaa janm kahan hona chahie? unhone us se kaha, yahudiya ke baitalaham main; kyonki bhavishyadvaktaa ke dwaara yon likhaa he. ki he baitalaham, jo yahuda ke desh main he, tu kisi reeti se yahuda ke adhikariyon main sab se chota nahin; kyonki tujh main se ek adhipati nikalegaa, jo meri praja israel kii rakhwali karegaa. tab herodes ne jyotishiyon ko chupake se bulaakar un se poocha, ki tara thik kis samay dikhaai diya tha. or us ne yah kahkar unhen baitalaham bheja, ki jaakar us balak ke vishay main thik thik maaloom karo or jab vah mil jaae to mujhe samachar do taaki main bhi aakar us ko pranaam karun. ve raja kii baat sunakar chale gaye or dekho, jo tara unhone purv main dekha tha, vah un ke aage aage chalaa or janha balak tha, us jagah ke upar panhuchakar thahar gaya. us taare ko dekhakar ve ati anandit hue. or us ghar main pahunchakar us balak ko us kii mata mariyam ke saath dekha or munh ke bal girakar use pranaam kiya; or apana apana yaila kholkar use sona or lohban or gandharas kii bhent chadhaai. or swapn main yah chituni paakar ki herodes ke paas phir na janaa, ve duusare maarg se hokar apane desh ko chale gaye. un ke chale jane ke baad dekho, prabhu ke ek doot ne swapn main yusuf ko dikhaai dekar kaha, uth; us balak ko or us kii mata ko lekar misr desh ko bhaag ja; or jab tak main tujh se na kahuun, tab tak vahiin rahanaa; kyonki herodes is balak ko dhundhane par he ki use marava daale. vah raat hi ko uthakar balak or us kii mata ko lekar misr ko chal diya. or herodes ke marane tak vahiin rahaa; isaliye ki vah vachan jo prabhu ne bhavishyadvaktaa ke dwaara kaha tha ki main ne apane putr ko misr se bulaayaa puraa ho. jab herodes ne yah dekha, ki jyotishiyon ne mere saath thattha kiya he, tab vah krodh se bhar gaya; or logon ko bhejkar jyotishiyon se thik thik puche hue samay ke anusaar baitalaham or uske aas paas ke sab ladakon ko jo do varsh ke, vaa us se chote the, marava daalaa. tab jo vachan yirmayaah bhavishyadvaktaa ke dwaara kaha gaya tha, vah puraa hua, ki ramah main ek karun-naad sunai diya, ronaa or bada vilaap, rahel apane baalkon ke liye ro rahi thi or shant hona na chaahati thi, kyonki ve hai nahin. herodes ke marane ke baad dekho, prabhu ke doot ne misr main yusuf ko swapn main dikhaai dekar kaha. ki uth, balak or us kii mata ko lekar israel ke desh main chalaa ja; kyonking jo balak ke praan lenaa chaahate the, ve mar gaye. vah uthaa or balak or us kii mata ko saath lekar israel ke desh main aayaa. parantu yah sunakar ki arikhalouse apane pita herodes kii jagah yahudiya par rajya kar rahaa he, vahaan jane se daraa; or swapn main chituni paakar galeel desh main chalaa gaya. or nasarat naam nagar main ja basaa; taaki vah vachan puraa ho, jo bhavishyadvaktaaon ke dwaara kaha gaya tha, ki vah nasri kehalaayegaa.
 or balak badhata or balwant hota or buddhi se paripurna hota gaya; or parameshwar kaa anugrah us par tha. uske mata-pita prati varsh fasah ke parv main jerushlem ko jaaya karte the. jab vah baarah varsh kaa hua, to ve parv kii reeti ke anusaar jerushlem ko gaye. or jab ve un dinon ko puraa karke lautne lage, to vah ladkaa yishu jerushlem main rah gaya; or yah uske mata-pita nahin jaanate the. ve yah samajhakar, ki vah or yatriyon ke saath hoga, ek din kaa padaav nikal gaye: or use apane kutumbiyon or jaan-pahachaanon main dhundhane lage. par jab nahin mila, to dhundhate-dhundhate jerushlem ko phir laut gaye. or teen din ke baad unhone use mandir main upadeshkon ke bich main baithe, un kii sunate or un se prashn karte hue paaya. or jitne us kii sun rahe the, ve sab us kii samaj or uske uttaron se chakit the. tab ve use dekhakar chakit hue or us kii mata ne us se kaha; he putr, tu ne ham se kyon aisa vyavhaar kiya? dekh, tera pita or main kudhate hue tuje dhundhate the. us ne un se kaha; tum mujhe kyon dhundhate the? kya nahin jaanate the, ki mujhe apane pita ke bhawan main hona avashya he? parantu jo baat us ne un se kahi, unhone use nahin samajha. tab vah un ke saath gaya or nasarat main aayaa or un ke vash main rahaa; or us kii mata ne ye sab baaten apane man main rakhin. or yishu buddhi or deal-doll main or parameshwar or manushyon ke anugrah main badhata gaya.
 chhathwein maheene main parameshwar kii ore se jibrail swargadoot galeel ke nasarat nagar main ek kunvaari ke paas bheja gaya. jis kii mangani yusuf naam daaud ke gharaane ke ek purush se hui thi: us kunvaari kaa naam mariyam tha. or swargadoot ne uske paas bheetar aakar kaha; anand or jai teri ho, jis par ishwar kaa anugrah hua he, prabhu tere saath he. vah us vachan se bahut ghabara gai or sochane lagi, ki yah kis prakaar kaa abhivadan he? swargadoot ne us se kaha, he mariyam; bhaybheet na ho, kyonki parameshwar kaa anugrah tujh par hua he. or dekh, tu garbhvatee hogi or tere ek putr utpann hoga; tu uskaa naam yishu rakhana. vah mahaan hoga; or parampradhan kaa putr kehalaayegaa; or prabhu parameshwar uske pita daaud kaa singhaasana us ko degaa. or vah yaqub ke gharaane par sadaa rajya karegaa; or uske rajya kaa ant na hoga. mariyam ne swargadoot se kaha, yah kyonkar hoga? main to purush ko jaanati hi nahin. swargadoot ne us ko uttar diya; ki pavitra aatma tujh par utrega or parampradhan kii samarth tujh par chaaya karegi isaliye vah pavitra jo utpann honevaala he, parameshwar kaa putr kehalaayegaa.
  yishu ne or bhi bahut chinh chelon ke samhane dikhaae, jo is pustak main likhe nahin gaye. parantu ye isaliye likhe gaye hai, ki tum vishwaas karo, ki yishu hi parameshwar kaa putr messiah he: or vishwaas kar ke uske naam se jivan paao.. yah bahut achche insaan the jiske sir par haath vah dhanya ho jaataa tha yeshu ne apane jivan main anginat chamatkaar kiye jo prithvi par kisi or ke liye naammumkin the
 islam bible main isa messiah ko ek aadarneey nabi mana jaataa he, jo ishwar ne israeliyon ko unke sandesh failaane ko bheja tha. quran main isa ke naam kaa zikr mohammad se bhi zyaada he or musulmaan isa ke kunari dwaara janm main maanate hai.
 islam main isa messiah mahaz ek nashwar insaan mana jaataa he, sab nabiyon kii tarah or ishwar-putr yaa trimurti kaa sadsy nahin, or unki puja par manaahi he. unhen chamatkaar karne kii kshamta ishwar se mili thi or khud isa messiah main aisi shaktiyaan nahin maujuud thim. yah bhi nahin mana jaataa he ki ve cross par latake. islamic parampara ke mutabiq, cross par marane ke ba-vajood, ishwar ne unhen sidhe swarg main uthaaya gaya tha. sab nabiyon kii tarah, isa messiah bhi quran main ek muslim kehalaata he. quran ke mutabiq, isa messiah ne apane aap ko ishwar-putr kabhi nahin mana or ve qayamat ke din par is baat kaa inkaar karenge. musulmaanon kii manyata he ki qayamat ke din par, isa messiah prithvi par lautegaa or nyaay qaiyam karegaa.
 quran main isa kaa naam 25 baar aayaa he. suraah mariyam main inke janm kii katha he or isi tarah suraah ali imran main bhi.
 mohammad ke hadison main he ki "tamaam nabi bhai he or isa messiah mere sabase kareebi bhai he kyunki mere or isa messiah ke darmiyaan koi nabi nahi aayaa he".
 isa messiah unase kaha, yon likhaa he; ki messiah du:kha uthayega or tisare din mare huon main se ji uthegaa. or jerushlem se lekar sab jatiyon main man phiraav kaa or paapon kii kshamaa kaa prachaar, usee ke naam se kiya jayega. tum in sab baaten ke gavaah ho. or dekho, jis kii pratigya mere pita ne kii he, main us ko tum par utaaruunga or jab tak swarg se samarth na paao, tab tak tum isi nagar main tehre raho.tab vah unhen baitaniyyah tak baahar le gaya or apane haath uthaakar unhen ashish di. or unhen ashish dete hue vah un se alag ho gaya or swarg se uthaa liya gaya. or ve us ko dandvat karke bade anand se jerushlem ko laut gaye. or lagaataar mandir main upasthit hokar parameshwar kii stuti kiya karte the.
 yahudee isa messiah ko na to maseehaa maanate hai na ishwar-putr. ve apane maseehaa kaa aaj bhi intazaar karte hai.
