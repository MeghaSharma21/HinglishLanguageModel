 filmphere sarvshereshth abhinetri puraskaar1954: baiju baavaraa1955: parinita1963: sahib bibi or ghulaam1966: kaajal
 minaa kumari  bharat kii ek mashhoor hindi filmon kii abhinetri thim. inhen khaskar dukhaant filmon main inaki yaadgaar bhoomikaaon ke liye yaad kiya jaataa he.minaa kumari ko bhartiya cinema kii tragedy queen bhi kaha jaataa he. abhinetri hone ke saath-saath minaa kumari ek umdaa shayara evam parshvagayika bhi thim. inhone varsh 1939 se 1972 tak filmi parde par kaam kiya.
 minaa kumari kaa asli naam mahajabeen bano tha or ye bombai main paidaa hui thim. unke pita ali baksh parsi rangamanch ke ek manjhe hue kalakaar the or unhone film "shahi lutere" main sangeet bhi diya tha. unki maan prabhavati devi, bhi ek mashhoor nrutyaangna or adaakara thi. minaa kumari kii badi bahan khurshid junior or choti bahan madhu bhi film abhinetri thim. kaha jaataa he ki daridrata se grast unke pita ali baqsh unhen paidaa hote hi anathashram main chhod aae the chunki ve unke doctor shriman gadre ko unki fis dene main asamarth the.haalanki apane navjaat shishu se dur jate-jate pita kaa dil bhar aayaa or turant anathashram kii ore chal pade.paas pahunche to dekha ki nanhee minaa ke puure sharir par chitiyaan kaat raheen thim.anathashram kaa daravaaza band tha, shaayad andar sab so gaye the.yah sab dekh us laachaar pita kii himmat tut gai,aankhon se aansu bah nikle.jhat se apni nanheen-si jaan ko saafe kiya or apane dil se laga liya.ali baqsh apni chand dinon kii beti ko ghar le aae.samay ke saath-saath sharir ke wo ghaav to thik ho gaye kintu man main lage badakismati ke ghaavon ne antim saans tak minaa kaa saath nahin choda.
 minaa kumari kii nani hemasundari mukherjee parsi rangamanch se judi huin thi. bengal ke pratishthit tagore parivaar ke putr jadunandan tagore ne parivaar kii ichha ke viruddh hemasundari se vivaah kar liya. 1862 main durbhaagya se jadunandan kaa dehanth hone ke baad hemasundari ko bengal chhodkar meerut aana padaa. yahaan aspataal main nurse kii naukari karte hue unhone ek urdu ke patrkaar pyarelal shankar merati se shaadi karke isai dharm apana liya. hemasundari kii do putree huin jinamein se ek prabhavati, minaa kumari kii maan thim.
 mahajabeen pehali baar 1939 main film nirdeshak vijay bhatta kii film "laidarphes" main baby mahazabeen ke rup main nazar ain. 1940 kii film "ek hi bhul" main vijay bhatta ne inkaa naam baby mahajabeen se badal kar baby minaa kar diya. 1946 main ai film bacchon kaa khel se baby minaa 13 varsh kii aayu main minaa kumari baniin. march 1947 main lambe samay tak biimaar rahane ke kaaran unki maan kii mrityu ho gai. minaa kumari kii praarambhik filmein zyaadaatar puranic kathaon par aadhaarit thim jinamein hanuman pataal vijay, vir ghatotkach va shri ganesh mahima pramukh hai.
 varsh 1951 main film tamaasha ke set par minaa kumari kii mulaakaat us jamaane ke jane-maane film nirdeshak kamaal amrohi se hui jo film mahal kii safalataa ke baad nirmaataa ke taur par apni agali film anaarakali ke liye nayika kii talash kar rahe the.minaa kaa abhinay dekh ve unhen mukhya nayika ke kirdaar main lene ke liye raji ho gaye.durbhagyavash 21 may 1951 ko minaa kumari mahabaleshwaram ke paas ek sadak durghatana kaa shikaar ho gayi jisase unke bahine haath kii choti anguli sadaa ke liye mud gai. minaa agle do maah tak bombay ke sasoon aspataal main bhartee raheen or durghatana ke duusare hi din kamaal amrohi unka haalchaal poochne pahunche. minaa is durghatana se behad dukhi thim kyonki ab wo anaarakali main kaam nahin kar sakati thim. is duvidha kaa hal kamaal amrohi ne nikaala, minaa ke poochne par kamaal ne unke haath par anaarakali ke aage 'meri' likh daalaa.is tarah kamaal minaa se milte rahe or donon main prem sambandh sthapit ho gaya.
 14 farvari 1952 ko hameshaa kii tarah minaa kumari ke pita ali baksh unhen va unki choti bahan madhu ko raatri 8 baje paas ke ek bhautik chikitskalay chhod gaye. pitaaji aksar raatri 10 baje donon bahanon ko lene aayaa karte the.us din unke jate hi kamaal amrohi apane mitra baaqar ali, qaazi or uske do beton ke saath chikitsaalay main daakhil ho gaye or 19 varshiya minaa kumari ne pehle se do baar shaadishuda 34 varshiya kamaal amrohi se apni bahan madhu, baaqar ali, qaazi or gavaah ke taur par uske do beton kii upasthiti main niqaah kar liya. 10 bajte hi kamaal ke jane ke baad, is niqaah se aparichit pitaaji minaa ko ghar le aae.iske baad donon pati-patni raat-raat bhar baaten karne lage jise ek din ek naukar ne sun liya.bas phir kya tha, minaa kumari par pita ne kamaal se talaak lene kaa dabaav daalana shuru kar diya. minaa ne faisla kar liya kii tabatak kamaal ke saath nahin rahengi jabatak pita ko do lakh rupee na de den.pita ali baqsh ne filmkaar mehboob khan ko unki film amar ke liye minaa kii dats de deen parantu minaa amar kii jagah pati kamaal amrohi kii film dayera main kaam karnaa chaahatin thim.isapar pita ne unhen chetavanee dete hue kaha ki yadi ve pati kii film main kaam karne jaayengi to unke ghar ke darvaaze minaa ke liye sadaa ke liye band ho jaayenge. 5 din amar kii shooting ke baad minaa ne film chhod di or dayera kii shooting karne chalin gayi.us raat pita ne minaa ko ghar main nahin aane diya or majaburi main minaa pati ke ghar ravaanaa ho gayi. agle din ke akhabaaron main is dedh varsh se chuphi shaadi kii khabar ne khub surkhiyaan batorin.
 1952 main ai film baiju baavaraa ne minaa kumari ke filmi safar ko nai udaan di. minaa kumari dwaara chitrit gauri ke kirdaar ne unhen ghar-ghar main prasiddhi dilaai. film 100 hafton tak parade par rahi or 1954 main unhen iske liye pehle filmphere sarvshereshth abhinetri ke puraskaar se sammanit kiya gaya.
 1953 tak minaa kumari kii teen filmein aa chuki thim jinamein : dayera, do bigha zamin or parinita shaamil thim. parinita se minaa kumari ke liye ek nayaa yug shuru hua. parinita main unki bhoomika ne bhartiya mahilaon ko khaas prabhavit kiya tha chunki is film main bhartiya nari kii aam jindagi kii kathinaaiyon kaa chithran karne kii koshish kii gayi thi. unke abhinay kii khaas style or mohak awaz kaa jaadu chaaya rahaa or lagaataar duusari baar unhen sarvshereshth abhinetri ke puraskaar ke liye chaynit kiya gaya.
 1954 se 1956 ke bich minaa kumari ne vibhinn prakaar kii filmon main kaam kiya. jahaan chandani chowk or ek hi rasta jaisi filmein samaaj kii kuritiyon par prahaar karti thim, vahiin adl-e-jahangir or halaaku jaisi filmein tarikhi kirdaaron par aadhaarit thim. 1955 kii film azaad, dilip kumaar ke saath minaa kumari kii duusari film thi. tragedy king or queen ke naam se prasiddh dilip or minaa ke is haasyaaspad film ne darshakon kii khub vaahvahee luti. minaa kumari ke umdaa abhinay ne unhen filmafere ne filmafere sarvshereshth abhinetri puraskaar ke liye namankit bhi kiya. film azaad ke gane "apalam chaplam" or "naa bole naa bole" aaj bhi prachlit hai.
 1957 main minaa kumari do filmon main parde par nazar ain. prasad dwaara krit pehali film miss mairi main kumari ne dakshin bharat ke mashhoor abhinayta gemini ganeshan or kishor kumaar ke saath kaam kiya. prasad dwaara krit duusari film sharada ne minaa kumari ko bhartiya cinema kii tragedy queen bana diya. yah unki raaj kapur ke saath kii hui pehali film thi. jab us jamaane kii sabhi adaakaaraon ne is role ko karne se man kar diya tha tab keval minaa kumari ne hi is role ko sweekaar kiya tha or isi film ne unhen unka pehla bengal film jarnlists association sarvshereshth abhinetri kaa khitaab dilvaaya.
  lekin swachand pravriti kii minaa amrohi se 1964 main alag ho gayin. unki film paaqiza ko or usamen unke role ko aaj bhi saraahaa jaataa he. sharmili minaa ke bare main bahut kam log jaanate hai ki ve kaviyitri bhi thim lekin kabhi bhi unhone apni kavitaayen chhapavane kii koshish nahin kii. unki likhi kuch urdu kii kavitaayen naaz ke naam se baad main chhapi.
 film paaqiza ke release hone ke teen hafte baad minaa kumari kii tabiyat bigadane lagi. 28 march 1972 ko unhen bombay ke saint elizabeth aspataal main daakhil karavaaya gaya.
 31 march 1972, good friday vaale din dopaher 3 bajkar 25 minute par mahaz 38 varsh kii aayu main minaa kumari ne antim saans lee. pati kamaal amrohi kii icchaanusaar unhen bombay ke majgaanv sthit rahamtabad kabristaan main dafnaaya gaya. minaa kumari is lekh ko apni kabr par likhavana chaahati thim:
 ek adhure saz,
 ek adhure geet,
 ek toote dil,
 parantu bina kisi afsos
 ke saath samaapt kar gai" 
 minaa ke pati kamaal amrohi kii 11 farvari 1993 ko mrityu hui or unki ichhanusaar unhen minaa ke bagal main dafnaaya gaya.
 film ko 13wein berlin antarrashtriya film samaaroh main namankit kiya gaya jahaan minaa kumari ko pratinidhi ke taur par chunaa gaya.
 yah film 36wein academy puraskaar ke sarvshereshth videshiy bhashaa varg main bharat dwaara bheji gai thi.
 namankit-filmafere sarvshereshth abhinetri puraskaar
 namankit-filmafere sarvshereshth abhinetri puraskaar
 namankit - filmafere sarvshereshth abhinetri puraskaar is film kii costum diziner bhi thim.
