 attharahawein asian khel, jo ki jakarta palembang 2018 ke naam se bhi jane jate hai, sampoorn asia kii sabase badi bahu khel pratiyogita he, jiskaa aayojan 18 agast se 2 sitambar 2018 ke madhya indonesia ke jakarta or palembang shaharon main kiya gaya tha. 
 aisa pehali baar he jab asian khel do nagaron jakarta tathaa dakshin sumatra praant kii rajdhani palembang main yojit ho rahe hai. iske atirikt aayojan sthal donon nagaron ke sameep sthit bandung tathaa banten main bhi hai. udghaatan va samaapan samaaroh jakarta ke gelora bung karnon stadium main yojit honge.
 pehali baar isports tathaa canoe polo ko bhi pradarshnee khelon ke rup main shaamil kiya gaya he. isports ko 2022 asian khelon main mukhya khelon main shaamil kiya jaayegaa.
 vietnam kii rajdhani hanoi ko vaastavik rup se mejabaan chunaa gaya tha jisane boli ke dauraan suraabaya tathaa dubai ko pahada tha. is nagar ko aadhikarik rup se 8 navambar 2012 ko mejabaan chunaa gaya tha jab ise suraabaya ke 14 mat kii tulana main 29 mat mili the. dubai antim samay par boli se bhavishya kii boliyon par dhyaan dene kii baat kahkar hat gaya tha. haalaanki sanyukt arab emirate kii rashtriya olympic samiti ke upaadhyaksh ne boli waapas lene ke daavon ko jhootha qaraar diya or kaha ki dubai ne 2018 asian khelon kii mejabani ke liye boli hi nahin lagaai thi keval vichaar kiya tha.
 magar march 2014 se vietnam kii itane bade str ke aayojan sampann karaane kii kshamta par prashn uthne lage. yah chintaa mukhya rup se apekshit bajet US$150 million ko lekar thi. aise kuch daawey US$300 million tak kii raashi ke the. kuch samikshakon ne kaha ki 2003 dakshinpurv asian khel hetu banaaye gayi stadium kaa abhi tak upyog nahin hua he. vietnam olympic samiti ke purv adhyaksh ha kung du ne ne bhi daawa kiya ki asian khelon ke aayojan se paryaton ko badhaava nahin milegaa.
 17 april 2014 ko vietnami pradhanmantri guyen tan dung hanoi kaa mejabani se naam waapas lene kii adhikarik rup se ghoshnaa kii. unhone iske liye mukhya rup se kam taiyaariyon tathaa aarthik mandi kaa hawala diya. adhisankhya vietnami janata ne is kadam kaa swaagat kiya. vietnam par kisi prakaar kaa jurmaana bhi nahin lagaaya gaya.
 hanoi ke aayojan se naam vaapasi ke pashchaat asia olympic samiti ne kaha ki indonesia, china va sanyukt arab emirate mejabani paane ke shashakt daavedaar hai. chunki indonesian nagar surbaya boli main duusare sthaan par rahaa tha is kaaran se uski daavedaari prabal thi or chaynit hone kii avasthaa main vah in khelon kii mejabani ko taiyaar bhi tha. philipino tathaa bharat ne bhi aayojan main ruchi dikhaayi lekin bharat apni daavedaari prastut nahin kar sakaa kyonki osie ne pradhanmantri narendra modi se antim tithi badhaane ke baavjood bhi koi bhi jawaab nahin mila.
 5 may 2014 ko osie kuch indonesian nagaron jaisaa jakarta, suraabaya, bandung tathaa palembang kaa nirikshan kiya. suraabaya ne 2021 asian yuva khelon kii mejabani ke kaaran mejabani se peeche hat gaya. 25 july 2014 ko osie kii kuwait nagar main hui baithak main jakarta ko in khelon ke liye mejabaan tathaa palembang ko sah-mejabaan ghoshit kiya. 20 sitambar 2014 ko indonesia ne mejabaan nagar ke anubandh par hastakshar kiye tathaa 2014 asian khel ke samaapan samaaroh ke dauraan osie ne indonesia ko pratikatmak rup se agle khelon ke liye mejabaan ghoshit kiya.
 pehle osie ne in khelon ko varsh 2018 ke bajaay 2019 main karaane kii yojana banaayi thi taaki yah aayojan olympic se do varsh ke thik ek varsh purv ho saken magar indonesia ko mejabani dene ke baad is yojana badalanaa padaa kyonki us varsh main indonesia main aam chunaav hone the.
 july 2018 ke anusaar 6.6 trillian indonesian rupia bajet aavantit kiya gaya tha.
 2018 asian khelon ke pratik kaa pehali baar anaavaran 9 sitambar 2015 ko desh ke rashtriya khel diwas ke avasar par kiya gaya. iskaa pratik chihn indonesia ke durlabh pakshi paradisa par aadhaarit tha.
 isaki aalochana hone par aayojakon ne is akruti ko janvari 2016 main waapas le liya. isaki antim akruti 28 july 2016 ko jari hui jiskaa sheershak "asia kii urja" tha jo ki gelora bung karnon stadium kii pratikruti ke upar chapa tha, jiskaa pramukh uddeshy asian deshon ke madhya ekta ko pratibimbit karnaa tha.
 usee din in khelon ke chihn ke saath-saath teen shubhankar bhi jari hue jo bhin-bhin pakshi, baviyan hiran atung tathaa jaavi ganda kaaka the. ye teenon hi kramshah desh ke purvi, madhya tathaa pashchimi bhaagon kaa pratinidhitiv karte hai. iske saath hi ve kramshah ranneeti, gati tathaa takat ko bhi darshaate hai.
 july 2018 main indonesian asian khel aayojan samiti ne padak kii akritiyon kaa anaavaran kiya, jisame asian khelon kaa pratik tathaa batik tareeke se sabhi indonesian kshetron kii saanskrithik vividhta or unke madhya sanghathan ko darshaya gaya he. iske atirikt iske madhyam se attharahawein asian khelon lene vaale khilaadiyon kii saanskrithik, dharmik tathaa nasli vividhta ko bhi darshaya gaya he.
 13 july 2018 ko indonesian asian khel aayojan samiti ne 2018 asian khelon kii aadhikarik geet album, energy of asia kaa anaavaran kiya. is album main 13 gane hai.
 mashaal daud kaa armbh 15 july 2018 ko nai dilli sthit major dhyanchand rashtriya stadium se hua jahaan pratham asian khelon kaa aayojan hua tha. july 2018 main yogyakarta ke nikat sthit prambanan ke hindu mandiron ke brahma maidan main ek aayojan hua jahaan bharat dwaara jalaai gayi mashaal ko bujhaayaa gaya tathaa indonesian prakritik lau jalaai gayi jo ki mrapen, madhya java se lee gayi thi. iske baad puure desh bhar main mashaal daud kaa aayojan hua.
 yah daud indonesia ke 18 praanton ke 54 nagaron se hokar gujri, jisame mejabaan nagar bhi shaamil the. is mashaal ne lagbhag 18,000 kilometre kii yatra kii. daud kaa samaapan 17 agast ko rashtriya smarak par indonesia ke 73wein swatantraaa diwas ke avasar par hua, jiske pashchaat mashaal ko agle din gelora bung karnon stadium main udghaatan samaaroh ke liye laayaa gaya.
 udghaatan samaaroh 18 agast 2018, shanivaar ko shaam 7 baje pashchimi indonesian samay baje prarambh hua. 12 varshon baad uttar korea tathaa dakshin korea ke pratinidhiyon ne ek saath korian ekikaran dhvaj ke antargat march kiya. khelon kaa aadhikarik udghaatan indonesian raashtrapati joko vidodo ne kiya.
 march 2017 main asian olympic ne ghoshnaa kii ki is khelon main 42 vibhinn khelon kii 484 spardhaayen yojit hongi, jisame 2016 greeshmakaleen olympic ke 28 sthaayee olympic khel, 5 atirikt khel jo 2020 greeshmakaleen olympic main khele jane hai tathaa kuch ve bhi khel shaamil kiye jo olympic main nahin hote. april 2017 main belt kushti, cricket, kursh, sketbording, sambo or surfing khel hataa diye gaye tathaa brij, jet ski, jujitsu, paraglaiding, sport climbing, taikwando tathaa vushu kii spardhaon main bhi katautee kar di gayi.
 antim kaarykram sitambar 2017 main jari hua jisame 40 khelon kii 462 pratiyogitaayen shaamil kii gayin. 
 
 
 
 
 
 
 asian olympic parishad ke sabhi 46 sadasyon ne in khelon main bhaag liya. kuch spardhaon main uttar korea tathaa dakshin korea kii ekikrut team ne hissaa liya, jaisaa ki unhone pehle 2018 sheetakaaleen olympic ke dauraan bhi kiya tha. donon deshon ne udghaatan tathaa samaapan samaaroh main bhi ekikrut dhvaj ke antargat bhaag liya.
 udghaatan samaaroh se do din purv kuwait ko bhi apane dhvaj ke antargat khilne kii anumati mil gayi. isse purv ve swatantra asian khilaadi ke taur par bhaag lene vaale the.
 neeche sabhi rashtriya olympic samitiyon kii suchi di gayi he tathaa koshtak main sadsy dal kii sankhya di gayi he.
 strot
 5 x 5
 3 x 3
 canoeing
 Dressage
  roller skating
 in khelon kaa samaapan samaaroh 2 sitambar 2018 din ravivaar ko pashchimi indonesian samay ke anusaar 7:00 baje yojit hua. yah samaaroh baari varsha ke bich gelora bung karnon stadium main sampann hua. is samaaroh main sthaneey kalakaaron ke atirikt bharat ke siddharth slathia, dakshin korea ke icon or super junior ne geet gaaye. hangzou ke mahayor shu liyi ko 2022 asian khelon ke aayojak hone ke naate khel dhvaj diya gaya.
    mejabaan desh 
