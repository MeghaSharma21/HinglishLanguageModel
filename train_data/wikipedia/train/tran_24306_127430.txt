 malik mohammad jaaysi hindi sahitya ke bhakthi kaal kii nirgun premashrayi dhara ke kavi hai. ve atyant ucchkoti ke saral or udaar sufi mahatma the. jaaysi malik vansh ke the. misramen senapati yaa pradhanmantri ko malik kehete the. dilli sultanate main khilji vansh rajyakaal main allaudin khilji ne apane chachaa ko maravane ke liye bahut se malikon ko niyukt kiya tha jiske kaaran yah naam us kaal se kaaphi prachlit ho gaya tha. iraan main malik jameendaar ko kaha jaataa tha va inke purvaj vahaan ke niglaam praant se aaye the or vahiin se unke purvajon kii padavi malik thi. malik mohammad jaaysi ke vanshaj asrafi khandaan ke chele the or malik kehalaate the. firoz shah tughlaq ke anusaar baarah hajaar sena ke risaldaar ko malik kaha jaataa tha. jaaysi ne shaikh burhan or saiyad ashraf kaa apane guruon ke rup main ullekh kiya he.
 jaaysi kaa janm san 1500 ke aasapaas mana jaataa he. ve uttar pradesh ke jaais naamak sthaan ke rahanevaale the. unke naam main jaaysi shabd kaa prayog, unke upnaam kii bhaanti, kiya jaataa he. yah bhi is baat ko suchit karata he ki ve jaais nagar ke nivasee the. is sambandh main unka swayan bhi kahana he-
 isse yah pataa chalata he ki us nagar kaa pracheen naam udyaan tha, vahaan ve ek pahune jaise das dinon ke liye aae the, arthath unhone apana nashwar jivan prarambh kiya tha athwa janm liya tha or phir vairaygy ho jane par vahaan unhen bahut sukh mila tha. jaais naam kaa ek nagar uttar pradesh ke raibareli jile main aaj bhi vartmaan he, jiskaa ek purana naam udyannagar 'udyanagar yaa ujjalik nagar' batalaaya jaataa he tathaa uske kanchana khurd naamak muhalle main malik mohammad jaaysi kaa janm-sthaan hona bhi kaha jaataa he. kuch logon kii dharna ki jaaysi kii kisi uplabdh rachana ke antargat uski nishchit janm-tithi athwa janm-samvath kaa koi spasht ullekh nahin paaya jaataa. ek sthal par ve kehete hai,
 jiske aadhaar par keval itnaa hi anumaan kiya ja saktaa he ki unka janm sambhawatah 800 hi0 evam 900 hi0 ke madhya, tadnusaar san 1397 i0 or 1494 i0 ke bich kisi samay hua hoga tathaa tees varsh kii avasthaa paa chukne par unhone kavy-rachana kaa prarambh kiya hoga. padmavat kaa rachanakaal unhone 947 hi0 arthath 1540 i0 batalaaya he. padmavat ke antim ansh ke aadhaar par yah bhi kaha ja saktaa he ki use likhte samay tak ve vruddh ho chuke the.
 unke pita kaa naam malik raaje ashraf bataaya jaataa he or kaha jaataa he ki ve maamuli zameendaar the or kheti karte the. swayan jaaysi kaa bhi kheti karke jeevika-nirvaah karnaa prasiddh he.jaaysi ne apni kuch rachanaaon main apni guru-parampara kaa bhi ullekh kiya he. unka kahana he, saiyad ashraf, jo ek priy sant the mere liye ujjwal panth ke pradarshak bane or unhone prem kaa deepak jalaakar meraa hriday nirmal kar diya.. jaaysi kurup va kaane the the. ek manyata anusaar ve janm se aise hi the kintu adhiktar logon kaa mat he ki sheetala rog ke kaaran unka sharir vikrut ho gaya tha. apane kaane hone kaa ullekh jaaysi ne swayan hi is prakaar kiya he - ek nayan kavi mohammad guni. ab unki dahini yaa bain koun si aankh phooti thi, is bare main unheen ke is dohe ko sandarbh liya ja saktaa he:
 muhamad bain disi taja, ek sarwan ek onkhi.
 iske anusaar yah bhi pratiti hoti he ki unhen baayein kaan se bhi unhen kam sunai padataa tha. jaais main ek katha sunne ko milti he ki jaaysi ek baar jab shershah ke darbar main gaye to vah inhen dekhakar hans padaa. tab inhone shant bhav se poocha - mohika hasasi, ki kohrhi? yani tu mujh par hansaa yaa us kumhaar par? tab shershah ne lajjit ho kar kshamaa maangi. ek anya manyata anusaar ve shershah ke darbar main nahin gaye the, balki shershah hi unka naam sun kar unke paas aayaa tha. 
 sthaneey manyatanusaar jaaysi ke putr durghatana main makaan ke neeche dab kar maare gaye jiske falswaroop jaaysi sansar se virakt ho gaye or kuch dinon main ghar chhod kar yahaan vahaan fakir kii bhaanti ghoomane lage. amethi ke raja ramsingh unhen bahut maanate the. apane antim dinon main jaaysi amethi se kuch dur ek ghaney jangal main rahaa karte the. log bataate hai ki antim samay nikat aane par unhone amethi ke raja se kah diya ki main kisi shikari ke tir se hi marunga jis par raja ne aasapaas ke jangalon main shikaar kii manaahi kar di. jis jangal main jaaysi rahete the, usamen ek shikari ko ek bada baagh dikhaai padaa. usne dar kar us par goli chalaa di. paas ja kar dekha to baagh ke sthaan par jaaysi mare pade the. jaaysi kabhi kabhi yogabal se is prakaar ke rup dhaaran kar liya karte the. kaaji nasruddin hossain jaaysi ne, jinhen avadh ke nawab shujauddula se sanad mili thi, malik mohammad kaa mrityukaal rajjab 949 hijri bataaya he. iske anusaar unka dehavsaan 49 varsh se bhi kam avasthaa main siddh hota he kintu jaaysi ne 'padmavat' ke upsanhaar main vriddhavastha kaa jo varnan kiya he vah swat: anubhoot - prathit hota he. jaaysi kii kabr amethi ke raja ke vartmaan mahal se lagbhag teen-chathai mile ke lagbhag he. yah vartmaan kila jaaysi ke marane ke bahut baad bana he. amethi ke raajaaon kaa purana kila jaaysi kii kabr se dedh kos kii duuri par tha. at: yah dharna prachlit he ki amethi ke raja ko jaaysi kii dua se putr hua or unhone apane kile ke sameep hi unki kabr banavaai, niraadhaar he. is baat ke bhi pramaan milte hai ki amethi naresh inke sangrakshak the. ek anya manyata anusaar unka dehanth 1558 main hua.
 unki 21 rachanaaon ke ullekh milte hai jisamen padmavat, akharavat, aakiri kalam, kaharanama, chitrarekha aadi pramukh hai. par unki khyaati kaa aadhaar padmavat granth hi he. isamen padmini kii prem-katha kaa rochak varnan hua he. ratnasen kii pehali patni naagmati ke viyog kaa anoothaa varnan he. isaki bhashaa avadhi he or isaki rachana-style par adikaal ke jain kaviyon kii doha chaupai paddati kaa prabhaav padaa he.
 acharya ramchandra shukla ne madhyakaalin kaviyon kii ginati main jaaysi ko ek pramukh kavi ke rup main sthaan diya he. sivakumar mishra ke anusaar shukla ji kii drushti jab jaaysi kii kavi pratibha kii ore gai or unhone jaaysi granthawali kaa sampadan karte hue unhen pratham shrenee ke kavi ke rup main pahachaanaa, uske pehle jaaysi ko is rup main nahin dekha or saraahaa gaya tha. iske anusaar yah swaabhaavik hi lagata he ki jaaysi kii kavy pratibha inhen madhyakaal ke diggaj kavi goswami tulsidas ke str ki lagati he. isi kaaran se unhen tulsi ke samaksh jaaysi se bada kavi nahin dikhaa. shukla ji ke anusaar jaaysi kaa kshetra tulsi kii apeksha parimit he, par premavednaa atyant gudh he. 
