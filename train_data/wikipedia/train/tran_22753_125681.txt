 is anuchhed ko vikipedia lekh Graduate Management Admission Test ke is sanskaran se anudit kiya gaya he.
 snaatak prabandhan pravesh pariksha  snaatak vyavsaayik adhyayan main shaikshik safalataa ke liye ganit or angrezi bhashaa main yogyata maapne kii computer-anukulak manakikrut pariksha he. bijnes skulon dwaara saamanytah is pariksha kaa upyog emb program main pravesh ke kai chayan mandandon main se ek maandand ke rup main hota he. ise vishwa bhar ke vibhinn sthanon par computer ke madhyam se uplabdh karaayaa jaataa he. un antarrashtriya sthanon main, jahaan computaron kaa vyapak network abhi sthapit nahin kiya gaya he, simit samay-sarini ke anusaar asthai computer-aadhaarit pariksha kendron main yaa sthaneey pariksha-kendron main kaagazi pariksha ke rup main GMAT chalaaya jaataa he. yatha agast 2009, puure vishwa main pariksha-shulk yues $250 he.
 pariksha main parikshaarthi ke maukhik, ganitiya or vishleshnatmak-lekhan kaushal ko parkhaa jaataa he, jise usne apni shiksha or kaam kii lambii avadhi ke dauraan viksit kiya he. parikshaarthi ko parakshit teenon vishyon main se har ek kshetra main sawaalon kaa jawaab dena hota he or isamen do vaikalpik viraam bhi hote hai; saamanytah pariksha ko puraa karne main chaar ghante lagate hai.
 parikshaarthi ke pariksha main baithne kii tarikh se lekar mentriculation tak paanch saal ke liye prapthank vaid hote hai.
 pariksha main adhiktam 800 ank praapt kiye ja sakate hai. pichley 3 varshon main, ausat prapthank 535.2 rahaa he.
 vishleshnatmak-lekhan moolyankan khand kaa uttar pehle dena padataa he. uske baad kramshah parimanatmak khand or maukhik yogyata khand kii baari aati he.
 pariksha ke vishleshnatmak-lekhan moolyankan khand main do niabandh shaamil hote hai. pehle main, chaatr dwaara tark kaa vishleshan or duusare main mudde kaa vishleshan apekshit he. prayek niabandh 30 minute main likhnaa hoga evam ank 0 se 6 ke paimaane par die jaaenge.ye niabandh do pathakon dwaara padhe jaaenge, jinamein prayek dwaara 4.1 ausat prapthank sahit 0.5 ankon kii vruddhi ke saath 0-6 ke bich darja diya jayega.yadi donon praptankon main ek ank kaa antar ho, to ausat liya jayega. agar ek se adhik ankon kaa antar ho, to niabandh tisare pathak dwaara padhaa jayega.
 pehla pathak uttam abhyaas dwaara viksit intelemetric naamak swamy computer program he, jo 50 se adhik bhashaai or sanrachanaatmak visheshtaon vaale rachanaatmak lekhan or vaakya-vinyas kaa vishleshan karata he. duusare or tisare pathak maanav hai, jo parikshaarthi ke vichaaron kii gunvattta or praasangik aadhaar sahit unki vyavasthit, viksit or abhivyakti kshamta kaa moolyankan karte hai. haalanki, maanak angrezi lekhan kushalta, achche ankon ke kaarak hai, par maamuli trutiyaan pratyaashit hai or moolyankankartaaon ko aise parikshaarthiyon ke prati samvedansheel hone ke liye prashikshit kiya jaataa he, jinaki pratham bhashaa angrezi nahin he.
 pariksha ke vishleshnatmak-lekhan khand ke donon nibandhon main prayek ko 0 se 6 ke paimaane par darja diya jaataa he. 
 parimanatmak khand main 37 bahuviklpiya prashn shaamil rahete hai, jinka uttar 75 minute main dena hoga.isamen do prakaar ke prashn hote hai: samasya hal or ankada-paryaaptta. parinammak khand main 0 se 60 ke bich ank die jate hai. pichley 3 varshon main, ausat prapthank 35.6/60 rahaa he; 50 se upar or 7 se neeche ank durlabh hai.
 isamen parimanatmak tark kshamta kii pariksha lee jaati he. samasya-hal sawaalon main ankaganit, mul bijganit or praarambhik jyamiti ke bahuviklpiya prashn hote hai. isamen samasyaon ko hal karnaa hota he or die gaye paanch vikalpon main se sahi uttar ko chunanaa padataa he. kuch prashn keval ganitiya pariklan vaale hote hai; baaki prashn vaastavik jivan kii shabd samasyaon par aadhaarit hote he, jinke liye ganitiya samaadhaanon kii aavashyaktaa hoti he. 
 isame nirdeshon ke asaamaanya set ke upyog dwaara parimanatmak tark kshamta kii pariksha lee jaati he. parikshaarthi ko ek prashn diya jaataa, jisase do kathan jude hote hai or jinamein di gai soochna, us sawaal kaa jawaab dene ke liye upyogi ho sakati he. tab parikshaarthi ko yah nirdhaarit karnaa hota he ki kya koi ek kathan prashn kaa uttar dene ke liye paryaapt he; kya prashn kaa uttar dene ke liye donon kii jarurat he; yaa, kya prashn kaa uttar dene ke liye vahaan paryaapt jaankaree nahin di gai he. 
 ankada-paryaaptta, GMAT ke liye visheshtah taiyaar adwitiya ganit kaa sawaal he. prayek mad main ek sawaal ke saath do kathan shaamil hote hai.
 "he" shabd ke sthaan par "hona chahie" kar dena hi sambhawatah puri tarah se in sawaalon ke daayre ko purnatah anternihit karne kaa sabase aasaan rasta he- sawaal yah nahin puch rahe hai ki kya ek jawaab sambhav he, balki yah puch rahe hai ki kya maamla "yah" ho saktaa he.
 maukhik khand main 41 vikalpiya prashn shaamil hote hai, jinka uttar 75 minute main dena hoga.yahaan teen prakaar ke prashn hai: vaakya-sudhaar, vivechanaatmak-tark or anuchhed-pathan. maukhik khand main 0 se 60 ke bich ank die jate hai. pichley 3 varshon main, ausat 27.8/60 rahaa he, 44 se upar or 9 se neeche ank durlabh hai. 
 vaakya-sudhaar khand parikshaarthi kii american angrezi vyakaran, upyog or style ke gyaan kaa pareekshan karata he. 
 vaakya-sudhaar madon main ek vaakya hota he jiskaa puraa yaa ek hissaa rekhaankit hota he tathaa vaakya ke neeche paanch sambandhit vaikalpik uttar soochibaddh hote hai. pehla vaikalpik uttar bilkul vahi hota he, jise vaakya main rekhaankit kiya gaya he. shesh chaar vaikalpik uttar main rekhaankit hisse se alag vaakyansh hote hai. yadi vaakya ke shabdon main koi dosha nahin he, to parikshaarthi ko pehle vaikalpik uttar ke chayan kaa suzav diya jaataa he. agar is vaakya kii mul vaakya-rachana main koi dosha ho, to parikshaarthi ko shesh chaar vaikalpik uttar main se uttam vaikalpik uttar ke chayan kaa suzav diya jaataa he. 
 vaakya-sudhaar prashn, parikshaarthi kii kushalta ko yatha teen kshetron - sahi abhivyakti, prabhaavshaalee abhivyakti or sahi shabd-chayan ke kaushal ko maapne ke liye roopayit hai.sahi abhivyakti se taatpary vyakaran or vaakya-sanrachana se hota he.prabhaavshaalee abhivyakti se taatpary vichaar vyakt karne ke liye prayukt spashtataa or sankshiptata se he. uchit shabd-chayan se taatpary shabdkosh main shabdon ke liye die gaye arth ke sandarbh main chune gaye shabdon kii upyuktata or sateekta se or shabdon kii sandarbhagat prastuti se he.
 isame taarkik soch kii pariksha hoti he. vivechanaatmak-tark madon main parikshaarthi ko ek tark dekar uskaa vishleshan karne ke liye kaha jaataa he. parikshaarthi se nishkarsh nikaalane, dharanaon ko pahchaanane, yaa tark kii prabalata or kamazoriyon kii pahchaan karne ke liye sawaal kiye ja sakate hai isamen sankshipt kathan yaa tark prastut kiye jate hai tathaa tark yaa kathan ke swaroop evam vishay-vastu ke moolyankan ke liye kaha jaataa he. is prakaar ke prashn, parikshaarthi se chote parichchhedon yaa anuchhedon main tark-vitark kaa vishleshan evam moolyankan karne ke liye kehete hai. kuch prashnon ke liye, sabhi vaikalpik uttar, puche gaye sawaal ke jawaab ho sakate hai. parikshaarthi ko prashn ke sahi jawaab ko chunanaa hoga, yani, aisa uttar jiske liye avishwasaneey, anaavashyak, asambaddha yaa asangat hote hue saamaanya soch-samaj ke str ko bhi jhuthalane vaali dharanaen banane kii aavashyaktaa nahin he. 
 yah baariqi se padhne kii kshamta kaa pareekshan karata he. anuchhed pathan ke sawaal, parikshaarthi ko padhane ke liye die gaye anuchhed se sambandhit hote hai. anuchhed kisi bhi vishay se sambandhit ho saktaa he or isse jude prashn yah pareekshan karte hai ki parikshaarthi ne kitni acchhee tarah se anuchhed or usamen di gai jaankaree ko samajha he. jaisaa ki naam se hi pataa chalata he, yah parikshaarthi dwaara likhit paath ke saar or taarkik sanrachana ko samajhane kii kshamta ko parakhata he. GMAT main lagbhag 200 se 350 shabdon ke anuchhed kaa upyog hota he, jo saamaajik vigyaan, jaivik vigyaan, bhautik vigyaan or vyapaar jaise vishyon ko aavruth karte hai. prayek anuchhed main uski vishay-vastu ke aadhaar par teen yaa usase adhik prashn hote hai. prashn main anuchhed ke pramukh bindu ke bare main, lekhak ke vishisht kathan ke bare main, anuchhed se nikalne vaale tarksangat nishkarsh ke bare main, evam lekhak kii maansikta yaa style ke bare main poocha ja saktaa he.
 "kul prapthank" main, jo parimanatmak or maukhik khandon se milakar banataa he, vishleshnatmak-lekhan moolyankan shaamil nahin he or iskaa vistaar 200 se 800 ke bich he. lagbhag do tihaai parikshaarthi, 400 se 600 ke bich ank arjeet karte hai. prapthank vitaran, lagbhag 100 ank ke maanak vichlan ke saath ek ghanti ke vakr jaisaa dikhataa he, yani ki pariksha ko is tarah roopayit kiya gaya he ki 68% parikshaarthi 400 se 600 ke bich ank arjeet karen, jab ki multah madhya prapthank ko 500 ke nikat roopayit kiya gaya tha. 2005/2006 kaa ausat prapthank 533 tha.
 parimanatmak or maukhik khandon main ek computer-anukulak pariksha shaamil he. pehla prashn mushkil ho saktaa he. prayek khand main agle kuch prashn 500 ke str ke aas-paas ho sakate hai. yadi parikshaarthi sahi jabaab detaa he, to agle prashn kathin hote jate hai. or yadi parikshaarthi galat jawaab detaa he to agle prashn aasaan ho jate hai, ye prashn, prashnon ke ek vishaal bhandar se uthaa kar, vidyaman prapthank ke aadhaar par chaatr ko die jate hai. in sawaalon ko niyamit rup se adhyatan kiya jaataa he, taaki in prashnon ko darj karne vaale chaatro ko anaavashyak laabh pahunchne se roka jaae. 
 keval parikshaarthi dwaara die gaye pichley prashn ke uttar par hi antim prapthank aadhaarit nahin hote hai . ank arjeet karne ke liye prayukt elgoritham isse bhi adhik jatil he. parikshaarthi choti-si galati kar saktaa he tathaa galat jawaab de saktaa he or computer us mad ko visangati ke rup main pahachaanegaa. yadi parikshaarthi pehle prashn kaa uttar dene main chook jaataa he, to zaruri nahin ki uske prapthank ghat kar aadhe ho jaaenge. 
 iske alaava, rikt chode gaye prashn parikshaarthi ke liye, prashnon ke galat uttar se zyaada takalifdeh hai. yah SAT ke bilkul vipareet he, jisamen galat uttar ke liye dand kaa praavdhaan he. prayek pariksha khand main kai prayogtmak prashn bhi shaamil hote hai, jinhen parikshaarthi ke praptankon main joda nahin jaataa he, lekin bhavi pariksha kii auchity ko jaanchane ke liye shaamil kiya jaataa hai. 
 maukhik or parimanatmak khand main praptankon kaa vistaar 0 se 60 ke bich hota he. vishleshnatmak-lekhan moolyankan main praptankon kaa vistaar 0 se 6 ke bich he or yah GMAT ke do nibandhon ke shrenee nirdhaaran ke ausat ko darshata he. nibandhon ke liye ankon kaa arjan, maukhik or parimanatmak khandon se bhinn hota he or kul praptankon main inaki ginati nahin hoti he.
 pichley paanch saal main praapt sabhi ank or nirasan, chaatr ke prapthank report par honge, jo ki prapthank-report main pichley teen praptankon or nirasan ko darshane kii vigat niti main parivartan he.
 adhikansh skool, aavedakon dwaara arjeet praptankon se sambandhit nunatam sweekaarya prapthank yaa vistrut aankade prakashit nahin karte hai. tathaapi, aam taur par skool apni naveenatam bhartee ke ausat or ausat prapthank prakashit karte hai, jinka istemaal guide ke rup main kiya ja saktaa he.
 lokapriy patrikaon or ranking sevaaon main soochibaddh lagbhag sabhi sheershasth bijnes skulon ke ausat prapthank 600 se upar or 700 se neeche he.
 purvasnatak str par acha pradarshan, utkrisht sandarbh or/yaa sambandh, vishesh rup se damdaar prayojyata vaale niabandh, yaa kam pratinidhitiv vaale samooh se jude hona jaisi vaastavik jagat kii prabhaavshaalee uplabdhiyon ke zarie pariksha main kam prapthank paane kii kami ko puraa kiya ja saktaa he. 
 aaj jo santhaan snaatak prabandhan pravesh parishad ke naam se janaa jaataa he, 1953 main vah nau bijnes skulon ke ek sanghathan ke rup main shuru hua, jiskaa lakshya tha yogya aavedakon ke chayan main bijnes skulon kii madad ke liye manakikrut pariksha viksit karnaa.prastaavit pehle varsh main, is moolyankan ko keval 2000 se kuch adhik baar liya gaya tha; haal ke varshon main, vaarshik taur par 200,000 se zyaada baar liya gaya he. prarambh main 54 skulon dwaara pravesh ke samay pariksha prayukt hui thi, lekin ab vishwa bhar main 1500 se adhik skulon tathaa 1800 kaaryakramon dwaara iskaa prayog kiya jaataa he.
 2005 ke baad se pariksha kaa sanchaalan GMAC kar rahaa he. 1 janvari, 2006 ko GMAC ne vikritaon ko badal kar ACT Inc main sanyojit kiya, jo vishwa bhar main pariksha kendron par pariksha ke liye, pariksha prashn, tathaa CAT software or Pearson Vue ko viksit karata he.
 23 june, 2008 ko GMAC dwaara ek dhokhe ke ghotaale kii sweekaarokti kii gai thi, jisame kuch 6000 bhavi emb chaatr shaamil the, jinhone ScoreTop.com website par sadsyta grahan kiya tha or sambhawatah GMAT main prayukt "live" sawaal dekhe the. GMAC ne gambhir sudharopyon kii ghoshnaa kii thi, jisamen prayoktaaon ke praptankon ko radd karnaa, unke ank praapt karne vaale skulon ko suchit karnaa or bhavi parikshaon main bhaag lene par pratibandh lagaana shaamil he. 27 june ko GMAC ne aavedakon ko aashwast kiya ki keval Scoretop ke website kaa upyog karke jaan-boojh kar dhokhaa dene vaale aavedak hi prabhavit honge. wal street jaranal ne baad main report kiya ki ghotaale ke madde najar 84 parikshaarthiyon ke prapthank radd kiye gaye.
 iske alaava, "proxi" yaa "ringer" dwaara pariksha dene ke maamalon kii pratikriya main, jahaan chaatr apni jagah pariksha dene ke liye kisi or ko bhugtan karte hai, GMAC is varsh se pariksha kendron par fujitsu PalmSecure shuru karne ja rahaa he. korea or bharat ke kendron main sabase pehle or uske baad 2008 ke ant tak sanyukt rajya america main scanning upkaran uplabdh karaae jaaenge. GMAC ne may 2009 tak inhen sabhi pareekshan kendron main samanvit karne kii yojana banaai he.
 2013 main agali peedi ke liye ek GMAT set ko shuru karne kii yojana ke bare main GMAC ne ghoshnaa kii he. antarrashtriya vibhinnataaon par or adhik dridhtaa se gaur kiya jayega.
 parikshaarthi nimnlikhit do tareekon main se kisi ek tarah apana panjikaran kara saktaa he:
 pariksha-tithi tay karne ke liye, kisi nirdisht pariksha centre se sampark karnaa hoga. 
 anya companiyon ke paas pariksha kii taiyaari ke vibhinn vikalp uplabdh hai, jisamen GMAT pustakon ke upyog dwaara swayan padhai karnaa, kaksha main GMAT kii taiyaari se sambandhit paathyakram, yaa nijee adhyayan shaamil ho saktaa he. 
