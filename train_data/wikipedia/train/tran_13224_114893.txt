 sarvice pack -3 bahubhashi bhashaaon hetu interphes pack
 em. es.ofis 2003 hindi, microsoft kii ofis shrinkhalaa main naveenatam sanskaran tha jise 16 farvari 2004 ko nai dilli main laanch kiya gaya. computer ke kshetra main ab tak hindi kaa prayog font str par hi kiya jaataa tha or iskaa upyog bhi shabdasansaadhan tak hi simit tha, lekin ofis hindi ke aagaman se hindi sachche arthon main computer ke kshetra main vishwa kii anya viksit bhashaaon ke samakaksh aa gai. vastut: microsoft ne iske saath pehali baar hindi ko oparating system main samahit kiya, jiske falswaroop computer sambandhi sabhi anuprayogon main hindi kaa prayog sahajata or saralata se kiya ja saktaa he. computer main angrezi ke vyapak upyog ke kaaran aam logon main yah dharna ban gai thi ki angrezi hi computer kii mul bhashaa he. lekin iske aa jane se hindi computing ke kshetra main kuch vishesh suvidhaon kaa pravesh ho gaya. jaise kisi bhi software par fil kaa naam hindi main rakhaa ja saktaa tha, acaradi kram se shabdon kii anukramanika banaai ja sakati thi or is kaaran hindi main kosh nirmaan bhi kiya ja saktaa tha.
 windos oparating system kaa nirmaan or vikaas microsoft korporation ne kiya he or iske antargat em. es.ofis ke vibhinn anuprayogon kaa vikaas bhi microsoft ke tatwadhan main hi kiya gaya he, kintu aarambh main vishwa kii kuchhek bhashaaon ko hi isamen sthaan diya gaya tha. lekin yah ehsaas hone par ki vishwa main tisare sthaan par boli jane vaali bhashaa aaj bhi hindi he or isaki or adhik upeksha se microsoft ke vyapaarik hiton ko bhi nuksaan pahunch saktaa he, microsoft ne varsh 1998 main verde 2000 ke dakshin purveshia sanskaran main hindi ko simit sthaan dekar isaki shuruyaat kii. us samay tak bharat kii anek companiyon ne hindi or anek bhartiya bhashaaon main vibhinn prakaar ke font banane kaa kaam shuru kar diya tha. yahi kaaran he ki aarambh main microsoft kii is shuruyaat par logon ne itnaa dhyaan nahin diya, kintu kuch samay ke baad ofis eks pi ke locarpan ke baad computer jagat main ek halchal si much gai. ofis eks pi ke madhyam se pehali baar hindi ko oparating system main samahit kiya gaya tha or upyogkarta saralata or sahajata ke saath computer par apane sabhi kaary hindi main sampann kar sakate the kintu ye sabhi kaary windos 2000 or usase upar ke system main hi sambhav the. iskaa pramukh kaaran yah tha ki microsoft ne unicode ke vishwavyaapee maanak ko apanaaya tha, jiskaa nunatam aadhaar windos 2000 tha. is varsh offis hindi kaa offis hindi 2007 ke naam se nayaa sanskaran bhi prastut kar diya gaya he.
 isaki sabase mahatvapurn parinti yah hui he ki ab windos hindi kaa sampurna interfes hi hindi main roopantarit ho gaya he arthath iskaa menu, sabamenu, sahaayta aadi bhi hindi main ho gaye hai. isse angrezi na jaanane vaale upyogkartaaon ke liye kaafii suvidha ho gai he. ab filon ke naam hindi main rakhe ja sakate hai. hindi or angrezi main tathaa hindi ke vibhinn kunjeepatalon ke bich switch karne ke liye ek bhashaa pattee di gai he. is pattee kii sahaayta se upyogkarta hindi ke vibhinn kunjeepatalon main se apni pasand ke kunjeepatal kaa chunaav kar sakate hai. inamen pramukh kunjeepatal hai: remington, inscript or dhvanyatmak lipyantaran kunjeepatal. remington kunjeepatal un upyogkartaaon ke liye sahaj he jo tiperiter par kaam karnaa ke abhyast rahe hai. inscript kunjeepatal computer kaa tarksangat kunjeepatal he, jise devanagari ke varnakram ke anuroop banaaya gaya he. 
 mulat: computer par hindi main kaam karne vaale upyogkartaaon ke liye yah bahut upyukt he. dhvanyatmak lipyantaran kunjeepatal roman lipi ke madhyam se kaam karne vaale upyogkartaaon ke liye adarsh he. isamen hindi kii barhakhadi kii paddati kaa puraa upyog kiya gaya he. yadi aap krishna tip karnaa chaahate hai to jaise hi aap k tip karenge to k kaa ki kii ku ku ke kai ko kau kri kan k: kii puri barhakhadi neeche dikhaai padane lagegi or uske neeche k kaa ki kee ke kai ko kau kR k^ kH dikhaai padane lagegaa. ise dekhakar upyogkarta krishna ke kri ko sahajata se tip kar sakegaa. iske baad jab vah s tip karegaa to sa kii puri barhakhadi ke alaava s se banane vaale sha or sha ke roman akshar bhi dikhaai padane lagenge or ant main n tip karte hi na bhi dikhaai padane lagegaa. 
 iske atirikt auto karact, ofis hindi kii anyatam visheshta he. auto karact or spel chekar main mukhya antar yahi he ki spel chekar keval ashuddhiyon ko rekhaankit karata he or auto karact unhen thik bhi kar detaa he. hindi main thisoras kaa pravesh bhi pehali baar ofis hindi main hi kiya gaya he. daahine clic se aap kisi bhi shabd ke paryaay, vilom or sambhddha shabdon ko dekh sakate hai. hindi main acaradi kram se anukramanika taiyaar karne kaa kaary sorting ke madhyam se verde, acces or excel ke madhyam se sahajata se kiya ja saktaa he. iskaa upyog kosh nirmaan, pustkaalay or variyata suchi aadi ke liye kiya ja saktaa he. khojein or badalen ke madhyam se aap hindi yaa angrezi ke kisi bhi shabd yaa vaakya ko khojkar puure paath main ek saath bhi badal sakate hai. verde art ditipi kii khaas visheshta maani jaati he. ab yah visheshta ofis hindi main bhi sulabh ho gai he. water mark yaa jalchihn kaa upyog karency note yaa gopneey dastavejon main kiya jaataa he. yah suvidha bhi ofis hindi main uplabdh kara di gai he. kul mila kar yah ki ofis hindi ke aagaman se aaj computer ke kshetra main koi varjit pradesh nahin rah gaya he.
