 billy kupar, jinhen billy da trumpet ke naam se bhi janaa jaataa he, england ke ek cricket samarthak hai. ye sabase adhik angrezi cricket team ke prashansakon ke samooh barmi army ke trumpet vadak ke rup main prasiddh hai.
 kupar ne shiksha landan ke gildhaul skool of music and drama se praapt kii. inke paas sangeet snaatak onors degree or royal academy of music se kalakaar diploma he. ye west and theatre ke kaaryakramon ko orcestra main bhi vaadan karte hai.
 kupar barmi army ke saath varsh 2004 main jude the. yah ghatana tab ki he jab england westeindies ke daure par tha. kupar galati se apana trumpet barbados main taxi main hi bhul gaye the. baad main yah barmi army ke kisi sadsy ko mil gaya, jo swayan bhi usee match ko dekhne ja rahaa tha jisamen kupar ja rahen the. jab kupar ne apana trumpet us vyakti se maanga to usne inase yah sabit karne ke liye kaha ki yah trumpet unheen kaa he aisa karne ke liye usne inase use bajaane ke liye kaha. kupar ne tab america film da great escape kii vishay dhun bajaai, jise sun kar barmi army ke kuch sadasyon ne unka hawaii kharch uthaane ke peshkash kii agar ve un sab ke saath england ke dakshin africa daure par shaamil honge.
 kupar ke kaaryon ne kabhi-kabhi unhen samasya main bhi daalaa he. varsh 2006 main kupar ko prasiddh 2006-07 eshez shrinkhalaa ke dauraan australian dharawahik nebers kii apane trumpet dwaara vishay dhun bajaane ke liye da geba se nikaalane ke pashchaat "pratibandhit sangeet vaadyayantra" bajaane ke liye giraftaar kar liya tha. haalanki 2010 main cricket australia ne kupar ko vishesh chhot di jisamen inhen da geba ke andar sangeet vaadyayantra le jane kii anumati mili. aisi anumati keval kupar ko hi thi.
