 bharat ke jal sansaadhan yahan ki arthvyavastha ke liye bahut mahatvapurn hai kyonki bharat kii kaafii jansankhya krishi par nirbhar he or bhartiya krishi kaafii had tak varshajal par nirbhar he. sinchit kshetra kaa zyaadaatar hissaa nalkupon dwaara he or bharat vishwa kaa sabase bada bhu jal upyogkarta bhi he. bharat main varsha ki maatra bahut he kintu yah varsha saal ke barhon maheenon main baraabar na hokar ek ritu vishesh main hoti he jisase varsha kaa kaafii jal bina kisi upyog ke bah jaataa he.
 jal pradooshan or jal gunvattta ke mudde bhi mahatvapurn hai.
 bharat main jal sansaadhan kii uplabdhta kshetreey str par jivan-style or samskruti ke saath judi hui he. saath hi iske vitaran main paryaapt asamanta bhi maujuud he.ek adhyayan ke anusaar bharat main 71% jal sansaadhan kii maatra desh ke 36% kshetrafal main simati he or baaki 64% kshetrafal ke paas desh ke 29% jal sansaadhan hi uplabdh hai. haalaanki kul sankhyaon ko dekhne par desh main pani kii maang abhi poorti se kam dikhaai padati he. 2008 main kiye gayi ek adhyayan ke mutabik desh main kul jal uplabdhta 654 billian cubic meter thi or tatkaaleen kul maang 634 billian cubic meter.. saath hi kai adhyayanon main yah bhi spasht kiya gaya he ki nikat bhavishya main maang or purti ke bich antar chintajanak rup le saktaa he kshetreey aadhaar par vitaran ko bhi isamen shaamil kar liya jaae to samasya or badhegi.
 bharat main varsha-jal kii uplabdhta kaafii he or yah yahan ke saamaanya jivan kaa ang bhi he. bharat main ausat dirghakaalik varsha 1160 millimetre he jo is aakaar ke kisi desh main nahin paayi jaati. saath hi bhartiya krishi kaa ek bada hissaa sidhe varsha par nirbhar he jo kareeb 8.6 karod hectare kshetrafal par he or yah bhi vishwa main sabase adhik he.
 chunki bharat main varsha saal ke barhon maheene nahin hoti balki ek spasht varsha ritu main hoti he, alag-alag rituon main jal kii uplabdhta alag lag hoti he. yahi kaaran he ki vaarshik varsha ke aadhaar par varsha bahul ilaakon main bhi alpakaalik jal sankat dekhne ko miltaa he. iske saath hi alpakaalik jal sankat kshetreey vividhta ke maamle main dekha jaay to ham yah bhi pate hai ki cherrapunji jaise sarvaadhik varsha vaale sthaan ke aasapaas bhi chunki mitti bahut der tak jal dhaaran nahin karti or varsha ek vishisht ritu main hoti he, alpakaalik jal sankat khadaa ho jaataa he. atah saamanyatya jis purvottar bharat ko jalaadhiky ke kshetra ke rup main dekha ja rahaa tha use bhi sahi arathon main aisa nahin kaha ja saktaa kyonki yah jalaadhiky bhi ritukalik hota he.
 bharat main 12 nadiyon ko pramukh nadiyaan vargeekrut kiya gaya he jinka kul jal-grahan kshetra 252.8 million hectare he jisamen ganga-brahmaputra-meghna sabase brihad he. {|-|sindhu |73.3 |ganga |525}
 haalaanki in nadiyon main bhi jal kii maatra varsh bhar samaan nahin rahati. bharat main nadiyon ko jodne kii mahatvakankshi yojana bhi bani ja rahi he jisamen se kuch ke to propozal bhi ban chuke hai. 
 anya satahi jal main jhilein, taal, pokhare or talab aate hai.
 bharat vishwa kaa sabase bada bhugarbhik jal kaa upbhog karne vaala desh he. vishwa bank ke anumaan ke mutabik bharat kareeb 230 ghan kilometre bhu-jal kaa dohan prativarsh karata he.
 sinchai kaa lagbhag 60% or gharelu upyog kaa lagbhag 80% jal bhu jal hi hota he.uttar pradesh jaise krishi pramukh or vishaal rajya main sinchai kaa 71.8 % nalkupon dwaara hota he . kendriya bhu jal board ke varsh 2004 ke anumaanon ke mutabik bharat main punarbharaneey bhu jal kii maatra 433 billian cubic meter thi jisamen 369.6 bi.si.em. sinchai ke liye uplabdh tha.
 puure bharat ke aankade dekhne par hamen jal sankat abhi bhavishya kii chiz nazar aata he lekin sthitiyaan aisi nahin he. kshetreey rup se bharat ke kai ilaake pani kii kami se jujh rahe hai. bade shaharon main to yah samasya aam baat ho chuki he. 
 pani ki uplabdhta se aashay keval pani ki maatra se liya jaataa he jabaki isamen pani kii gunvattta kaa bhi samavesh kiya janaa chaiye. aaj ke samay main bharat kii zyaadaatar nadiyaan pradooshan kaa shikaar hai or bhu jal bhi pradooshit ho rahaa he.
