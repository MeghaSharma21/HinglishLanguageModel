 jibraltar yuddh smarak british pravasi shasit pradesh jibraltar kii line wal sadak par sthit ek pratham vishwa yuddh smarak he. ise british yuddh smarak ke naam se bhi janaa jaataa he. is smarak ko spain ke hoyase pikuit katoli ne taraasha tha tathaa iskaa anaavaran varsh 1923 main hua tha. smarak ke sameep 1921 main bane esplenad par kai smarak patticas hai, jinamein kreemia ke yuddh ke samay kii do rusi bandooken bhi hai.
 jibraltar yuddh smarak, jise british yuddh smarak ke sheershak se bhi sanderbhit kiya jaataa he, auberian prayadweep ke dakshini ant main sthit british pravasi shasit pradesh jibraltar kii line wal sadak ke pashchimi hisse main maujuud he. smarak ko spain ke hoyase pikuit katoli dwaara italy ke karaara shahar ke sangmarmar se taraasha gaya tha. iske nirmaan ke peeche kaa uddeshy pratham vishwa yuddh main shahid hue british sainiko ko punyasmaran karnaa tha. smarak kaa anaavaran jibraltar ke rajyapal sar charles monro, pratham baronet ne 27 sitambar 1923 ko yojit hue ek samaaroh main kiya tha. is smarak kii shilaalekh ke anusaar iskaa nirmaan jibraltar strates petrol ke un sabhi adhikariyon or navikon kii yaad main kiya gaya tha jinhone mahaan ladaai main apane raja or samrajya ke liye apana jivan de diya tha .
 smarak ke sameep do rusi bandooken hai, jinhen kreemia ke yuddh ke samay kabje main liya gaya tha. yahan kii shilaalekh bataati he ki ye charrusi bandooken, jinhen kreemia 1854--1856 main kabje main liya gaya tha, jibraltar ko 1858 main british sarkaar dwaara prastut kiya gaya tha . ye chaar bandooken jibraltar ko 1858 main uski ladaai main kii gai sahaayta ke liye di gayi thi. chaar main se do topein jibraltar botanic gardens jise almida gardens ke naam se bhi janaa jaataa he uske mukhya dwaar par rakhi hui hai.
