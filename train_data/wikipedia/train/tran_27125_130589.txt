 computing yani sanganan main feed agrigater, jise feed reader, news reader yaa saadharantah agrigater kaha jaataa he ek desktop yaa web anuprayog hota he jo ki internet par muhaiyaa syndicated masaude, masalan samachar surkhiyaan, blog, podcast or vlog kaa sankalan kar ek hi sthaan par use pradarshit karata he. chunki is saamagree main badlaav yaa adhyatan hota rahata hai atah sankalak yani agrigater ko lagaatar masaude kii kshamal feed par nazar rakhni padati he. is lekh main agrigater ke liye sankalak shabd kaa prayog kiya gaya he, par dhyaan rahe ki yah maanak shabd nahin he.
 jis sindicated masaude ko sankalak grahan karata he vah saamanytah aresas yaa anya kisi kshamal praaroop jaise ardf yaa atom main muhaiyaa karaayaa jaataa he.
 sankalak jaalasthalon yani websits par nai saamagree jode jane kaa pataa lagane main vyay hone vaale samay va shram kii bachat karata he or ek tarah se pathak ke liye uskaa vyaktigat akhbaar bana kar use pesh karata he. ek baar kisi feed ko sabsakraib karne yaa niyamit pathak ban jane par sankalak prayogkarta kii icchaanusaar tay antaraal par nai saamagree kaa pataa lagaakar us tak saamagree pahunchaa detaa he. is takanic ko pul taknalaji kaha jaataa he. yah email yaa instent miseging jaise sadhano main prayukt push taknalaji se thik ulat yukti he. saath hi push takanic se saamagree ke graahakon kii tulana main sankalak badi saralata se kisi bhi feed se anasbsakraib kar saktaa he yani uskaa pathak banane se inkaar kar saktaa he. zyaadaatar sankalak prayokta ko uske yaa anya pathakon dwaara padhe ja rahe feed kii suchi opiemail praaroop main niryaat va aayaat karne kii suvidha bhi dete hai.
 kai portal jaalasthalon main sankalan kii suvidha jalsthal par hi muhaiyaa he, masalan maai yahuu yaa ai google par. yah suvidha aadhunik web brouzaron va email kaaryakramon par bhi uplabdh he.
 sankalak masaude ko samahit kar kisi ek hi brouzar yaa desktop anuprayog par pesh kar detaa he. in anuprayogon ko aresas reader, feed reader, feed agrigater, news reader yaa search agrigater bhi kaha jaataa he. jin sankalkon main podcasting kii kabaliyat he ve swatah media filein jaise kii empi3 ricarding kaa adhibharan yaa downlod bhi kar saktaa he. kuch maamalon main to ye in filon ko computer se jude ypod jaise portable media playeron main sidhe lod bhi kar saktaa he.
 haal hi main kuch naye sankalak, jinhen "aresas narator" pukaara ja rahaa he, bhi maidan main utre hai jo na keval feed masaude kaa sankalan karte hai balki unhen aflin yani internet se jude bagaiyr audio ricarding ke rup main sunne kii suvidha dete hai.
 jaal aadhaarit sankalak aise anuprayog hai jo duurastha sarwar par sthit hote hai or jinka google reader yaa blogalins jaise jaal anuprayogon ke sahare prayog kiya jaataa he. chunki ye anuprayog internet ke madhyam se prayukt hote hai atah prayokta apni sabsakribd feed ko jahaan bhi internet sampark uplabdh ho vahaan pard saktaa he. aadhunik sankalak ajaiks jaisi takneekon kaa prayog karte hai or anekon vijet ke rup main bhi uplabdh hai.
 vyaktigat sankalkon ke alaava saamudayik sankalak bhi hote hai jo saamanytah kisi laghu samudaay ke feed kaa sankalan karte hai. udhaaharan ke liye lekh ke ant main diye sankalkon kii suchi kaa prishth dekhen.
 clyant yaa desktop anuprayog kaa zyaadaatar computer par baqayda sthaapan kiya jaataa he. inkaa graphical yuzar interphes adhiktar outluk jaise lokapriy email clyant jaisaa hi hota he jinamein zyaadaatar teen panelon main masauda dikhaaya jaataa, bain ore sabsakribd feedon kii suchi, jinako samooh, foulder yaa varg rup main baanta ja saktaa ho or daayen panel main pravishti kaa masauda. kai anuprayogon main tikar tepe yaa news tikar yaa alert ke rup main nai pravishtiyon ke bare main jaankaree hasil kii ja sakati he.
 kai programing bhashaaon main aisi librori muhaiyaa karai jaati hai jinka anuprayog banane vaale yaa jalsthal maalik upyog kar feed pard sakate hai yaa vibhinn praaroop main unka pradarshan yaa upyog kar sakate hai. udhaahranh sipan main, ,  aadi.
 media sankalak, jinhen podcast kii lokapriyata ke kaaran podcachar bhi pukaara jaataa he, aisi feed ke sankalak hote hai jinamein masauda mukhyatah audio yaa video ho. feed main ye ke rup main daale jate hai. ye jaal yaa desktop aadhaarit anuprayog ho sakate hai. ye media ko downlod kar use chalaa sakate hai yaa ypod jaise kisi bahari media player ke saath sikronies bhi kar sakate hai.
 sankalkon ke saath saamagree kii atishyata ek moolbhoot samasya he, khaas taur par yadi prayokta anekon feed kaa pathak ho. sankalak alag alag taur par is samasya se nibatate hai. prayokta ko feed ke vargeekaran kii suvidha ke alaava ve pravishtiyon ke saath sanlagn tag va kiward kaa laabh uthaate hai. iske alaava tarika he prayokta ke atension profile kaa prayog kar uski ruchi ke mutabik chanti hui saamagree hi pesh karnaa.
