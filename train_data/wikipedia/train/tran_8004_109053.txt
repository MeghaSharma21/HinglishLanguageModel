 1.1 %
 chamaar athwa charmkaar bhartiya upmahadweep main pai jane vaali jati samooh he. vartmaan samay main yah jati anusuchit jatiyon kii shrenee main aati he. yah jati asprishyata kii kupratha kaa shikaar bhi rahi he. is jati ke log paramparaagat rup se chamade ke vyavsaay se jude rahe hai. sampurna bharat main chamaar jati anusuchit jatiyon main adhik sankhya main pai jane vaali jati he, jinka mukhya vyavsaay, chamade kii vastu bananaa tha . samvidhan banane se purv tak inakereuton kii shrenee main rakhaa jaataa tha. angrejon ke aane se pehle tak bharat main chamaar jati ke log bahut dhanwaan the parantu chamade kaa kaary karne se chhooaachhut ke shikaar the . aazaadee ke baad inke saath ho rahe chhooaachhut ko rokane ke liye inako bharat ke samvidhan main anusuchit jati kii shrenee main rakhaa gaya tathaa sabhi tarah ke zulmon tathaa chhooaachhut ko pratibandhit kar diya gaya. iske baavjood bhi desh main kuch jagahon par in jatiyon tathaa anya anusuchit jatiyon ke saath chhooaachhut aaj bhi hoti hai. chhooaachhut ke kaaran is jati ne chamade kaa kaary karnaa band kar diya or aaj inkaa chamade kaa udhog anya samudaay ke logon ne apana liya he chamade ke kaary kaary kaa naam aaj kal ledar industi ke naam se prasiddh ho chukaa he. ye chamade kaa kaary karne main dharm kaa purnatah paalan karte arthath kisi bhi jaanwaron ko maarthe nahin sirf mare hue jaanwaron ko hi chamade ko upyog main laate the.
 bharat main sabhi susangathit panchayaton se 150 se adhik chamaar jati kii upjatiyon kii pahchaan hoti he, jiname jatav, kuril, sankhwar, dohare, tatwa, mochi, jatav aadi. chunki unka kaary unhen chamade se nirmit vastuo kaa vyapaar karne tha lekin ab shiksha ke kaaran or teevr buddhi ke bal par inhone shashan prashasan har jagah majboot sthiti banaai he. aaj bhi bharat main brahman ke baad sarvaadhik akhil bhartiya sevaaon main chamaar jati se he, madhya kaal main chamaar ek apavitra jati ke rup main pahchaan ke kalank se peedit huye hai. saamanyat: unka nivas hindu jati ke gaavon main hota he. prayek basti kaa ek mukhiya hota he or bade shaharon main pradhan kii adhyakshata main aise ek se adhik samudaay hote hai. aaj bhi kai log chamade ke vyapaar va anya paramparaagat vyavsaay karaate hai or bahut se log khetihar majdoor hai. is jati ko bhartiya samvidhan dwaara anusuchit jati kii shrenee main rakhaa gaya he.
 is jati ke log saamaajik hote hai. asprishyata yaa chuaa chhut nahin maanate hai or apane dharmik anushthan swayan karte hai, is jati main vidhwaa ko usee upjati ke kisi vidhur se punarvivaah kii anumati he. is jati kaa ek bada hissaa bhagwaan gautam buddha or sant ravidaas kii shiksha kaa paalan karata he or unka uddeshy apni saamaajik sthiti ko upar uthaane ke liye apane reeti-rivaajon kaa shuddhikaran karnaa he. dow babasaheb ambedkar inke mukhya adarsh hai.
 2001 kii janaganana ke anusaar, uttar pradesh main chamaaron kii lagbhag 16 pratishat aabaadi shaamil he. punjab main 14% or haryana main lagbhag 12% jansankhya main chamaar hai.
 haryana ke jind, panipat, karnal, sonipat, rohtak, kaithal, hisar jile main sabase zyada chamaar or kaaphi had tak gudgaanv, faridabad main bhi, inamen se zyaadaatar ravidasia sampradaay kaa paalan karne vaale jatav chamaar hai. 
 kanshiram
 jagjivan ram
