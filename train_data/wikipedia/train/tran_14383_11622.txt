 darshanashastra vah gyaan he jo param satya or prakruti ke siddhanton or unke kaarnon kii vivechna karata he. darshan yatharth kii parakh ke liye ek drushtikon he. darshanik chintan multah jivan kii arthvatta kii khoj kaa paryaay he. vastutah darshanashastra swatv, arthath prakruti tathaa samaaj or maanav chintan tathaa sangyaan kii prakriya ke saamaanya niyamon kaa vigyaan he. darshanashastra saamaajik chetana ke roopon main se ek he.
 darshan us vidya kaa naam he jo satya evam gyaan kii khoj karata he. vyapak arth main darshan, tarkpurna, vidhipurvak evam krambaddh vichaar kii kala he. iskaa janm anubhav evam paristhiti ke anusaar hota he. yahi kaaran he ki sansar ke bhinn-bhinn vyaktiyon ne samay-samay par apane-apane anubhavon evam paristhitiyon ke anusaar bhinn-bhinn prakaar ke jivan-darshan ko apanaaya.
 bhartiya darshan kaa itihaas atyant purana he kintu philosphi ke arthon main darshanashastra pad kaa prayog sarvapratham pithagoras ne kiya tha. vishisht anushaasan or vigyaan ke rup main darshan ko plato ne viksit kiya tha. uski utpatti das-swami samaaj main ek aise vigyaan ke rup main hui jisane vastugat jagat tathaa swayan apane vishay main manushya ke gyaan ke sakal yoga ko aikyabaddh kiya tha. yah maanav itihaas ke aarambhik sopanon main gyaan ke vikaas ke nimna str ke kaaran sarvatha swaabhaavik tha. saamaajik utpaadan ke vikaas or vaigyanik gyaan ke sanchay kii prakriya main bhinn bhinn vigyaan darshanashastra se pruthak hote gayi or darshanashastra ek swatantra vigyaan ke rup main viksit hone laga. jagat ke vishay main saamaanya drushtikon kaa vistaar karne tathaa saamaanya aadhaaron va niyamon kaa karne, yatharth ke vishay main chintan kii tarkbuddhiparak, tark tathaa sangyaan ke siddhant viksit karne kii aavashyaktaa se darshanashastra kaa ek vishisht anushaasan ke rup main janm hua. pruthak vigyaan ke rup main darshan kaa aadharbhoot prashn swatv ke saath chintan ke, bhootadravya ke saath chetana ke sambandh kii samasya he.
 darshan vibhinn vishyon kaa vishleshan he . isaliye bhartiya darshan main chetana kii mimasaa anivaary he jo aadhunik darshan main nahin. maanav jivan kaa charam lakshya dukhon se chhutkaaraa praapt karke chir anand kii prapti he. bhartiya darshanon kaa bhi ek hi lakshya dukhon ke mul kaaran agyaan se maanav ko mukti dilaakar use moksh kii prapti karwaanaa he. yani agyaan va paramparawaadi or roodhiwaadee vichaaron ko nasht karke satya gyaan ko praapt karnaa hi jivan kaa mukhya uddeshy he. sanathan kaal se hi maanav main jigyaasa or anveshan kii pravriti rahi he. prakruti ke udbhav tathaa surya, chandra or grahon kii sthiti ke alaava paramatma ke bare main bhi jaanane kii jigyaasa maanav main rahi he. in jigyaasaaon kaa shaman karne ke liye uske anwarat prayaas kaa hi yah fal he ki ham log itane viksit samaaj main rah rahe hai. parantu pracheen rishi-muniyon ko is bhautik samruddhi se na to santosh hua or na chir anand kii prapti hi hui. at: unhone isi satya or gyaan kii prapti ke kram main sookshm se sookshm evam guautam sadhano se gyaan kii talash aarambh kii or isamen unhen safalataa bhi praapt hui. usee satya gyaan kaa naam darshan he.
 drishyatehyaneneti darshanam 
 arthath asat evam sat padaarthon kaa gyaan hi darshan he. paashchaatya philospi shabd philos +sophia se milakar bana he. isliye philosphy kaa shabdic arth he buddhi prem. paashchaatya darshanik budhimaan yaa pragnavan vyakti bananaa chahta he. paashchaatya darshan ke itihaas se yah baat jhalak jaati he ki paashchaatya darshanik ne vishay gyaan ke aadhaar par hi budhimaan hona chaha he. iske vipareet kuch udhaaharan avashya milengen jisamen aacharan shuddhi tathaa manas kii parishuddhta ke aadhaar par paramsatta ke saath saakshaatkaar karne kaa bhi adarsh paaya jaataa he. parantu yah adarsh praachya he na ki paashchaatya. paashchaatya darshanik apane gyaan par jor detaa he or apane gyaan ke anuroop apane charitra kaa sanchaalan karnaa anivaary nahin samajhataa. keval paashchaatya rahasywaadee or samadhivaadi vichaarak hi iske apwaad hai.
 bhartiya darshan main param satta ke saath saakshaatkaar karne kaa doosraa naam hi darshan hai. bhartiya parampara ke anusaar manushya ko param satta kaa saakshaat gyaan ho saktaa he. is prakaar saakshaatkaar ke liye bhakthi gyaan tathaa yoga ke maarg bataae gaye hai. parantu darshanik gyaan ko vaigyanik gyaan se bhinn kaha gaya he. vaigyanik gyaan praapt karne main aalochay vishay main parivartan karnaa padataa he taaki use apni ichha ke anusaar vash main kiya ja sake or phir uskaa icchit upyog kiya ja sake. parantu praachya darshan ke anusaar darshanik gyaan jivan sadhana he. aise darshan se swayan darshanik main hi parivartan ho jaataa he. use divya drushti praapt ho jaati he. jiske dwaara vah samast praaniyon ko apni samshti drushti se dekhtaa he. samasamyik vichaardhaara main praachya darshan ko dharm-darshan mana jaataa he or paashchaatya darshan ko bhashaa sudhaar tathaa pratyayon kaa spashtikaran kaha jaataa he
 darshanashastra anubhav kii vyakhya he. is vyakhya main jo kuch aspasht hota he, use spasht karne kaa ytn kiya jaataa he. hamaari gyanendriyaan baahar kii ore khulti hai, ham praaia: bahya jagat main villin rahete hai. kabhi kabhi hamaara dhyaan antarmukh hota he or ham ek nae lok kaa darshan karte hai. tathy to dikhaai dete hi hai, naitik bhaavana aadesh bhi detii he. vaastaviktaa or sambhaavna kaa bhed adarsh ke pratyay ko vyakt karata he. is pratyay ke prabhaav main ham upar kii ore dekhte hai. is tarah darshan ke pramukh vishay bahya jagat, chetan aatma or paramatma ban jate hai. inpar vichaar karte hue ham swabhaavat: inke sambandho par bhi vichaar karte hai. pracheen kaal main rachana or rachayita kaa sambandh pramukh vishay tha, madhyakaal main aatma or paramatma kaa sambandh pramukh vishay bana or aadhunik kaal main purush or prakruti, vishayi or vishay, kaa sambandh viven kaa centre bana. pracheen yunaan main bhautikee, tark or niti, ye teenon darshanashastra ke teen bhaag samajhe jate the. bhautikee baahar kii ore dekhati he, tark swayan chintan ko chintan kaa vishay banaata he, niti jaananaa chaahati he ki jivan ko vyavasthit karne ke liye koi nirpeksh aadesh gyaat ho saktaa he yaa nahin.
 tatvagyan main pramukh prashn ye hai-
 1. gyaan ke atirikt gyaata or gyey kaa bhi astitv he yaa nahin?
 2. antim satta kaa swaroop kya he? vah ek prakaar kii he, yaa ek se adhik prakaar kii?
 pracheen kaal main niti kaa pramukh lakshya ni:shreyas ke swaroop ko samajhnaa tha. aadhunik kaal main kaant ne kartavya ke pratyay ko moulik pratyay kaa sthaan diya. tripti yaa prasannataa kaa moolyankan vivaad kaa vishay bana rahaa he.
 gyanamimasaa main pramukh prashn ye hai-
 1. gyaan kya he?
 2. gyaan kii sambhaavna bhi he yaa nahin?
 3. gyaan praapt kaise hota he?
 4. maanav gyaan kii seemayen kya hai?
 gyanamimasaa ne aadhunik kaal main vichaarkon kaa dhyaan aakrisht kiya. pehle darshan ko praaia: tatvagyan ke arth main hi liya jaataa tha. darshanikon kaa lakshya samgr kii vyavastha kaa pataa lagaana tha. jab kabhi prathit hua ki is anveshan main manushya kii buddhi aage ja nahin sakati, to kuch gaun siddhant vivechan ke vishay bane. yunaan main, sucraat, plato or arestu ke baad tathaa germany main kaant or hegal ke baad aisa hua. yatharthwaad or ndehwaad aise hi siddhant hai. is tarah darshanik vivechan main jin vishyon par vishesh rup se vichaar hota rahaa he, ve ye hai-
  mukhya vishay - 
  gaun vishay - 
 in vishyon ko vichaarkon ne apni apni ruchi ke anusaar vividh pakshon se dekha he. kisi ne ek paksh par vishesh dhyaan diya he, kisi ne duusare paksh par. prayek samasya ke neeche upsamasyaayen upasthit ho jaati hai.
 vistrut vivaran ke liye bhartiya darshan dekhen.
 vaise to samast darshan kii utpatti vedon se hi hui he, phir bhi samast bhartiya darshan ko aastik evam naastik do bhaagon main vibhakt kiya gaya he. jo ishwar tathaa vedokt baton jaise nyaay, vaisheshik, sankhya, yoga, mimasaa or vedant par vishwaas karata he, use aastik mana jaataa he; jo nahin karata vah naastik he.
 vaidic parampara ke 6 darshan hai :
  mimasaa nyaay vaisheshik sankhya yoga veydant
 yah darshan paraavidya, jo shabdon kii pahunch se pare he, kaa gyaan vibhinn drushtikonon se samaksh karte hai. prayek darshan main anya darshan ho sakate hai, jaise veydant main kai mat hai.
 note - aksar log samajhate he ki jo ishwar ko nahin maanata vah naastik he par yahan naastik kaa arth vedon ko na maanane se he isliye upar die gaye tino darshan naastik darshan main aate he ]
 Anarchism · Deism · Deontology · Dualism · Empiricism · Epiphenomenalism · Feminism · Functionalism · Hedonism · Hermeneutics · Humanism · Idealism · Materialism · Monism · Naturalism · Nihilism · Process · Solipsism · Rationalism · Realism · Relativism · Skepticism · Utilitarianism · more...
 Chinese · Hellenistic · Indian · Persian 
 Christian Europe · East Asian · Islamic · Jewish 
 Absolute idealism · Australian realism · Cartesianism · Classical liberalism · Deconstruction · Dialectical materialism · Egoism · Existentialism · Hegelianism · Kantianism · Kyoto School · Legal positivism · Logical positivism · Marxism · Modernism · Neo-Kantianism · Neo-Scholasticism · New Confucianism · New Philosophers · New Wittgenstein · Ordinary language · Particularism · Phenomenology · Posthumanism · Postmodernism · Post-structuralism · Pragmatism · Psychoanalysis · Structuralism · Transcendent Philosophy · Transcendentalism
 Outline · Index · Schools · Glossary · Philosophers · Movements · Publications
 tatvamimasaa · gyanamimasaa · tarkshastra · achaarshastra · soundaryashastra
 Action · Art · Biology · Chemistry · Education · Economics · Engineering · Environment · Film · Geography · Information · Healthcare · History · Human nature · Humor · Language · Law · Literature · Mathematics · Mind · Music · Being · Philosophy · Physics · Politics · Psychology · Religion · Science · Social science · Technology · War
 African · American · Greek · Aztec · British · Chinese · Danish · French · German · bhartiya · Indonesian · Iranian · Italian · Japanese · Korean · Romanian
