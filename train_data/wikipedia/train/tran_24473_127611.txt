 
 atal bihari vaajapeyi bharat ke dasven pradhanmantri the. ve pehle 16 may se 1 june 1996 tak, tathaa phir 19 march 1998 se 22 may 2004 tak bharat ke pradhanmantri rahe. ve hindi kavi, patrkaar va ek prakhar vaktaa the. ve bhartiya jansangh ke sansthaapakon main ek the, or 1968 se 1973 tak uske adhyaksh bhi rahe. unhone lambe samay tak rashtradharm, paanchajnya or vir arjuna aadi rashtriya bhaavana se ot-prot anek patr-patrikaon kaa sampaadan bhi kiya. apana jivan rashtriya swayamsevak sangh ke prachaarak ke rup main aaajeevan avivaahit rahane kaa sankalp lekar prarambh karne vaale vaajapeyi rashtriya janatantric gathbandhan sarkaar ke pehle pradhanmantri the, jinhone gaiyr congresi pradhanmantri pad ke 5 saal bina kisi samasya ke puure kiye. unhone 24 dalon ke gathbandhan se sarkaar banaai thi jisamen 81 mantri the.
 2005 se ve raajnneeti se sanyas le chuke the or nai dilli main 6-e krishnamanon maarg sthit sarkari awaas main rahete the . 16 agast 2018 ko ek lambi beemaari ke baad akhil bhartiya ayurvigyaan santhaan, dilli main shri vaajapeyi kaa nidhan ho gaya. ve jivan bhar bhartiya raajnneeti main sakriy rahe. 
 uttar pradesh main agra janapad ke pracheen sthaan bateshwar ke mul nivasee pandit krishna bihari vaajapeyi madhya pradesh kii gwalior riyasat main adhyaaapak the. vahiin shinde kii chhavnee main 25 disambar 1924 ko brahmamuhoort main unki sahdharmini krishna vaajapeyi kii kokh se atal ji kaa janm hua tha. pita krishna bihari vaajapeyi gwalior main adhyaapan kaary to karte hi the iske atirikt ve hindi va braj bhashaa ke siddhhast kavi bhi the. putr main kavy ke gun vanshanugat paripati se praapt hue. mahatma ramachandra vir dwaara rachit amar kriti "vijay pataakaa" padhakar atal ji ke jivan kii disha hi badal gayi. atal ji kii bie kii shiksha gwalior ke victoria kalege main hui. chaatr jivan se ve rashtriya swayamsevak sangh ke swayamsevak bane or tabhi se rashtriya str kii vaad-vivaad pratiyogitaaon main bhaag lete rahe. 
 kanpur ke diavi college se raajnneeti shaastra main eme kii pariksha pratham shrenee main uteern kii. uske baad unhone apane pitaaji ke saath-saath kanpur main hi elelbi kii padhai bhi prarambh kii lekin use bich main hi viraam dekar puri nishtha se sangh ke kaary main jute gayi. dow shyama prasad mukherjee or pandit dinadayal upaadhyaay ke nirdesan main raajnneeti kaa paath to padhaa hi, saath-saath paanchajnya, rashtradharm, dainik swadesh or vir arjuna jaise patr-patrikaon ke sampaadan kaa kaary bhi kushalta purvak karte rahe.
 sarvatomukhi vikaas ke liye kiye gayi yogadan tathaa asaadhaaran kaaryon ke liye 2014 disambar main unhen bharat ratna se sammanit kiya gaya.
 vah bhartiya jansangh kii sthapana karne waalon main se ek the or san 1968 se 1973 tak vah uske rashtriya adhyaksh bhi rah chuke the. san 1955 main unhone pehali baar loksabhaa chunaav ladaa, parantu safalataa nahin mili. lekin unhone himmat nahin haari or san 1957 main balrampur se jansangh ke pratyaashee ke rup main vijayi hokar loksabhaa main pahunche. san 1957 se 1977 tak janata party kii sthapana tak ve bees varsh tak lagaataar jansangh ke sansadeey dal ke netaa rahe. morarji desai kii sarkaar main san 1977 se 1979 tak videsh mantri rahe or videshon main bharat kii chhavi banaayi.
 1980 main janata party se asantusht hokar inhone janata party chhod di or bhartiya janata party kii sthapana main madad kii. 6 april 1980 main bani bhartiya janata party ke adhyaksh pad kaa daayitv bhi vaajapeyi ko saunpa gaya. do baar rajyasabha ke liye bhi nirvaachit hue. loktantr ke sajag prahari atal bihari vaajapeyi ne san 1997 main pradhanmantri ke rup main desh kii bagdor sanbhali. 19 april 1998 ko punah pradhanmantri pad kii shapath lee or unke netritv main 13 dalon kii gathbandhan sarkaar ne paanch varshon main desh ke andar pragati ke anek aayam chhue.
 san 2004 main kaarykaal puraa hone se pehle bhayankar garmi main sampann karaaye gayi loksabhaa chunaavon main bhaajapa ke netritv vaale rashtriya janatantric gathbandhan ne vaajapeyi ke netritv main chunaav ladaa or bharat udai kaa naaraa diya. is chunaav main kisi bhi party ko bahumat nahin mila. aisi sthiti main vampanthi dalon ke samarthan se congress ne bharat kii kendriya sarkaar par kaayam hone main safalataa praapt kii or bhaajapa vipaksh main baithne ko majaboor hui. samprati ve raajnneeti se sanyas le chuke hai or nai dilli main 6-e krishnamanon maarg sthit sarkari awaas main rahete the.
 atal sarkaar ne 11 or 13 may 1998 ko pokharan main paanch bhumigat parmaanu pareekshan visphot karke bharat ko parmaanu shakti sampann desh ghoshit kar diya. is kadam se unhone bharat ko nirvivaad rup se vishwa maanchitr par ek sudruth vaishvik shakti ke rup main sthapit kar diya. yah sab itani gopneeyata se kiya gaya ki ati viksit jasusi upgrahon va takanic se sampann pashchimi deshon ko isaki bhanak tak nahin lagi. yahi nahin iske baad pashchimi deshon dwaara bharat par anek pratibandh lagaae gaye lekin vaajapeyi sarkaar ne sabakaa dridhtaapurvak saamana karte hue aarthik vikaas kii oonchaaiyon ko chuaa.
 19 farvari 1999 ko sadaa-e-sarhad naam se dilli se lahore tak bas seva shuru kii gai. is seva kaa udghaatan karte hue pratham yatri ke rup main vaajapeyi ji ne pakistan kii yatra karke nawaz sharif se mulaakaat kii or aapasi sambandhon main ek nayi shuruyaat kii.
 kuch hi samay pashchaat pakistan ke tatkaaleen sena pramukh parvaiz musharraf kii shah par pakistani sena va ugravadiyon ne kargil kshetra main ghuspaith karke kai pahari chotiyon par kabja kar liya. atal sarkaar ne pakistan kii seemaa kaa ulanghan na karne kii antarrashtriya salaah kaa sammaan karte hue dhairyapurvak kintu thos kaarywahi karke bhartiya kshetra ko mukt karaayaa. is yuddh main pratikul paristhitiyon ke kaaran bhartiya sena ko jaan maal kaa kaaphi nuksaan hua or pakistan ke saath shuru kiye gaye sambandh sudhaar ekbar phir shunya ho gaye.
 bharat bhar ke chaaron konon ko sadak maarg se jodne ke liye svarnim chaturbhuj pariyojna kii shuruyaat kii gai. iske antargat dilli, kalakatta, chennai va mumbai ko rajmargon se joda gaya. aisa mana jaataa he ki atal ji ke shasankaal main bharat main jitani sadakon kaa nirmaan hua itnaa keval shershah suri ke samay main hi hua tha.
 ye saare tathy sarkari vijyaptiyon ke madhyam se samay samay par prakashit hote rahe hai.
 vaajapeyi apane puure jivan avivaahit rahe. unhone lambey samay se dost rajkumaari kaul or bean kaul kii beti namita bhattacharya ko unhone dattak putree ke rup main sweekaar kiya. rajkumaari kaul kii mrityu varsh 2014 main ho chuki he. atal ji ke saath namita or unke pati ranjan bhattacharya rahete the. 
 maance or alcohol ko chhodane vaale shuddhvaadi brahmanon ke vipareet, vaajapeyi ko whisky or maance kaa shaukeen mana jaataa tha. vah hindi main likhte hue ek prasiddh kavi the. unke prakashit kaaryon main kaidi kavirai kundalian shaamil hai, jo 1975-77 apatkaal ke dauraan kaid kiye gaye kavitaaon kaa sangrah tha, or amar aag he. apni kavita ke sambandh main unhone likhaa, "meri kavita yuddh kii ghoshnaa he, haarane ke liye ek nirvaasan nahin he. yah haarane vaale sainik kii niraashaa kii drumbit nahin he, lekin yuddh yoddha kii jeet hogi. yah niraashaa kii ichha nahin he lekin jeet kaa halchal chillaao. "
 atal bihari vaajapeyi raajnneetijna hone ke saath-saath ek kavi bhi the. meri ikyavan kavitaayen atal ji kaa prasiddh kavyasangrah the. vaajapeyi ji ko kavy rachanashiltaa evam rasaswad ke gun viraasat main mili hai. unke pita krishna bihari vaajapeyi gwalior riyasat main apane samay ke jane-maane kavi the. ve brajabhasha or khadi boli main kavy rachana karte the. paariwarik vaataavaran saahitiyik evam kavyamay hone ke kaaran unki ragon main kavy rakt-ras anwarat ghumta rahaa he. unki sarv pratham kavita tajmahal thi. isamen shringaar ras ke prem prasoon na chadhaakar "ek shahenshaah ne banavaa ke haseen tajmahal, ham garibon kii mohabbat kaa udaaya he majaak" kii tarah unka bhi dhyaan tajmahal ke kaarigaron ke shoshan par hi gaya. vastav main koi bhi kavi hriday kabhi kavita se vanchit nahin rah saktaa. 
 atal ji ne kishor vay main hi ek adbhut kavita likhi thi - ''hindu tan-man, hindu jivan, rag-rag hindu meraa parichay", jisase yah pataa chalata he ki bachapan se hi unka rujhaan desh hit kii taraf tha.  
 raajnneeti ke saath-saath samshti evam raashtra ke prati unki vaiyaktik samvedansheeltaa adyopant prakat hoti hi rahi he. unke sanghariumay jivan, parivartansheel paristhitiyaan, rashtravyapee aandolan, jail-jivan aadi anek ayaamon ke prabhaav evam anubhuti ne kavy main sadaiv hi abhivyakti paayi. vikhyath gazal gayak jagajeet singh ne atal ji kii chuninda kavitaaon ko sangitabaddh karke ek album bhi nikaala tha.
 vaajapeyi ko 2009 main ek daura padaa tha, jiske baad vah bolne main aksham ho gaye the. unhen 11 june 2018 main kidney main sankraman or kuch anya swasthya samasyaon kii vajah se akhil bhartiya ayurvigyaan santhaan main bhartee karaayaa gaya tha, jahaan 16 agast 2018 ko shaam 05:05 baje unki mrityu ho gayi. unke nidhan par jari ames ke aupchaarik bayaan main kaha gaya:
 unhen agle din 17 agast ko hindu reeti rivaaj ke anusaar unki dattak putree namita kaul bhattacharya mukhaagni di. unka samadhi sthal rajghat ke paas shaanti van main bane smriti sthal main banaaya gaya he. unki antim yatra bahut bhavy tareeke se nikaali gayi. jisame pradhanmantri narendra modi samet sainkadon netaa gana paidal chalate hue gantavy tak pahunche. vaajapeyi ke nidhan par bharat bhar main saat din ke rajkeey shok kii ghoshnaa kii gayi. america, china, bangladesh, britain, nepal or japan samet vishwa ke kai rashtron dwaara unke nidhan par dukh jataayaa gaya.
 atal ji kii asthiyon ko desh kii sabhi pramukh nadiyon main visarjeet kiya gaya.
 unki kuch pramukh prakashit rachanaayen is prakaar hai :
 chaahe pradhan mantri ke pad par rahe hon yaa netaa pratipaksh; beshak desh kii baat ho yaa krantikariyon kii, yaa phir unki apni hi kavitaaon kii; nappi-tuli or bewak tippanee karne main atal ji kabhi nahin chuke. yahan par unki kuch tippaniyan di ja rahi hai.
 
  jawaharlal nehru · gulzaarilal nanda † · bahadur shastri · indira gandhi · morarji desai · choudhary charan singh · rajeev gandhi · vishwanath pratap singh · chandrasekhar · pi ve narsimha raav · atal bihari vaajapeyi · much di devgauda · indra kumaar gujral · manmohan singh · narendra modi 
