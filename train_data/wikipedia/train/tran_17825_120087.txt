 sambhrantvaad yah vishwaas yaa soch hoti he ki apni jati, shiksha, dhan-sampannataa, buddhi, anubhav yaa kisi anya gun ke kaaran kisi sambhraant varg kii sadsyta rakhane vaale kuch vyaktiyon ke maton kaa mahatv adhik he, yaa unke kare kaary samaaj ke liye adhik laabhadaayak hai, yaa ve shashan karne yaa nirdesh dene kii vishesh kshamta rakhte hai. aisi vichaardhaara main aasthaa rakhane vaale vyakti ko sambhrantvaadi kaha jaataa he. sambhrantvaad ke liye yah vishvas aavashyak nahin he ki kuch vyaktiyon ko apni janm-paristhitiyon ke kaaran vishistataa milani chahie, haalanki sambhrantvaadi vyavasthaaon main kabhi-kabhi yah bhi dekha jaataa he. sambhrantvaadi vishvas ke anusaar kisi kshetra main adhik bhalaai ke liye usapar ek varg kaa vishesh adhikaar hona chahie yaa uskaa prashasan unke anukool hona chahie. sambhrantvaad kii virdohi vichaardhaara ko bahulwaad kaha jaataa he or yah samaaj ke sabhi guton or vyaktiyon ko shashakt karne main vishvas rakhti he. iske anusaar koun kis kshetra main kitna yogadan de saktaa he iskaa nirnay uske pehle se prakat gunon or paristhitiyon ko parakhkar nahin kiya janaa chahie.
