 falaknuma pales bharat main sthit hyderabad ke bahut hi adhik shreshth sthanon main se ek he. yah paigaah hyderabad state se sambandh rakhata he jis par baad main nijaamon dwaara adhipaty kiya gaya. yah falaknuma main 32 acre kshetra par bana hua he tathaa charminar se 5 kimi kii duuri par he. iskaa nirmaan nawab vakaar ul umr dwaara kiya gaya tha jo ki hyderabad ke pradhanmantri the. falaknuma kaa taatpary hota he- “aasmaan kii tarah” athwa “aasmaan kaa aaina”
 is mahal kii rachana ek angreji shilpkaar ne kii thi. isaki rachana kii aadharshila 3 march 1884 ko sar vaikar ke dwaara rakhi gayi thi. ve khuddus ke par pote tathaa sar charles darwin ke mitra vaigyanik the. is nirmaan ko puraa hone main kul 9 varshon kaa samay laga. iskaa nirmaan purnataya italian pathar dwaara hua tha tathaa yah 93,971 varg meter kshetra ko ghere hue he.
 sar biker is sthaan ko apane nijee nivas ke taur par tab tak prayog karte the jab tak ki iskaa adhipaty unke paas rahaa, baad main yah pales 1897-98 ke lagbhag hyderabad ke nizaam ko saunp diya gaya. falaknuma pales ke nirmaan main itani adhik laagat aayi ki ek baar to sar biker ko bhi ahsaas hua kii ve apane lakshya se kahin zyada kharch kar chuke he. baad main unki budhimaan patni ladi ul umara kii chaalaaki se unhone yah pales nizaam ko uphaar main de diya jiske badale main unhen is par kharch kiya hua puraa paisa mil gaya. baad main nizaam nen is mahal ko shahi atithi grih kii tarah se prayog karnaa shuru kar diya kyunki isse puure shahar kaa nazaaraa dekhne ko miltaa tha.
 telephone tathaa vidyut system kii seva is pales main san 1883 main osler ke dwaara shuru kii gayi thi. aankado ke anusaar is pales main uplabdh switch bords bharat ke uplabdh sabase bade switch bords main se ek hai.san 2000 tak yah pales nizaam ke parivaar kii nijee sampatti thi tathaa saamaanya janata ke liye aam rup se khuli nahin thi.is pales main billiards room bhi he jise ki boro or wats ne dijin kiya tha. isamen sthit teble apane aap main adbhut he kyunki aisi do tebles kaa nirmaan kiya gaya tha jinamein se ek bankingham pales main hai tathaa duusari yahan sthit he.
 san 2000 main taj hotel nen is pales ko punah navinikrut karnaa shuru kar diya. nae badlaavon ke saath is hotel ko navambar 2010 main atithiyon ke liye khol diya gaya. iske kamaron or deevaaron ko france se magaae gaye ornet furniture, haath ke kaam kiye gaye saamaanon se tathaa broked se susajjit kiya gaya. is pales main 101 sits vaala bhojan grih he jise ki sansar kaa sabase bada dining haul mana jaataa he. saath hi saath darbar haul bhi he jise vishwastareey shilp kaa anuprayog karke susajjit kiya gaya he|
