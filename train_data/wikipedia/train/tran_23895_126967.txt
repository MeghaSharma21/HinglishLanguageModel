 devika rani hindi filmon kii ek abhinetri hai. nihsandeh bhartiya cinema ke liye devika rani kaa yogadan apurv rahaa he or yah hameshaa hameshaa yaad rakhaa jaayegaa. jis jamaane main bharat kii mahilayen ghar kii charadivari ke bheetar bhi ghunghat main munh chupaaye rahati thim, devika rani ne chalchitron main kaam karke adamya saahas kaa pradarshan kiya tha. unhen unke adwitiya sundarataa ke liye bhi yaad kiya jaataa rahegaa.
 devika rani, bhartiya rajatapat kii pehali nayika, kaa janm waltare main hua tha. ve vikhyath kavi shri rabindranath tagore ke vansh se sambandhit thim, shri tagore unke chachere pardada the. devika rani ke pita karnal emen choudhary madras ke pehle 'sarjan general' the. unki mata kaa naam shrimati lila choudhary tha.
 skool kii shiksha samaapt karne ke baad 1920 ke dashak ke aarambhik varshon main devika rani natya shiksha grahan karne ke liye landan chali gayi or vahaan ve 'royal academy of drametic art' or royal 'academy of mujic' naamak sansthaaon main bhartee ho gayi. vahaan unhen 'skalaruship' bhi pradaan kiya gaya. unhone 'architekchar', 'textile' evam 'debor dizin' vidhaon kaa bhi adhyayan kiya or 'elizabeth ardan' main kaam karne lageen.
 adhyayan kaal ke madhya devika rani kii mulaakaat himanshu raay se hui. himanshu raay ne devika rani ko lite of asia naamak apane pehle production ke liya set diziner bana liya. san 1929 main un donon ne vivaah kar liya. vivaah ke baad himanshu raay ko germany ke prakhyat ueke studio main 'e thro of dise' naamak film banane ke liye nirmaataa kaa kaam mil gaya or ve sapatnik germany aa gayi.
 bharat main bhi un dinon chalchitr nirmaan kaa vikaas hone lag gaya tha atah himanshu raay apane desh main film banane kaa vichaar karne lage or ve devika rani ke saath swadesh waapas aa gayi. bharat aakar unhone filmein bananaa shuru kar diya or unki filmon main devika rani nayika kaa kaam karne lageen. san 1933 main unki film karma pradarshit hui or itani lokapriy hui ki log devika rani ko kalakaar ke sthaan par star sitara kehane lage| is tarah devika rani bhartiya cinema kii pehali mahila film star baniin. 
 devika rani or unke pati himanshu raay ne milakar bambe takiz studio kii sthapana kii jo ki bharat ke pratham film studion main se ek he. bambe takiz ko germany se mangaye gayi us samay ke atyaadhunik ukaranon se susajjit kiya gaya. ashok kumaar, dilip kumaar, madhubala jaise mahaan kalakaaron ne bambe takiz main kaam kar chuke he. achhut kanya, kismat, shahid, mela jaise atyant lokapriy filmon kaa nirmaan vahaan par hua he. achhut kanya unki bahucharchit film rahi he kyonki vah film ek achhut kanya or ek brahman yuva ke prem prasang par aadhaarit thi|
 san 1940 main devika rani vidhwaa ho gayi. bambe takies kaa sampoorn sanchaalan unke pati himanshu raay kiya karte the. devika rani ne apane studio bambe takiz ke sanchaalan ke liye ji jaan ladaa diya parantu san 1943 main sashdhar or ashok kumaar tathaa anya vishwasaneey logon ke studio se naata tod lene kii vajah se ve asahaay ho gayi. un logon ne bambe takiz se sambandh samaapt karke filmistan naamak nayaa studio bana liya. parinamswaroop devika rani ko filmon se apana naata todna padaa| unhone roosi chitrakaar swethoslav roric ke saath san 1945 main vivaah kar liya or bangalore main jaakar bas gayi.
 devika rani kaa antim sanskaar sampoorn rajkeey sammaan ke saath kiya gaya tha.
 bharat ke raashtrapati ne san 1958 main devika rani ko padmashri sammaan pradaan kiya. unhen san 1970 main pratham baar dada sahib phalke puraskaar praapt karne kaa gaurav bhi mila|
 
