 monmouth county jail  north parade, monmouth, monmouthshire, wales main sthit atharahavin sadi kii jail he. 1790 main khuli durgvaali madhyakaalin garh vaali yah imaarat monmouthshire county kii mukhya jail thi. yahan aparaadhiyon ko fasi di jaati thi tathaa 1850 ke dashak main di gai aakhri fasi kii sajaa ko dekhne lagbhag 3,000 log dekhne aae the. ek acre main faili isaki seemaa main ek chapel, ek pragnalay, awasikaaye va ek treadmill bhi iskaa hissaa the.
 varsh 1869 main ise band kar diya gaya tha. 1884 main imaarat ko lagbhag purna rup se dhwast kar diya gaya tha or aaj kuch bhi nahin bachaa he sirf chaukeedaar ke ghar ke alaava. yah bachi hui imaarat grad II* soochibaddh he va monmouth heritage trail ke choubees sthalon main se ek he. getahouse ke andar sabhi mul imaaraton ke rangeen kaanch main bane chitra hai. imaarat kaa dizin wiliam blakebern ne taiyaar kiya tha or 1788 se 1790 ke bich iskaa nirmaan puraa hua. iske sarvapratham governor james baker the jinhen salaana £100 aay ke taur pe milte the. jail ke banane main £5,000 kii laagat lagi thi tathaa iske liye jameen henry somerset se kharidi gai thi.
