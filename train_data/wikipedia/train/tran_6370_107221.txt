 triayami chalchitr ek chalchitr hota he, jisaki chhaviyaan aam chalchitron se kuch bhinn banati hai. chitron kii chaaya ankit karne ke liye vishesh moshan pikchar camere kaa prayog kiya jaataa he. tri-aiami chalchitr 1890 ke dauraan bhi hua karte the, lekin us samay ke in chalchitron ko theatre par dikhaaya janaa kaaphi mahangaa kaam hota tha. mukhyat: 1950 se 1980 ke america cinema main ye filmein pramukhataa se dikhne lagi. 
 saidhantik tri-aiami chalchitr prastut karne kaa aarambhik tarika anajif image hota he. in tareekon ko isaliye prasiddhi mili, kyonki inkaa nirmaan or pradarshan saral tha. iske alaava, iklips mathed, lenticular or barier screen, interference filter praudyogiki or dhruvikaran pranali isaki prachlit takanic hua karti thi. moshan pikchar kaa sterioscopy yug 1890 ke dashak ke antim daur main aarambh hua jab british filmon ke purodha wiliam green ne tri-aiami prakriya kaa patent file kiya. fredrick ugine ivs ne sterio camera rig kaa patent 1900 main karaayaa. is camere main do lens lagaaye jate the jo ek duusare se teen-chauthai inch kii duuri par hote the. 27 sitambar, 1922 ko pehali baar darshakon ko los angeles ke ambaseder theatre hotel main da power of lav kaa pradarshan yojit kiya gaya tha. san 1952 main pratham rangeen trivim yani color sterioscopy feechar, vaan devil banaai gai. iske lekhak, nirmaataa or nirdeshak em.el.gunjabarg the. sterioscopy sound main bani pehali thri-di feechar house of vaix thi. 28 may, 1953 se walt dijani inkaa. ne bhi nirmaan prarambh kiya tha.
 chalchitr main teesraa aayam jodne ke liye usamen atirikt gaharaai jodne kii aavashyaktaa padati he. vaise asal main yah keval chhadam pradarshan maatr hota he. tri-aiami film ke filmakan ke liye praayah 90 degree par sthit do camaron kaa ek-saath prayog kar chitra utaare jate hai or saath main darpan kaa bhi prayog kiya jaataa he. darshak thri-di chashme ke saath do chitron ko ek hi mahasoos karte hai or vah use tri-aiami lagati he. aisi filmein dekhne ke liye vartmaan uplabdh takanic main ek khaas tareeke ke chashme ko pahanane kii aavashyaktaa hoti he. is chashme kaa mulya lagbhag 400 rupe hota he or darshakon se isaki vaapasi sunishchit karne ke liye unase sau rupe jamaanat ke rup main vasule jate hai. haal hi nirmaataa-nirdeshak steven spilarb ne ek aisi takanic kaa patent karaayaa he, jisamen thri-di film dekhne ke liye chashme kii koi jarurat nahin rahegi.
 bharat main bhi kai tri-aiami chalchitr nirmit ho chuke hai. yahaan 1985 main chota chetan tri-aiami takanic ke saath relies hui thi. us samay isaki bahut charchaa hui thi or bacchon ne ise bahut pasand kiya tha. rangeen chashme ke saath film dekhne kaa anubhav ekadam nayaa tha. aaj thri-di takanic main jo badlaav aayaa he, vah us samay kii apeksha bilkul alag he. us samay darshak ankhon par jor padane va ankhon se pani bahane kii baat karte the, lekin ab yah bahut saaf or gaharaai se dikhaai detii he. vaise isse purv bhi 1985 main shiva kaa insaaf ban chuki thi. triayami chalchitr main logon kii badhati ruchi ko dekhte hue reliance mediaworks ne puraane dwiaiami chalchitron ko triayami main badalane vaali company in-thri ke saath qaraar kiya he. bharat main reliance mediworks or in-thri milakar vishwa kii sabase badi dwiaiami filmon ko triaayam main badalane vaali ikai sthapit karenge. is qaraar ke tahat saal main 20-25 naye or puraane chalchitron ko triayami main badla jaayegaa. in-thri ne kuch samay purv hi dijani kii ji-force naamak film ko thri di main badla tha, jo kaaphi kaamyaab rahi thi.
 dwi-aiami filmon ke darshak jahaan lagaataar kam hote ja rahe hai, vahiin tri-aiami filmon main logon kii ruchi dinondin badhati hi ja rahi he. mumbai ke aankadon ke anusaar jab ek hi film dwi-aiami or tri-aiami screen par ek saath relies kii jaati he, to tri-aiami screen par milane vaala laan pratishat dwi-aiami screen kii apeksha 40 pratishat adhik hota he. iske saath hi prati sho darshakon kii sankhya bhi 20 pratishat adhik hoti he. is kaaran hi is nai takanic main logon kii ruchi ko dekhte hue multiplex cinema swami ab tri-aiami screens par bada nivesh kar rahe hai. 
