 kisi gas ko drav avasthaa main laane ko gaison kaa dravan kehete hai. isamen kai prakrmon or kalaon se hokar guzarana padataa he. iskaa upyog vaigyanik, audyogic evam vyapaarik uddeshyon ke liye hota he. 
 bahut si gaison ko keval thanda karke saamaanya vayumandaleey daab par hi drav main badla ja saktaa he. kuch ko drav main badalane ke liye daabit bhi karnaa padataa he. 
 paryaapt samay tak yah vichaar prachlit rahaa ki koi bhi vastu baraf ke taap se or adhik thandi nahin ho sakati. falat: baraf ke taap ko hi tapamiti kaa sabase nichalaa bindu maan liya gaya. parantu fahrenheit ne sarvapratham pradarshit kiya ja saktaa he, jiskaa maan - 18 degree tak ho saktaa he. gas siddhanton ke adhyayan se yah spasht he ki, kam se kam saidhantik rup main baraf ke galnaank se 273 degree sein. kam taap praapt kiya ja saktaa he. is - 273 degree sein. taap ko "absolute zero" arthath param shunya kehete hai.
 saidhantik evam praayogic, donon hi vichaaron se, nunatam taap kii utpatti kaa vishesh mahatv he. hawa ko dravit karne ke liye borhev ne 1732 i. main sarvapratham praytn kiya, kintu vah keval hawa kii nami ko hi dravit kar sakaa. iske lagbhag 70 varsh baad foorkrav or walklain ne - 40 degree sein. taap praapt kar ammonia gas ke dravan main safalataa praapt kii. in logon ne vibhinn prakaar ke "freezing mixchars" kaa upyog kiya tha. northmoor 1805 i. thand evam daab ke samakaleen prayog se sulfur diaksai, chlorine tathaa hydrogen-chloride gaison kaa dravan karne main safal hua. baraf banane kii mashin kaa avishkaar san 1775 main hua, parantu iskaa audyogic upyog 1834 i. ke purv safal na hua. farede, coladon or thilorier ne daab ke kaaran gaison ke dravit hane ke siddhanton par kaary kiya. thilorier ne thos carbon daai-oxide evam ether ke "freezing mixchar" kaa upyog bhi kiya or - 110 degree sein. taap praapt kiya. un dinon yah mana jaataa tha ki kuch hi gaison kaa dravan kiya ja saktaa he evam hydrogen, nitrogen, oxygen jaisi gaisen dravit nahin ho saktin. in gaison ko "chirsthayee gas" kii oopaadhi tak de di gai, yadhyapi kaayate or pickte 1877 i. main hydrogen, nitrogen tathaa aksigen gaison ke dravan main safal hue.
 gaison ke dravan kii vibhinn pramukh vidhiyaan nimnlikhit hai :
 is vidhi main gas ko paryaapt thanda kiya jaataa he or tab ek saath thand evam ucch daab kaa prayog kiya jaataa he. parantu thandak un vibhinn dravon ke upyog se praapt kii jaati he jinka ubaal bindu krmanusaar kam hota jaataa he. isi kaaran is vidhi ko "cascad vidhi" yaa "series refrijreshan" kehete hai.
 skiret ne oxygen ko is vidhi se sarvapratham dravit kiya. vroblevski or olszevski ne is vidhi dwaara kaaphi maatra main drav oxygen, drav nitrogen evam drav carbon diaksaide praapt kiya or inke gunon kaa adhyayan kiya. olszevski ne antim stage main drav-ithilin kaa prayog kiya, jisase vah uparyukt gaison ko unke "critical taap" ke neeche tak thanda kar sakaa. cameraling ones ne mithail-chloride or ethilin kaa upyog is vidhi main karke oxygen kaa lagaataar dravan kiya. iskaa upyeg audyogic str par bhi kiya gaya.
 isi vidhi se hawa ko bhi dravit kiya ja saktaa he. iske liye hamen upkaran kaa ek chauthaa bhaag prayog main laana padegaa, jisamen drav oxygen hawa ko uske kranthik taap tak thanda karne main sahaayta karegaa. parantu niyon, hydrogen or helium gaisen is vidhi dwaara dravit nahin kii ja saktin, kyonki koi bhi dravit gas itnaa kam taap, ghataae hue dabaav main vaashp hone par bhi, utpann nahin kar sakati.
 yah vidhi thodi kathin hone ke kaaran in dinon adhik upyog main nahin laai jaati.
 is vidhi ke siddhant jul-tamson prabhaav evam regenrative kooling par aadhaarit hai. "cascad vidhi" kii apeksha "jul-tamson prabhaav" ke upyog se do vishesh laabh he : 
  gas kaa utkramanank tak hi thanda kar dena paryaapt he, jab ki "cascad vidhi" ke kranthik taap ke neeche tak thanda karnaa padataa he jo utkramanank se bahut neeche hota he. 
 2. "cascad vidhi" kii apeksha bahut kam purvathndak aavashyak hoti he. phir "jul-tamson prabhaav" dwaara kam thand kii prapti kii maatra "regenrative kooling" se badha di jaati he. punarjanan siddhant kaa is disha main sarvapratham upyeg linde, hampasan or kai dusron ne kiya.
 linde ne sarvapratham is vidhi kaa upyog hawa ke dravan ke liye kiya. devaar ne 1898 i. main is vidhi dwaara hydrogen kaa dravan kiya or cameraling ones ne helium kaa.
 linde kaa upkaran main 200 "atmasphereon" par sikudi hui hawa pani dwaara thanda kiye hue pipe se bheji jaati he, jahaan par sikudne se hawa kaa jo taap bad jaataa he vah nikal jaataa he. taduparant sikudi hui hawa aisi kundalakaar nalee se bheji jaati he jiske antim sire par sookshm bahidwar hota he. hawa ke sookshm bahidwar se baahar aane main usamen failaav hota he tathaa uskaa taap gir jaataa he. yah thandi hawa ab upar kii ore badhati he or pun: "compressant pump" main chali jaati he. yah thandi hawa lagbhag bahari dabaav par hi hoti he or maarg main kundalakaar nalee ke andar kii hawa ko thandi karti jaati he. baar baar sikudne evam failane ke kaaran vah taap praapt ho jaataa he jo hawa ke dravan ke liye paryaapt hota he.
 linde kaa upkaran teen ashwashakti ke yantra se chaalit tha or usase ek litre drav hawa prati ghante praapt hoti thi.
 yadhyapi jul-tamson prabhaav par aadhaarit dravanayantr vishesh upyog main hai, phir bhi ve purnataya santoshjanak nahin kahe ja sakate, kyonki unki kshamta kareeb 15% he. gaison ke ruddhoshm prasaran siddhanton par aadhaarit vidhi nishchit or prabhaavshaalee siddh hui.
 yon to picktate ne hi pehle "cascad vidhi" se oxygen kaa dravan kiya tha, parantu ruddhoshm prasaran vidhi se oxygen kaa dravan callerat ne 1877 i. main kiya.
 ruddhoshm prasaran vidhi satat vidhi nahin thi. at: is vidhi kaa upyog audyogic str par tab tak nahin hua jab tak claude evam helent ne hawa ke dravan ke liye naveen vidhi kaa vikaas nahin kiya. sabase badi kathinaayee is baat kii thi ki koun se snehak kaa upyog mashin ke chalanevaale hisson main kiya jaay, kyonki sabhi saadhaaran snehak sambhddha tapon par thos main parivartit ho jate the. claude ne is kathinaayee ko petroleum ether ke upyog se dur kar diya, jo - 160 degree sein. tak chipchipa rahata he.
 claude kaa upkaran main sikudi hui gas ek pipe se bheji jaati he jo aage chalakar k sthaan par do shakhaon main vibhakt ho jaati he. gas kii kuch maatra prasaran silinder par kaary karke use dhakel detii he or swayan thandi ho jaati he. ab yah thandi gas neeche se upar kii ore jaati he jisase dravan kaksh kii nalee main neeche aati hui gas thandhi hoti jaati he. nalee kii yah gas jab sookshm nikaas dwaar par nikalati he tab failati he or thandi hokar dravit ho jaati he. gas kii jo maatra dravit hone se bachi rah jaati he vah pun: sampeden pump main chali jaati he or is prakaar puri kriya baar baar duharai jaati he.
 san 1934 i. main capiza ne claude vidhi se helium evam hidrogen kaa dravan kiya. san 1947 i. main colins ke capiza vidhi dwaara audyogic rup main helium-dravan-mashin taiyaar kii.
 yah vidhi paramashunya taap kii prapti kii disha main vishesh mahatvapurn he. is vidhi ke vikaas ke purv nimnatam prapya taap drav helium evam thos helium ke the, jo kramash: praapt kiye gaye the. san 1926 i. main peter debaai ne saidhantik aadhaaron par yah spasht kar diya ki or bhi nimna taap samchumbakeey lavenon ke ruddhoshm vichumbakan dwaara praapt kiya ja saktaa he. kisi vastu ko chumbakeey shakti dene kii kriya main uskaa taap kuch bad jaataa he. at: iske vipareet yadi koi chumbakeey vastu vichumbakit kii jaati he to vah thandi ho jaati he.
 uparyukt saidhantik bhavishyavaanee ko 1934 i. main simon evam kurti, jiok evam mcdugal ne pramanit kar dikhaaya. samchumbakeey vastu kha ek dirghavrittaj athwa gole ke aakaar main glass tub k main rakhi jaati he, jo devaar botalon ga, gha evam c se ghira hota he. inamen drav helium, drav hydrogen evam drav hawa kramash: rahati hai. yah puraa samooh vidyucchumbak ke uttar dakshin siron ke madhya rakh diya jaataa he.
 10,000 gaus ke chubnkeey field ke andar vastu kha ko chumbakeey shakti de di jaati he. chumbakatv kriya main jo ushma utpann hoti he use hydrogen gas ke bahaav se baahar kar dete hai. isi bich praayogic vastu drav helium ke taap par aa jaati he. tabhi chumbakeey kshetra tod diya jaataa he, jiske kaaran vastu kha kaa ruddhoshm vichumbakan ho jaataa he. praayogic vastu kaa taap or gir jaataa he or vah dravit ho jaati he. rochak baat to yah he ki de haas ne 1944 i. main vidhi dwaara 0.002 degree kelvin tak taap praapt kar liya.
 drav gaison kii praayogic upyogita apana vishesh mahatv rakhti he. atyant nimna tapon kii utpatti ne, jo drav hawa, drav hydrogen evam drav helium dwaara prapya he, vaigyanik anusandhanon kii ek nutan evam brihat shakha khol di he. is tathy ne is baat kii aavashyaktaa batalaai he ki prayek aadhunik prayogshaala main kam se kam ek drav-hawa yantra avashya rahanaa chahie. drav hawa kii bottlen ab apekshaakrit kam mulyon par evam saralata se uplabdh hai.
 hawa kii prabhaji aswan vidhi, oxygen ko audyogic rup main praapt karne kii pramukh vidhi he. chunki nitrogen kaa kvathanank - 195 degree sein. he or oxygen kaa - 183 degree sein., at: jo bhaag sarvapratham vaashparup main aata he usamen nitrogen kaa bahulya hota he. jo ant main vaashp rup main aata he usamen oxygen kaa bahulya hota he, at: kuch hi prabhaji aswan kii kriyaaon se hawa ke donon pramukh bhaag purnataya alag ho jaayenge.
 isi vidhi se viral gaison ko bhi praapt kiya gaya he. drav hawa do bhaagon main baanti ja sakati he : pehla adhik vashpashil or doosraa kam vashpashil . pehle bhaag ko drav hydrogen se thanda karne par hydrogen ke alaava anya gaisen pruthak bhaag main praapt ho jaayengi. isi prakaar helium evam neon hawa se praapt kii ja sakati hai.
 devaar ne vastuon ke kam taap par vishisht ushma ke anusandhan ke liye drav hawa, drav oxygen, drav hydrogen ke ushmamapiyon kaa upyog kiya. drav hydrogen ke ushmamapi drav 0.003 calorie tak kii ushmamatra naapi ja sakati he.
 yah drav gaison ke upyog se ho sakati he. udhaaharan swaroop, yadi koi bartan, jiske bheetar hawa se kam vashpashil gas rakhi ho, drav hawa se ghira hua he to andar kii sabhi gas thos main parivartit ho jaaygi or is tarah ucch nirvaat kii utpatti ho jaaegi.
 prayogshaala main ham drav gaison kii sahaayta se nimna taap praapt kar sakate hai, jo upree vayumandal sadrush sthitiyon se milte julate honge. is tarah prayogshaala main baithe baithe upree vayumandal kaa bhi adhyayan kiya ja saktaa he. 
