 indiyaaz doter lesley udwin dwaara nirdeshit ek vruttchitr he jo bibisi kii jari shrunkhlaa storivile kaa ek bhaag he. yah vruttchitr 23 varshiya figeotherapy chaatra jyoti singh ke saath 2012 main dilli main hue samuhik balaatkaar or hatya par aadhaarit he. film ko antarrashtriya mahila diwas 8 march 2015 ko bharat main enditivi 24x7 or united kingdom main bibisi for par prasaarit karne ke saath-saath denmark, sweden, switzaraland, norway or canada main bhi prasaarit kiye jane kii yojana thi. bharat sarkaar dwaara is par pratibandh lagane ke kaaran yah charchaa main aa gai.
 1 march 2015 ko yah pataa chalaa ki film nirmaataaon ne balaatkaariyon main se ek kaa saakshaatkaar bhi liya tha, jabaki vah tihaad jail main band tha. sheeghra hi bhartiya media sansthaanon ne is khabar ko haathon haath liya. bharat sarkaar ne 4 march 2015 ko nyaayalay ke aadesh ke aadhaar par bharat main iske prasaaran par roak laga diya. bibisi ne kaha ki vah aadesh kaa paalan karegi. haalanki usne united kingdom main 4 march ko hi ise prasaarit karvaa diya. yah film utyub par bhi laga di gai or vibhinn saamaajik madhyamon se iskaa vrihad str par twarit prasar ho gaya. 5 march ko bharat sarkaar ne utyub ko bharat main iske prasaaran ko nirast karne kaa nirdesh diya. utyub ne iskaa paalan kiya. 
 haalanki is film kii nirmaataa ne kaha ki yah film balaatkaar jaisi ghatana ke prati bhartiya janata dwaara dikhaae gaye aakrosh va ashishnutaa ko sammanit karti he. iske liye unhone is ghatana se jude sabhi logon ke saakshaatkaar kiye jinamein se mukesh kaa saakshaatkaar bhi ek tha. unhone kaha ki yah film bharat ke "beti bachaao" aandolan ko hi pratibimbit karti he.enditivi samooh ne vruttchitr par lage pratibandh ke pratirodh swaroop 8 march 2015 ko raatri 9 baje se 10 baje tak patal par pratikatmak deepak or indiyaaz dotrs likhakar apni maun asahmati darshai.
 dilli samuhik balaatkaar kii ghatana 16 disambar 2012 ko dakshini dilli main ghatit hui. jyoti singh apane mitra abindra singh ke saath lif of pai film dekhakar laut rahi thi jab usne ek nijee bas pakadi. bas main hi uske saath marpet or balaatkaar kii ghatana hui. uske mitra kaa bhi shaareerik utpeedan kiya gaya. utpeedan ke baad donon ko bas ke neeche phenk diya gaya. jyoti ko bharat or singapore main apaat chikitsa, jisamen kai shalya kriyaayein shaamil thim, uplabdh karai gai kintu use bachaaya na ja sakaa. balaatkaar ke dauraan ai gambhir choton kii vajah se 29 disambar 2014 ko uski mrityu ho gai.is ghatana ne vyapak str par sthaneey or antarrashtriya jagat kaa dhyaan aakarshith kiya. is ghatana kii kadi aalochana kii gai saath hi mahilaon ko paryaapt suraksha na de paane ke kaaran bharat sarkaar ko vyapak virodh pradarshnon kaa saamana karnaa padaa.
 is vruttchitr ke liye balaatkaar ke aropiyon main se aaajeevan karawas kii sajaa bhugat rahe mukesh singh kaa saakshaatkaar liya gaya. saakshaatkaar main usne kaha ki, "balaatkaar ke dauraan use virodh nahin karnaa chahie tha. use shant rahakar balaatkaar hone dena chahie tha. tab ve 'use karke' chhod dete or keval ladke ko hi peetate."
