 
 shalkapankhi yaa lepidoptera, kiton kaa ek vishaal gana he, jisamen titliyaan evam shalab ke atirikt bahut se keet sammilit hai. kiton ke vargeekaran ke liye lepidoptera shabd kaa upyog sarvapratham linius ne kiya. yah shabd latin ke lepidos tathaa tiron ke milane se bana he. is gana main anumaanatah 174,250 prajatiyaan hai. 
 is gana ke kiton kii pahchaan badi saral he. titliyon ne sundar hone ke kaaran manushya kaa dhyaan sadaa se apni ore aakarshith kiya he. sundarataa ke kaaran hi manushya titliyon ko apane sangrahalay main rakhane ke liye lalayit rahata he. inke paksh tathaa lagbhag sampurna sharir shalkon se dhake rahete hai, at: inhen shalkipaksha bhi kehete hai. jab ham in kiton ko pakadte hai, to hamaari anguliyon par kuch dhul si chipak jaati he. yadi is dhul ko sookshmdarshi se dekha jaae, to gyaat hoga ki yah dhul nahin apitu anek shalk hai. in shalkon kaa ek nishchit aakaar hota he. lepidoptera kii jihva ghadi kii kamaani ke aakaar kii hoti he, jisase ye apana bhojan chuusate hai. inamen purna roopantaran hota he. inke dimbh illi kehalaate hai. pupa resham se bane koe main yaa mitti kii koshthika main rahata he. titliyon or shalbhon kii lagbhag 1,20,000 jatiyaan abhi tak gyaat ho chaki hai. inamen se lagbhag 20,000 jatiyaan bharat main pai jaati hai. yah gana manushya kii sabase adhik haani pahunchaata he. sadasyon kii adhiktam sankhya kii drushti se is gana kaa sthaan doosraa he.
 is gana ke praani kaa sir chota, lagbhag golakaar, bade sanyukt netra tathaa ek jodi saral netra hote hai. shrungikas anek khandonwali hoti hai. adhiktar shalbhon kii shrungikaaon par maheen maheen bal hote hai. is prakaar kii shrungikas naron main adhiktar pai jaati hai.
 titliyon kii shrungikaaon kaa sira danda kii mooth ke samaan motaa hota he. inke mukh bhaag aise bane hote hai jinase keval drav padaarth hi chusaa ja saktaa he. mukh bhaag is prakaar he : mandible, yaa to ati durbal yaa anupasthit hote hai. donon mexila kii donon galiyaayein bahut lambii tathaa is prakaar aapas main guthi hoti hai ki ek chusanevaali nalee si ban jaati he. is nalee dwaara hi keet apana bhojan chusata he. is prakaar ke mukh bhaag simoni mukh bhaag kehalaate hai. jis samay yah nalee chusane kaa kaary nahin karti, us samay ghadi kii kamaani kaa aakaar dhaaran kar leti he kintu phulon se makrand chuusate samay yah nalee purna rup se sidhi ho jaati he. jambhika sparshak praaia: durbal hote hai, yaa inkaa purna abhaav hota he. labium bhi praaia: chota hi rah jaataa he, kintu iske donon sparshak bade tathaa teen teen khandonwale hote hai. kuch lepidoptera apni praudhavastha main kuch bhi bhojan nahin karte, at: inke mukh bhaag apurna hote hai, arthath inaki chushnanalee anupasthit rahati he. kuch shalbhon kii jihvaayen bahut hi lambii hoti hai, jaise bazshalabh . isaki jihva chah inch lambii hoti he, jiske dwaara yah un phulon se bhi makrand chus letaa he jinka makrand bahut hi gaharaai par hota he. kuch shalab falon kaa ras chuskar hi apana jeevananirvaah karte hai. inaki jihva par falon ke chhilake kaatane ke liye kaante hote hai.
 vaksh kaa agrakhand praaia: kam chaude collar ke aakaar kaa hota he, jiske donon ore ek ek pravardhak hota he, jo charmprasar kehalaata he. madhyavaksh bahut bada or paschvaksh praaia: chota hota he. paksh jhillimay hote hai or sadaa shalkon se dhanke rahete hai. shalkon ke anek aakaar hote hai. ye baalo kii bhanti maheen se lekar bahut chaude tak ho sakate hai. shalk kaa nichalaa bhaag vrunt kehalaata he, jo paksh kii jhilli main sthiti pyaale ke aakaar kii gartika main fansaa rahata he. bahut si titliyon main shalk niyamanusaar panktiyon main lage hote hai. shalk pakshon ko pusht karte hai or is prakaar veg se udne main sahaayak hote hai. ati veg se udanevaale shalbhon main paksh ke agrabhag ke shalk atyadhik purna rup se krambaddh hote hai. shalk sharir kii raksha karte hai or isko vibhinn prakaar ke rang pradaan karte hai. kuch naron ke pakshon par vishisht prakaar ke shalk hote he, jo chote chote do, yaa teen dhabbon kii tarah dikhalaai padate hai or ek prakaar kii granthi banaate hai. granthi ke srav main ek vishisht prakaar kii gandh hoti he. bhinn-bhinn jati ke naron se bhinn-bhinn prakaar kii gandh aati he. sambhavat: yah gandh maadaa ko nar kii ore aakarshith karti he. ek ore ke donon paksh ek duusare se atake rahete hai. ye kai dhang se atake rahete hai. kuch shalbhon ke agrapaksh se angulii kii bhanti ek pravaradh niklaa rahata he. yah pravaradh pashchapaksh ke nichle bhaag ko dhank letaa he or jab shalab udata he us samay pashchapaksh ko agrapaksh ke saath atkaaye rakhata he. adhiktar shalbhon ke pashchapaksh par kade baalo kaa ek samooh hota he, jo agrapaksh ke neeche kii ore rahata he or iske baalo ke samooh main fasaa rahata he. nar shalbhon ke pashchapaksh ke bal praaia: judakar ek motaa sa bal ban jate hai, jo agrapaksh ke neeche kii orewale mude hue kaante main fasaa rahata he. pakshon ke shiravinyas kaa vargeekaran main atyadhik mahatv he. prayek paksh main anuprastha shira bahut kam hoti he, sh kintu ek badi koshika avashya hoti he. agrapaksh kaa radial sector chaar shakhaon main vibhajit hota he, kintu pashchapaksh kaa radial sector avibhajit rahata he. madhya shira praaia: teen shakhaon main vibhajit ho jaati he. kuch titliyon kii agr taange praaia: durbal ho jaati he or chalane kaa kaary nahin kar paati hai. gulf main paanch khand hote hai.
 udar main das khand hote hai, kintu pratham praaia: ksheen ho jaataa he or nawein tathaa dasven khand kaa aakaar parivartit ho jaataa he, kyonki bahya jananaangon kaa inhen khandon se sambandh rahata he. bahut se lepidopteron main udar ke agr sire ke donon ore ek ek karnapatah paaya jaataa he, jisaki rachana se aisa anumaan hota he ki sambhavat: yah ek shravan indriya hogi. nar kaa bahya jananaang is prakaar hota he; udar kaa navaan khand chakrakaar ban jaataa he, iskaa neeche kaa bhaag rekhabandhani kehalaata he. ek joda aalingak hote hai, jo rekhabandhani se jude rahete hai. aalingak ke bheetar kii ore kaante ke aakaar ke harpi paae jate hai. nawein khand ke upree bhaag ke pichley kinare se ek pravaradh, jo ankas kehalaata he, judaa rahata he. ankas ke neeche kii ore ek nathos bhi praaia: paaya jaataa he. ankas or nathos ke madhya guda hoti he. lingagrika nathos ke neeche kii ore rahati he. maadaa ke udar ke pichley khand durbal hokar bheetar kii ore ghuse rahete hai or bahya jananaang banaate hai. ye khand anda dene ke samay baahar nikal aate hai. is prakaar udar kaa yah bhaag baahar or bheetar ho saktaa he or andey dene kaa kaary karata he.
 andon ke upree aavaran par anek prakaar ke chihn bane hote hai. titliyon ke andon ke aavaran par kai prakaar kii koshikaaye si bani rahati hai. kisi kisi jati kii ek ek maadaa ek ek sahasr yaa isse bhi adhik andey detii he. kuch jatiyon ke shalbhon kii maadaaen apane andey un vanaspatiyon par gira detii hai jinako inaki illiyaan khaati hai. lepidoptera ke dimbh illiyaan kehalaate hai. inke mukh bhaag bhojan chaba sakate hai. sabhi jatiyon kii illiyon kii akruti ek si hoti he. ye belanaakaar hoti hai or inke sharir main shir ke atirikt teraa khand paae jate hai. agle teen khand vaksh banaate hai or is prayek khand par ek jodi taangen hoti hai. iske atirikt udar par bhi taange pai jaati hai, kintu ye taangen choti or bina khandwali hoti hai. prayek taang ke sire par nanhen nanhen kaante hote hai, jo paudhe ko pakade rahane main inaki sahaayta karte hai. is prakaar kii taangon kii sankhya praaia: paanch jodi hoti he, kintu kisi kisi main chah jodi bhi ho sakati he. ye taangen praaia: tisare, chauthe, paanchaven, chathe or dasven udar khand par pai jaati hai. kinhin kinhin illiyon main in taangon kaa abhaav rahata he. illi ke sir par donon ore saral netra hote hai, jinaki sankhya chah jodi tak ho sakati he. shrigikaaye bahut choti hoti hai. chibukasti badi or drudh hoti hai, kintu jambhikaaye bahut choti hoti hai. labium ke madhya ek nalika hoti he, jo tantugranthi kehalaati he or isamen hi kaatanevaali granthi kii vahini khulti he. ye laar granthiyaan hoti hai, jo resham utpaadan karti hai. laar granthiyaan bahut lambii hoti hai. resham ke keede kii ye grathiyon uske sharir se paanch guni lambii hoti hai. kuch illiyon ke sharir par aise bal hote hai, jinke chune se manushya ke sharir main khujali hone lagati he. ye bal khokhale hote hai or kuch illiyon ke aise prayek bal main ek vishisht prakaar kii granthi khulti he. in grathiyon kaa srav vishaiylla hota he. in baalo ke kaaran ye illiyaan apane shatruon se apni raksha karti hai.
 pupa do prakaar ke hote hai : apurna pupa tathaa purna pupa. apurna pupa ke avyav kuch kuch swatantra hote hai. purna pupa ke avyavash sharir se chipke rahete hai. at: yah thos maaloom padataa he. udar ke keval teen khandon main hi gati ho sakati he or ye adhiktar koye ke bheetar banate hai. koya resham, pattiyon, chabai hui lakdi, yaa mitti se banaaya jaataa he. titliyon ke pupa ke upar koya praaia: nahin hota hai, arthath yah arakshit hota he or resham ke dhaage se lataka rahata he. bahut se apurna pupon main ek kadaa pravaradh hota he, jo koya faadane kaa kaam karata hai, kintu adhikaar pupon main hook, kaante aadi koye ko kaatane ke liye paae jate hai. purna pupon ke pupavaran main kuch komal sthaan hote hai, jahaan se pupavaran tut jaataa he or keet baahar nikal aata he. kuch pupa ek srav nikaalte hai, jo pupavaran ko komal kar detaa he or is prakaar saralata se koya tut jaataa he.
 pupa se paudh shalkapankhi banataa he.
 illiyaan atyant hi hanikaarak hai. inamen se adhiktar fasalon or van vrikshon ko haani pahunchaati hai. vastav main aisa koi bhi paudha athwa vriksh nahin he jisko kisi na kisi jati kii illi haani na pahunchaati ho. piralididi kul ke praroh chhednevaale, sirpophega or tana chhednevaale arjiria or dietria eekh ko atyadhik haani pahunchaate hai. dhabbedaar bodi krimi or gulabi bodi krimi kapaas ko haani pahunchaati he. aalu shalab, jo lagbhag saare sansar main paaya jaataa hai godaam main rakhe aalu ko nasht kar detaa he. nocktuidi vansh ke spodoptera dhan tathaa ghaas ko, heliothis dalhan kii faliyon ko, cysemia gehun ko, lefigmaa makka aadi ko or plusia moongfalee ko atyadhik haani pahunchaate hai. tinia oonee kapadon, kalino aadi ko haani pahunchaata he. cytotroga godaam main rakhe gehun, makka aadi kaa bahut bada shatru he. in hanikaarak kiton ke atirikt kuch vanshon kii jatiyaan laabhadaayak bhi bahut hai. wabisidi or santrnidi vansh kii illiyaan resham banaati hai.
 praudh lepidoptera praaia: pushpon se makrand chuusate hai, koi koi madhu os tathaa pake hue falon kaa ras bhi chus lete hai. kuch aisi bhi titliyaan hai jo sade gale falon kar ras chus leti hai. is prakaar adhiktar praudh lepidoptera koi haani nahin pahunchaate hai, kintu kuch shalbhon kii jatiyaan praudh avasthaa main bhi hanikaarak hai. ye fal-raschushan shalab kehalaate hai. ye shalab madhya bharat main santare tathaa naarangiyon kaa ras chuusate hai jiske kaaran fal adhpake hi vriksh se gir jate hai. adhiktar lepidoptera sheetkaal main dimbh athwa pupa avasthaa main hi sheet niskriyata ko praapt hote hai. lepidoptera main prati varsh praaia: do hi peediyaan hoti hai, kintu kuch main prati varsh paanch yaa chah peediyaan tak ho jaati hai.
 titliyaan praaia: sundar rangonwali hoti he, din main hi uda karti hai, jab ye baithti hai to inke paksh sharir par sidhe khadey rahete hai tathaa inaki shrungikaaon kaa sir danda ke sire kii tarah motaa hota he. shalab praaia: mand rang ke hote hai or raat mensh udate hai. jab baithte hai to inke paksh sharir kii dhanke rahete hai or inaki shrigikaaon ke sire mote nahin hote.
 lepidoptera ke donon lingon main praaia: bhed maaloom hota he. kuch vanshon ke nar shalbhon kii shrigikaaye kanghon ke aakaar kii or maadaa kii shrungikas sade dhaage ke samaan hoti hai. naron kii shrungikaaon par vishesh prakaar kii gyanedriyaan bhi ho sakati hai. sambhavat: ye ghranendriyaan hai, jo maadaa ko khojane main sahaayak hoti hai. aisa anumaan he ki maadaaen ek prakaar kii gandh nikaalati hai, jo naron ko aakarshith karti he. bahut se lepidoptera ke naron or maadaaon ke rangon main bada bhed paaya jaataa he. papilianidi vansh kii titliyon ke donon lingon ke rang tathaa aakaar main bahut bhed rahata he. orjia postic shalab kii maadaa pakshaheen hoti he, kintu nar ke paksh purna rup se viksit rahete hai.
 ek hi jati kii kuch titliyon ke rang main vibhinn rituon main itnaa adhik bhed ho jaataa he ki ve vibhinn jatiyon kii maaloom hone lagati hai. sabase acha udhaaharan areshnia livena hai, jo europe main pai jaati he. is titali ke do rup hote hai : ek vasant rup, jo vasant ritu main paaya jaataa he or livena kehalaata he tathaa doosraa, jo greeshm main ritu main miltaa he, prosa kehalaata tha. pehle ye donon rupavali do jatiyaan samajhi jaati thim. kuch titliyaan teen teen roopon main bhi pai jaati hai. uttari america kii titali, kaa, jo sheetkaal ke pupon se vasant ritu ke aarambh main nikalati hai, rup marselas jaisaa hota he, kintu jo kuch samay pashchaat nikalati he uskaa rup telomonidis kaa sa hota he. jo andey greeshmakaal main die jate hai, unase utpann hui titliyon kaa rang in donon se bhi bhinn hota he or ve liconti kehalaati hai.
 bharat or australia main pai janevaali titali, lifira bresolis, ke dimbhon ke upar kade bahyatvak kaa aavaran hota he or sharir main kisi prakaar ke khand dikhaai nahin padate. ye dimbh ecophila smargdina naamak cheentee ke andon ko khate hai. inkaa kadaa aavaran chitiyon se inaki raksha karata he. pupa dimbh ke aavaran ke bheetar hi ban jaataa he. jab titali pupa se nikalati he, us samay iske sharir par naarangi or bhure shalkon ke upar shwet varna ke shalk lage hote hai. shwet varna ke shalk titliyon kii raksha karte hai. ye shighrata se chhootakar gir jate hai or jab chitiyon ko chipat jate hai to unako klesh pahunchaate hai. uttari america ke uka shalab, yaa tegiticula alba kii maadaa ke mexila par ek lambii spershika hoti he, jo uka pushp se paraag ekatra karne ke liye vishesh prakaar kii bani hoti hai. jab uka shalab kii maadaa paryaapt maatra main paraag ekatra kar leti he, to apane andon ko pushp ke andashay main rakh detii he. praaia: yah pushp vah nahin hota jisase isane puraag ekatra kiya tha. yah andey rakhane ke pashchaat apane laae hue paraag punkesar ke mukh main thuns detii he. is vidhi se maadaa uka pushp ke beej kaa utpaadan nishchit kar detii he, kyonki iske dimbh inhen bijon ko khate hai. jo beej in dimbhon ke khaane se batch jate hai, unase uka paudhon kaa utpaadan hota rahata he. teesraa udhaaharan jalawaasi shalbhon kaa he. acintropus jati ke shalbhon ke dimbh jal main ugnevaale paudhon kii pattiyon main surange banaakar rahete hai. jab ye dimbh bade ho jatesh hai, tab pattiyon ko milakar ek chota sa ghar bana lete hai. pupa bhi isi prakaar ke bane ghar main rahata he. maadaa ke do rup hote hai. lambey pakshavali maadaaen hawa main udanevaali hoti hai tathaa chote pakshavali maadaaen jal ke bheetar rahati hai or apane pakshon dwaara tairti hai.
 kuch lepidoptera dhwani bhi kar sakate hai. aikaronshia shalab chin chin dhwani karata he. yah dhwani sambhavat: jihva ke madhya se hawa nikaalane se utpann hoti he. illi bhi tej chitakane ke sadrush dhwani karti he, yah dhwani mandibalon kii paas laane se utpann hoti he. kuch shalab udate samay apane agrapaksh ko apni taang par ke kaanton se ragadkar dhwani karte hai.
 lepidoptera kii kuch jatiyaan sansar ke ek bhaag se duusare bhaag kaa pravajan karti hai. uttari america kii danneas archipus naamak titliyaan sahasron kii sankhya main sheetkaal main dakshin kii ore pravajan karti hai, kintu vasant ritu main phir uttari bhaagon main laut aati hai. bharat main colia naamak titliyaan greeshm ritu main himalay parvat kii ore 17,000 foot kii oonchaai tak pravajan karti dekhi gai hai. piramis cardui naamak titliyaan vasant ritu main uttari africa or dakshini europe se uttar kii ore iceland tak pahunch jaati hai. pravajan ke samay titliyon ke jhund mahasaagaron kii ore se aate hue dekhe gaye hai. kabhi kabhi ye titliyaan un jahaajon par bhi aa jaati he jo sthal se kai so mile duuri par mahaasaagar main ja rahe hote hai.
 lepidoptera un sthanon main to avashya paae jate hai, jahaan pushpyukt padap ug sakate hai. ye keet keval unheen sthanon main nahin rah sakate hai jo dhruvon ke paas hai. uttar kii ore 88 ansh akshansh se dakshin kii ore 50 ansh akshansh tak ye paae jate hai. kuch jatiyaan to saare sansar main pai jaati hai. piramis cardui naamak titali dakshini america ke atirikt sabhi deshon main pai jaati he. agrotice ipsilon shalab saare sansar main paaya jaataa he. bharat main bhi anekon jatiyaan pai jaati hai. sansar kii kuch sabase sundar titliyaan bharat main hi pai jaati he, kintu sabase adhik jatiyaan brazil main milti hai.
 uttari america main adinuthan or alpanuthan yug ke titliyon ke kuch avshesh mili hai. tathaa kuch shalab baltic sagar se praapt amber main paae gaye hai. vastav main lepidoptera ke fossil bahut thodi sankhya main mili hai. iskaa kaaran sambhavat: lepidopteraaon kii komalta he.
 pakshon kii rachana ke aadhaar par lepidoptera gana do upaganon main vibhajit kiya gaya he : 
