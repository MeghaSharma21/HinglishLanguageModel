 bharat kaa swatantraaa diwas har varsh 15 agast ko manaaya jaataa he. san 1947 main isi din bharat ke nivaasiyon ne british shashan se swatantraaa praapt kii thi. yah bharat kaa rashtriya tyohaar he. prativarsh is din bharat ke pradhanmantri laal kile kii pracheer se desh ko sambodhit karte hai. 15 agast 1947 ke din bharat ke pratham pradhanmantri jawahar laal nehru ne, dilli main laal kile ke lahori get ke upar, bhartiya rashtriya dhvaj fahraaya tha.mahatma gandhi ke netritv main bhartiya swatantraaa sangram main logon ne kaaphi had tak ahimsak pratirodh or savinay avagya andolanon main hissaa liya. swatantraaa ke baad british bharat ko dharmik aadhaar par vibhajit kiya gaya, jisamen bharat or pakistan kaa udai hua. vibhaajan ke baad donon deshon main hinsak dange bhadak gaye or sampradayik hinsa kii anek ghatnaayen huin. vibhaajan ke kaaran manushya jati ke itihaas main itani zyada sankhya main logon kaa visthaapan kabhi nahin hua. yah sankhya takreeban 1.45 karod thi. 1951 kii visthapit janaganana ke anusaar vibhaajan ke ekadam baad 72,26,000 musalmaan bharat chhodkar pakistan gayi or 72,49,000 hindu or sikh pakistan chhodkar bharat aae. 
 is din ko jhanda fahraane ke samaaroh, parade or saanskrithik aayojanon ke saath puure bharat main manaaya jaataa he. bhartiya is din apni poshaak, saamaan, gharon or vaahanon par rashtriya dhvaj pradarshit kar is utsav ko manaate hai or parivaar va doston ke saath deshbhakti filmein dekhte hai, deshbhakti ke geet sunate hai.
 europea vyapaariyon ne 17veen sadi se hi bhartiya upmahadweep main pair jamaana armbh kar diya tha. apni sainya shakti main badhotaree karte hue east india company ne 18veen sadi ke ant tak sthaneey rajyon ko apane vasheebhoot karke apane aap ko sthapit kar liya tha. 1857 ke pratham bhartiya swatantraaa sangram ke baad bharat sarkaar adhinium 1858 ke anusaar bharat par sidhaa aadhipaty britani taj arthath britain kii rajshahi kaa ho gaya. dashakon baad naagarik samaaj ne dhire-dhire apana vikaas kiya or iske parinamswaroop 1885 main bhartiya rashtriya congress nirmaan hua.:123 pratham vishwayuddh ke baad kaa samay britani sudhaaron ke kaal ke rup main janaa jaataa he jisamen montegu-chamsford sudhaar gina jaataa he lekin ise bhi rollat act kii tarah dabaane vaale adhinium ke rup main dekha jaataa he jiske kaaran swarup bhartiya samaaj sudhaarkon dwaara swashaasan kaa aavahan kiya gaya. iske parinamswaroop mahatma gandhi ke netritv main asahyog or savinay avagya andolanon tathaa rashtravyapee ahimsak andolanon kii shuruuaat ho gayi.:167 
 1930 ke dashak ke dauraan britani kanoonon main dhire-dhire sudhaar jari rahe; parinami chunaavon main congress ne jeet darj kii.:195–197 aglaa dashak kaaphi raajnneetik uthal puthal vaala rahaa: dwitiya vishwa yuddh main bharat kii sahabhaagita, congress dwaara asahyog kaa antim faisla or akhil bhartiya muslim lig dwaara muslim rashtrawaad kaa udai. 1947 main swatantraaa ke samay tak raajnneetik tanaav badhata gaya. is upmahadweep ke anandotsav kaa ant bharat or pakistan ke vibhaajan ke rup main hua.:203 
 1929 lahore satr main bhartiya rashtriya congress ne purna swaraj ghoshnaa kii or 26 janvari ko swatantraaa diwas ke rup main ghoshit kiya. congress ne bharat ke logon se savinay avagya karne ke liye swayan pratigya karne va purna swatantraaa prapti tak samay-samay par jari kiye gaye congress ke nirdeshon kaa paalan karne ke liye kaha.
 is tarah ke swatantraaa diwas samaaroh kaa aayojan bhartiya nagarikon ke bich rashtravaadi idhan jhonkne ke liye kiya gaya va swatantraaa dene par vichaar karne ke liye british sarkaar ko majaboor karne ke liye bhi kiya gaya. congress ne 1930 or 1950 ke bich 26 janvari ko swatantraaa diwas ke rup main manaaya. isamen log milakar swatantraaa kii shapath lete the. jawaharlal nehru ne apni aatmakatha main inkaa varnan kiya he ki aisi baithken kisi bhi bhaashan yaa upadesh ke bina, shantipurna va gambhir hoti thim. gandhi ji ne kaha ki baithkon ke alaava, is din ko, kuch rachanaatmak kaam karne main kharch kiya jaye jaise katai kaatna yaa hinduon or musalamaanon kaa punarmilan yaa nishedh kaam, yaa achhuton kii seva. 1947 main vaastavik aazaadee ke baad ,bharat kaa samvidhan 26 janvari 1950 ko prabhaav main aayaa; tab ke baad se 26 janvari ko ganatantr diwas ke rup main manaaya jaataa he.
 san 1946 main, britain kii lebar party kii sarkaar kaa rajkosh, haal hi main samaapt hue dwitiya vishwa yuddh ke baad khastahal tha. tab unhen ehsaas hua ki na to unke paas ghar par janadesh tha or na hi antarrashtriya samarthan. is kaaran ve teji se baichaiyn hote bharat ko niyantrit karne ke liye desi balon kii vishwasaneeyata bhi khote ja rahe the. farvari 1947 main pradhanmantri clement atali ne ye ghoshnaa kii ki british sarkaar june 1948 se british bharat ko purna aatm-prashasan kaa adhikaar pradaan karegi. antim vysarai lord mountbeton ne satta hastantaran kii taarikh ko aage badha diya kyonki unhen laga ki, congress or muslim lig ke bich lagaataar vivaad ke kaaran antarim sarkaar kaa patan ho saktaa he. unhone satta hastantaran kii taarikh ke rup main, dwitiya vishwa yuddh, main japan ke aatmasamarpan kii duusari saalagirah 15 agast ko chunaa.british sarkaar ne british bharat ko do rajyon main vibhajit karne ke vichaar ko 3 june 1947 ko sweekaar kar liya va ye bhi ghoshit kiya ki uttaradhikari sarkaron ko swatantra prabhutv diya jayega or british rashtramandal se alag hone kaa purna adhikaar hoga.
 united kingdom kii sansad ke bhartiya swatantraaa adhinium 1947 ke anusaar 15 agast 1947 se prabhavi british bharat ko bharat or pakistan naamak do nae swatantra upniveshon main vibhajit kiya or nae deshon ke sambandhit ghatak assembliyon ko puraa sanvaidhanik adhikaar de diya. 18 july 1947 ko is adhinium ko shahi sweekruti pradaan kii gayi.
 subah 08.30 baje – government house par governor general or mantriyon kaa shapath samarohasubah 09.40 baje – sanvaidhanik sabha kii or mantriyon kaa prasthaansubah 09.50 baje – sanvaidhanik sabha tak state drive subah 09.55 baje – governor general ko shahi salamsubah 10.30 baje – sanvaidhanik sabha main rashtriya dhvaj ko fahranasubah 10.35 baje – government house tak state drivesaayam 06.00 baje – india get par jhanda samarohsaayam 07.00 baje – prakashasaayam 07.45 baje – aatish baazi pradarshansaayam 08.45 baje – government house par aadhikarik raatri bhoj raatri 10.15 baje – government house par swaagat samaaroh
 lakhon muslim, sikh or hindu sharnaarthiyon ne swatantraaa ke baad taiyaar nayi simaaon ko paidal paar kar safar tay kiya. punjab jahaan simaaon ne sikh kshetron ko do hisson main vibhajit kiya, vahaan bade paimaane par raktapaat hua, bengal va bihar main bhi hinsa bhadak gayi par mahatma gandhi kii upasthiti ne sampradayik hinsa ko kam kiya. nai simaaon ke donon ore 2 lakh 50 hazaar se 10 lakh log hinsa main maare gaye. puraa desh swatantraaa diwas manaa rahaa tha, vahiin, gandhi jinarasanhaar ko rokane kii koshish main kalakatta main ruk gaye, par 14 agast 1947, ko pakistan kaa swatantraaa diwas ghoshit hua or pakistan naamak nayaa desh astitv main aayaa; mohammad ali jinna ne karachi main pehle governor general ke rup main shapath lee.
 bharat kii samvidhan sabha ne nai dilli main samvidhan haul main 14 agast ko 11 baje apane paanchaven satr kii baithak kii. satr kii adhyakshata raashtrapati rajendra prasad ne kii. is satr main jawahar laal nehru ne bharat kii aazaadee kii ghoshnaa karte hue trist vid destini naamak bhaashan diya.
 sabha ke sadasyon ne aupchaarik rup se desh kii seva karne kii shapath lee. mahilaon ke ek samooh ne bharat kii mahilaon kaa pratinidhitiv kiya va aupchaarik rup se vidhansabha ko rashtriya dhvaj bhent kiya.aadhikarik samaaroh nai dilli main hue jiske baad bharat ek swatantra desh ban gaya. nehru ne pratham pradhanmantri ke rup main pad grahan kiya, or vysarai lord mountbeton ne pehle governor general ke rup main apana padbhaar sambhala.mahatma gandhi ke naam ke saath logon ne is avasar ko manaaya. gandhi ne haalanki khud aadhikarik ghatnaon main koi hissaa nahin liya. iske bajaay, unhone hindu or musalamaanon ke bich shanti ko protsaahit karne ke liye kalakatta main ek bheed se baat kii, us dauraan ye 24 ghante upwas par rahe.
 15 agast 1947 ko subah 11:00 baje sanghatak sabha ne bharat kii swatantraaa kaa samaaroh aarambh kiya, jisamen adhikaron kaa hastantaran kiya gaya. jaise hi madhyaraatri kii ghadi ai bharat ne apni swatantraaa hasil kii or ek swatantra raashtra ban gaya. 
 swatantra bharat ke pratham pradhanmantri pandit jawahar laal nehru ne is din trist vid destini naamak apana prasiddh bhaashan diya:
 kai saalon pehle, hamane niyati se ek vaada kiya tha, or ab samay aa gaya he ki ham apana vaada nibhaayen, puri tarah na sahi par bahut had tak to nibhaayen. aadhi raat ke samay, jab duniya so rahi hogi, bharat jivan or swatantraaa ke liye jaag jayega. aisa kshan aata he, magar itihaas main virale hi aata he, jab ham puraane se baahar nikal nae yug main kadam rakhte hai, jab ek yug samaapt ho jaataa he, jab ek desh kii lambe samay se dabi hui aatma mukt hoti he. yah sanyog hi he ki is pavitra avasar par ham bharat or uske logon kii seva karne ke liye tathaa sabase badhkar maanavtaa kii seva karne ke liye samarpit hone kii pratigya kar rahe hai....aaj ham durbhaagya ke ek yug ko samaapt kar rahe hai or bharat punah swayan ko khoj paa rahaa he. aaj ham jis uplabdhi kaa utsav manaa rahe hai, wo keval ek qadam he, nae avasaron ke khulne kaa. isse bhi badi vijay or uplabdhiyaan hamaari pratiksha kar rahi hai.bharat kii seva kaa arth he lakhon-karodon peediton kii seva karnaa. iskaa arth he nirdhantaa, agyanta, or avasar kii asamanta mitaanaa. hamaari peedi ke sabase mahaan vyakti kii yahi ichha he ki har aankh se aansu mite. sambhawatah ye hamaare liye sambhav na ho par jab tak logon ki ankhon main aansu hai, tab tak hamaara kaary samaapt nahin hoga.aaj ek baar phir varshon ke sangharsh ke baad, bharat jaagrit or swatantra he.bhavishya hamen bula rahaa he. hamen kahan janaa chahie or hamen kya karnaa chahie, jisase ham aam aadmi, kisaanon or shramikon ke liye swatantraaa or avasar laa saken, ham nirdhantaa mitaa, ek samrudh, loktantrik or pragatisheel desh bana saken. ham aisi saamaajik, aarthik or raajnneetik sansthaaon ko bana saken jo prayek stri-purush ke liye jivan kii paripurnataa or nyaay sunishchit kar sake?koi bhi desh tab tak mahaan nahin ban saktaa jab tak uske logon kii soch yaa karm sankeern hai.
 is bhaashan ko 20veen sadi ke mahanatam bhaashanon main se ek mana jaataa he.
 puure bharat main anuthe samarpan or apaar deshbhakti kii bhaavana ke saath swatantraaa diwas manaaya jaataa he.
 pravasi bharatiyon visheshkar bhartiya apravasiyon kii ucch saghanta ke kshetron main parade or pratiyogitaaon ke saath duniya bhar main swatantraaa diwas manaaya jaataa he. neuyork or anya america shaharon main kuch sthanon main, 15 agast pravasi or sthaneey aabaadi ke bich main bharat diwas ban gaya he. yahaan log 15 agast ke aasapaas yaa saptaah ke antim din par bharat diwas manaate hai va pratiyogitaayen rakhte hai.
 desh ke pratham naagarik or desh ke raashtrapati swatantraaa diwas kii purvasandhya par "raashtra ke naam sambodhan" dete hai. iske baad agle din dilli main laal kile par tirangaa jhanda fahraaya jaataa he. jise 21 topon kii salaami di jaati he. iske baad pradhanmantri desh ko sambodhit karte hai. aayojan ke baad schuli chaatr tathaa rashtriya cadet kor ke sadsy raashtra gaan gaate hai.laal kile main yojit deshbhakti se otprot is rangarang kaarykram ko desh ke saarvajanik prasaaran seva doordarshan, dwaara deshbhar main sajiv prasaarit kiya jaataa he.swatantraaa diwas kii sandhya par rashtriya rajdhani tathaa sabhi shaskeey bhawanon ko rang birangi vidyut sajja se sajaayaa jaataa he, jo shaam kaa sabase aakarshak aayojan hota he.
 desh ke sabhi rajyon kii rajdhani main is avasar par vishesh jhandavandan kaarykram yojit kiya jaataa he, tathaa rajya ke surakshabal rashtradhvaj ko salaami dete hai. prayek rajya main vahaan ke mukhyamantri dhwajarohan karte hai. sthaneey prashasan, jila prashasan, nagareey nikaayon, panchayaton main bhi isi prakaar ke kaarykram yojit kiye jate hai.shaskeey bhawanon ko aakarshak pushpon se tirange kii tarah sajaayaa jaataa he.chote paimaane par shaikshik sansthaanon main, awasaiya sanghon main, saanskrithik kendron tathaa rajnatik sabhaaon kaa aayojan kiya jaataa he.
 ek anya atyant lokapriy gatividhi jo swatantraaa kii bhaavana kaa pratik he or yah he patangen udaana . aasmaan main hajaaron rang birangi patangen dekhi ja sakati hai, ye chamakdaar patangen har bhartiya ke ghar kii chhaton or maidaanon main dekhi ja sakati hai or ye patangen is avasar ke aayojan kaa apana vishesh tarika he.
 aazaadee ke teen saal baad, naga neshnal council ne uttar purv bharat main swatantraaa diwas ke bahishkaar kaa aahvaan kiya.is kshetra main algaavvaadi virodh pradarshan 1980 ke dashak main tej ho gaye or ulpha va bodoland ke neshnal democratic front of bodoland kii ore se aatankwaadi hamalon va bahishkaaron kii khabaren aati raheen. 1980 ke dashak se jammu-kashmir main ugravad main vruddhi ke saath, algaavvaadi pradarshnakariyon ne band karke, kaale jhande dikhaakar or dhvaj jalaakar vahaan swatantraaa diwas kaa bahishkaar kiya.
 isi ke saath lashkar-e-taiyaba, hijbul mujahidin or jaish-e-mohammd jaise aatankwaadi sanghathanon dwaara dhamkiyaan bhi jari kii gayin or swatantraaa diwas ke aasapaas hamale kiye gaye hai. utsav ke bahishkaar kii vidrohi maovadi sanghathanon dwaara vakaalat kii gai. vishesh rup se aatankwaadiyon kii ore se aatankwaadi hamalon kii ashanka main suraksha upayon ko, visheshkar dilli, mumbai va jammu-kashmir ke sankatagrast rajyon ke pramukh shaharon main, kadaa kar diya jaataa he. hawaii hamalon se bachane ke liye laal kile ke aasapaas ke ilaake ko no fli zone ghoshit kiya jaataa he or atirikt police balon ko anya shaharon main bhi tainaat kiya jaataa he.
 swatantraaa diwas or ganatantr diwas par hindi deshbhakti ke geet or kshetreey bhashaaon main televijan or radio channelon par prasaarit kiye jate hai. inako jhanda fahraane ke samaaroh ke saath bhi bajaayaa jaataa he. deshbhakti kii filmon kaa prasaaran bhi hota he, times of india ke anusaar aisi filmon ke prasaaran kii sankhya main kami ai he. nayi peedi ke liye teen rango main range diziner kapade bhi is dauraan dikhaai de jate hai.
 khudara store swatantraaa diwas par bikri ke liye chhot pradaan karte hai. kuch samachar channelon ne is diwas ke vyavsaayeekaran kii ninda kii he. bhartiya dak seva 15 agast ko swatantraaa andolan ke netaaon, rashtravaadi vishyon or raksha se sambandhit vishyon par dak tikat prakashit karata he.internet par, 2003 ke baad google apane bhartiya hompej par ek vishesh google doodle ke saath swatantraaa diwas manaata he.
 swatantraaa diwas par ek chaatra duusare ko laghu tirangaa lagaate hue
 baccha haath main rashtriya dhvaj liye hue
 swatantraaa diwas kii taiyaari main saji ek dukaan
 cycle par lage rashtriya dhvaj
