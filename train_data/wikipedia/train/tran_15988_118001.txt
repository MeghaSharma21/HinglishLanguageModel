 sufi amba prasad bhatnagar bhartiya swatantraaa sangram ke ek mahaan krantikari the. inkaa janm 1858 main muradabad, uttar pradesh main hua tha. inke janm se hi daayan haath nahin tha. inhone 1909 main punjab se 'peshwa' akhbaar nikaala. baad main angrezon se bachane hetu naam badal kar sufi mohammad hossain rakhaa. is kaaran ye sufi amba prasad bhatnagar ke naam se prasiddh hue. inhen 1897 or phir 1907 main duusari baar faansee kii sajaa british sarkaar ne sunaayi thi. isse bachane ke liye ye naam badal kar iran bhaag gayi. vahaan ye gadar party ke agrani netaa bhi rahe. inkaa makbara iran ke shiraj shahar main sthit he.
 krantikari senaniyon main sufi ji kaa sthaan atyadhikmahatvapurn he. ve aaajeevan swatantraaa ke liye hi sadhana karte rahe. unhone jelon kii kothriyon main kathor se kathor yatnaayen bhi sahan kin. ant main unhendesh kii swatantraaa ke liye hi iran janaa padaa. iran main hi unhone angrejon se ladate hue apni saansen tod di. sunate hai, aaj bhi iran main unki samadhi vidyaman he. 
 sufi ji kaa janm 1858 i. main muradabad main hua tha. janm ke samay hi unka ek haath kataa hua tha. bade hone par jab unase kisi ne poochhaaki, aapkaa ek haath kataa hua kyon he, to unhone uttar diya 1857 i. kii swatantraaa kii ladaai main maine angrejon se yuddh kiya tha. usee yuddh main hamaara haath cat gaya tha. meraa punarjanm hua, par haath thik nahin hua. sufi ji ne sarvocch shiksha praapt kii thi. ve bade achche lekhak the. ve urdu main ek patr nikaalte the. unhone do baar angrejon ke viruddh bade kade lekh likhe, falswaroop un par do baar mukadmaa chalaaya gaya. pratham baar unhen 4 maas kii or dwitiya baar 9 varsh kii kathor sajaa di gai thi. unkisari sampatti bhi japt kar lee gai thi. sufi ji karagaar se lautne par hyderabad chale gaye. kuch dinon takahyderabad main rahe, phir lahore chale gayi. lahore main sardaar ajit-singh kii sanstha, bharat mata sosayadi main kaam karne lage. inhen dinon unhone ek pustak likhi, jiskaa naam vidrohi isa tha. unki yah pustak badi aapattijanak samajhi gai. falswaroop angrej sarkaar unhen giraftaar karneka praytn karne lagi. sufi ji giraftaar se bachane ke liye nepal chale gaye, par nepalmein pakad liye gaye or bharat laaye gaye. lahore main un par rajdroh kaa mukadmaa chalaaya gaya, par koi pramaan na milane ke kaaran unhen chhod diya gaya. 
 1906 i. main jab ajitsingh ko bandi banaakar desh nikaale kii sajaa digai to sufi ke peeche bhi police pad gai. sufi apane kai saathiyon ke saath pahaado par chale gayi. kai varshon tak ve idhar-udhar ghoomte rahe. jab dhar-pakad band hui, to phir lahore ja pahunche. lahore se sufi ji ne ek patr niklaa jiskaa naam peshwa tha. sufi ji shivaji ke anany bhakt the. unhone peshwa main shivaji par kai lekh likhe jobade aapattijanak samajhe gaye. falat: unki giraftaar kii khabaren phir udne lageen. sufi ji pun: gupt rup se lahore chhodkar iran kii ore chal diye. ve badi kathinaayee se angrejon kii drushti se bachate-bachate iran ja pahunche. 1915i. sufi ji kaa dehavsaan ho gaya. unki samadhi aaj bhi iran menmaujood hai. 
