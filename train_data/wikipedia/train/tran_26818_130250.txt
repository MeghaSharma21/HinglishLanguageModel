 gasnirmaan do uddeshyon se hota he. kuch gaisen prakaash utpann karne ke liye banaai jaati hai. aisi gaison ko "pradeepak gas" kehete hai. kuch gaisen eendhan ke liye banaai jaati hai. aisi gaison ko "taapan gas" kehete hai. donon kism kii gaisen "dahm gas" hai. inhen "audyogic gas" bhi kehete hai.
 1792 i. main england ke muradoc ne gas udyog kii neenv daali, tab unhone bataaya ki prakaash utpann karne ke liye gas kaa vyavhaar ho saktaa he. 1812 i. main landan, 1815 i. main paris or 1826 i. main barlin kii sadakon ko prakashit karne ke liye pradeepak gas kaa vyavhaar shu degree hua. peeche gas badi maatra main banane lagi or chote-chote nagar bhi gas ke prakaash se jagamaga uthe. aaj pradeepak gas kaa sthaan bahut kuch bijli kii roshni le rahi he. ek samay aisa samajha jaataa tha ki gas udyog kaa sheeghra hi ant ho jaayga, par isi bich 1885 i. main tapadipt mantal ke pravesh se yah udyog phir chamak uthaa. peeche karburated jalgas ke avishkaar se prakaash or ooshmaa utpann karne kii kshamta main bahut vruddhi ho gai, jisase yah udyog phir panpa.
 utpaadak gas kaa upyog udyog dhandhon main din din bad rahaa he. bhatthe or bhatthiyon, visheshat: lohe or ispaat tathaa kaanch kii bhatthiyon, bhabhakon or gas injanon ko garam karne main utpaadak gas kaa hi aajkal vyavhaar hota he.
 koyala gas ke saath, milakar jalgas eendhan main kaam aati he. isse badi maatra main hydrogen taiyaar hoti he or petroleum tathaa methil alcohal kaa sanshleshan bhi hota he.
 jalgas ke saath kuch hydrocarbon gas mili ho to aisi gas ko carbunikrut jalgas kehete hai. aavashyak hydrocarbon gas petroleum tel ke bhanjan se praapt hoti he. iske janitr bhi jalgas ke janitr se hi hote hai. carbonikrut jalgas kii jwaala badi deept hoti he. hydrocarbon ke kaaran isamen gandh bhi hoti he. carbonikrut jalgas kaa vishleshan is prakaar he :
 hydrogen 	38.0
 carbon monoksaide 35.0
 methen or athen 	10.0
 asantrupt hydrocarbon 	7.5
 carbon daai-oxide 3.5
 nitrogen 	6.0
 gas kaa caloriman prati ghan foot 500 british ooshmaa maatrak hota he.
 khanij telon ke bhanjak aswan se talgas praapt hoti he. yah aswan bhabhakon main sampann hota he. koyala gas kii bhanti hi is gas kaa shodhan hota he or tab yah tankiyon main sangrahit hoti he, athwa silinder main dabaav se. is prakaar talgas taiyaar karne kii vidhi ko "pintash vidhi" kehete hai. bharat kii choti badi prayogshaalaon main yahi gas garam karne ke liye prayukt hoti he. saadharantaya mitti kaa tel athwa disel tel iske liye upyukt hota he. yadi is gas ke saath oxygen athwa vaayu mila di jaay to yah sasti padati he or taapanshkti bhi bad jaati he. aisi gas main methen, ethilin, asitilin, benzene aadi hydrocarbon rahete hai. aise to yah gas bahut dhuaan detii hui deept jwaala se jalati he, par ek vishisht prakaar ke jwalak main, jisamen bade chote chhidr se gas nikalati he, yah bina dhuaan utpann kiye jalati he. aisi jwaala kii taapan shakti unchi hoti he. yadi is gas main thodaa astellin mila diya jaay to gas kii pradeepak shakti or bad jaati he. is gas ko jalaane ke liye tapadipt mantalavaala jwalak bhi bana he, jisase badi tej roshni praapt hoti he.
 vaayu or kuch vashpashil hydrocarbonon, saamanyat: petrol yaa petroleum ether, kaa mishran bhi pradeepan ke liye vyavahrut hota he.
 petroleum ke bhanjan or aswan se kuch gaisen praapt hoti he, jinamein methen, athen, propen, narmal beauten, iso beauten or unke tadnurupi olyphine tathaa paintain rahete hai. inamen propen, narmal or iso beauten tathaa unke asantrupt sanjaat or olyphine silinder main bharkar athwa tankiyon main rakhkar baahar bheje jate hai. in gaison kii prapti ke liy "sampeden reeti" athwa "avasorana reeti" prayukt hoti he. avasorak tel inhen avashoshit kar letaa he or use garam karne se gaisen nikal jaati hai, jinako thandaakar sanghanan or sampeden dwaara alag karte hai. saavdhaanee se iske prabhavi aswan dwaara gas praapt karte hai. prati varg inch 450 pound daab par tank-yanon main rakhkar upabhoktaaon ko dete hai.
 gaison kaa yah mishran gharelu eendhan main kaam aata he. motor main bhi yah jalataa he. sadakon kii roshni bhi isse kii jaati he.
 hydrogen, oxijan or asitilin bhi pradeepan or taapan ke liye vyavahrut hote hai. inkaa varnan anyatra milegaa. petroleum kupon se nikali "prakritik gas" bhi pradeepan or taapan main kaam aati he.
 prakritik gas-koyale or khanij tailon ke kshetron ke kupon se ek gas nikalati he, jise "prakritik gas" kehete hai. kabhi kabhi yah gas bade dabaav se nikalati he or kabhi kabhi ise pump se nikaalnaa padataa he. sabhi khanij tailon ke kupon se yah gas nikalati he, par kuch aise kupon se bhi gas nikalati he jinamein khanij tel nahin hota.
 gas jab pehle pahal nikalati he tab usamen methen adhik rahata he, par dhire dhire methen kii maatra badhati jaati he. aisi gas main methen or athen ke sivaay propen, narmal beauten, isobuten, paintain or kuch adahya padaarth rahete hai. methen or athen ke vaashp-dabaav itane unche hote hai ki ve vyapaarik mahatv ke nahin hai. paintain kaa vaashp dabaav itnaa kam hota he ki gas ke rup main uskaa koi mulya nahin he, yadhyapi motor-eendhan main yah moolyavaan hota he. ab keval propen, narmal beauten or isobuten rah jate hai, jo vyapaar kii drushti se bade mahatv ke hai. prakritik gas yaa to shuddh propen ke rup main yaa 50 prati shat propen or 50 prati shat beauten ke mishran ke rup main, athwa shuddh narmal or isobuten ke rup main vyavahrut hoti he.
 prakritik gas ke petrol ansh ko sampidit or thanda kar avashorakon dwaara nikaal lete hai. avasorak ke rup main unche kvathanankwale khanij tailon, kaath koyale yaa silica kaa vyavhaar karte hai. is prakaar prakritik gas se america main 1940 i. main 232 karod galen petrol praapt hua tha.
 petrol nikaal lene par jo gas batch jaati he usase eendhan kaa kaam lete hai. jalaakar isse kajli bhi taiyaar karte hai, jo mudran-syaahi or kaale rang ke liye sarvottam samajhi jaati he. garam karne se yah gas carbon or hydrogen main vighatit bhi ho jaati he. coke gas ke saath milakar prakritik gas gharelu eendhan main vyavahrut hoti he. udyog dhandhon, visheshat: kritrim rabar banane main, yah butadin main parinat kii jaati he.
 1940 i. main america main 2,672 karod ghan foot prakritik gas biki thi. yah gas aadhi tel kupon se or aadhi gas kupon se praapt hui thi. aisi gas kaa 89 prati shat petrol ansh nikaal liya gaya tha.
 gas ko upabhoktaaon ke paas pahunchaane ke liye tank yanon, tank vaiganon, ispaat ke silinderon or pipon kaa upyog hota he. nal dwaara bhi gas nikat ke sthanon par pahunchaai jaati he. parivahan ke liye america main chote chote sanyantr bane hai, jinamein tarlikrut gas dur dur tak bheji ja sakati he. is sanyantr main gol tankiyan 57 foot vyas kii hoti hai, jinka bhitari tal kam carbonavaale or nikelvaale ispaat kaa or bahya tankiyan 62 foot vyas kii hoti he. donon tankiyon ke bich kaa rikt sthaan daanedaar kaag se bharaa rahata he. tank kii gas kaa taap - 157 degree sein. or dabaav 5 pound rahata he. sanyantr main sampidak, ethilin or ammonia prasheetak or udvashpan sambhaar rahete hai. 
