 choturam
 'sar choturam kaa janm 24 navambar 1881 main Rohtak ke chote se gaanv gadhi saanpala main bahut hi saadhaaran parivaar main hua . choturam kaa asli naam raay richpal tha. apane bhaaiyon main se sabase chote the isliye saare parivaar ke log inhen chotu kahkar pukaarte the. skool register main bhi inkaa naam choturam hi likhaa diya gaya or ye mahapurush choturam ke naam se hi vikhyath hue. unke dadashri ramratna ke paas 10 acre banjar va baraani jameen thi. choturam ji ke pita shri sukhiram karje or mukademon main buree tarah se fanse hue the.
 janvari san 1891 main choturam ne apane gaanv se 12 mile kii duuri par sthit middle skool jhajjar main primary shiksha grahan kii. uske baad jhajjar chhodkar unhone chrishchiyan mishan skool dilli main pravesh liya. lekin fees or shiksha kaa kharchaa vahan karnaa bahut badi chunauti thi unke samaksh. choturam ji ke apane hi shabdon main ki saanpala ke sahuukaar se jab pita-putr karja lene gaye to apmaan kii chot jo sahuukaar ne maari wo choturam ko ek mahamanav banane ke disha main ek shankhanaad tha. choturam ke andar kaa krantikari yuva jaag chukaa tha. ab to choturam har anyaay ke virodh main khadey hone kaa naam ho gaya tha.
 chrishchiyan mishan skool ke chatravaas ke prabharee ke viruddh shri choturam ke jivan kii pehali virodhatmak hadtaal thi. is hadtaal ke sanchaalan ko dekhakar choturam ji ko skool main 'general robert' ke naam se pukaara jane laga. san 1903 main intermediat pariksha paas karne ke baad choturam ji ne dilli ke atyant pratishthit saint stephen kalege se 1905 main grajuation kii degree praapt kii. choturam ji ne apane jivan ke aarambhik samay main hi sarvottam aadarshon or yuva charitravaan chaatr ke rup main vaidic dharm or aryasamaj main apni aasthaa bana lee thi.
 san 1905 main choturam ji ne kalakankar ke raja rampal singh ke sah-nijee sachiv ke rup main kaary kiya or yaheen san 1907 tak angreji ke hindustan samachaarpatr kaa sampadan kiya. yahaan se choturam ji agra main vakaalat kii degree karne aa gaye.
 
 jhajjar jile main janma yah jujharu yuva chaatr san 1911 main agra ke jat chatravaas kaa adheekshak bana. 1911 main inhone lau kii degree praapt kii. yahaan rahakar choturam ji ne meerut or agra divijan kii saamaajik dasha kaa gahan adhyayan kiya. 1912 main aapane choudhary lalchand ke saath vakaalat aarambh kar di or usee saal jat sabha kaa gathan kiya. pratham vishwayuddh ke samay main choudhary choturam ji ne rohtak se 22,144 jat sainik bharti karawaaye jo saare anya sainikon kaa aadha bhaag tha. ab to chau. choturam ek mahaan krantikari samaaj sudhaarak ke rup main apana sthaan bana chuke the. inhone anek shikshan sansthaanon kii sthapana kii jisamen "jat arya-vaidic sanskrit hai skool rohtak" pramukh he. ek janvari 1913 ko jat arya-samaaj ne rohtak main ek vishaal sabha kii jisamen jat skool kii sthapana kaa prastaav paarit kiya jiske falswaroop 7 sitambar 1913 main jat skool kii sthapana hui.
 vakaalat jaise vyavsaay main bhi choudhary sahab ne nae aitihaasik aayam jode. unhone jhuthe mukademe na lenaa, chal-kapat se dur rahanaa, garibon ko nickshulk kanoonee salaah dena, muvvakilon ke saath sadvyavahaar karnaa, apane vakalati jivan kaa adarsh banaaya.
 inhen siddhanton kaa paalan karke keval peshey main hi nahin, balki jivan ke har pahalu main choudhary sahab bahut oonche uth gayi the. inhen dinon 1915 main choudhary choturam ji ne 'jat gajet' naam kaa krantikari akhbaar shuru kiya jo haryana kaa sabase purana akhbaar he, jo aaj bhi chhapata he or jiske madhyam se choturam ji ne gramin janajivan kaa utthan or sahukaaron dwaara garib kisaanon ke shoshan par ek sargarbhit darshan diya tha jis par shodh kii ja sakati he. choudhary sahab ne kisaanon ko sahi jivan jeene kaa moolmantra diya. jaaton kaa sonipat kii judicial bainch main koi pratinidhi na hona, bahiyon kaa virodh, jinke jariye garib kisaanon kii jameenon ko girvee rakhaa jaataa tha, raaj ke saath judi hui sahuukaar komon kaa virodh jo kisaanon kii durdasha ke jimmevaar the, ke sandarbh main kisaan ke shoshan ke viruddh unhone datakar prachaar kiya. 
 chau. choturam ne raashtra ke swadhinata sangram main datakar bhaag liya. 1916 main pehali baar rohtak main congress cameti kaa gathan kiya gaya or chau. choturam rohtak congress cameti ke pratham pradhan bane. saare jile main choudhary choturam kaa aahvaan angreji hukumat ko kanpakapa detaa tha. choudhary sahab ke lekhon or kaary ko angrejon ne bahut 'bhayanak' qaraar diya. falhswaroop rohtak ke dipti kamishnar ne tatkaaleen angreji sarkaar se choudhary choturam ko desh-nikaale kii sifarish kar di. punjab sarkaar ne angrej hukmaraanon ko bataaya ki choudhary choturam apane aap main ek kranti hai, unka desh nikaala gadar machaa degaa, khun kii nadiyaan bah jaayengi. kisaanon kaa ek-ek baccha choudhary choturam ho jaayegaa. angrejon ke haath kaanp gaye or kamishnar kii sifarish ko radd kar diya gaya.
 choudhary choturam, lala shyaam laal or unke teen vakil saathiyon, naval singh, lala lalchand jain or khan mushtak hossain ne rohtak main ek aitihaasik jalse main marshall ke dinon main samrajyashahee dwaara kiye gaye atyaacharon kii ghor ninda kii. saare ilaake main ek bhuuchaal sa aa gaya. angreji hukmaraanon kii neend ud gai. choudhary choturam va inke saathiyon ko naukarshahi ne apane rosh kaa nishaanaa bana diya or kaaran bataao notice jari kiye gaye ki kyon na inke vakaalat ke license radd kar diye jaayen. mukadmaa bahut dinon tak saishan kii adaalat main chalata rahaa or aakhir choudhary choturam kii jeet hui. yah jeet naagarik adhikaron kii jeet thi.
 agast 1920 main chau. choturam ne congress chhod di kyonki choudhary sahab gandhi ji ke asahyog andolan se sahamat nahin the. unka vichaar tha ki is andolan se kisaanon kaa hit nahin hoga. unka mat tha ki aazaadee kii ladaai sanvaidhanik tareeke se ladi jaae. kuch baton par vaicharik matbhed hote hue bhi choudhary sahab mahatma gandhi kii mahanata ke prashansak rahe or congress ko acchhee jamaat kehete the. chau. choturam ne apana kaary kshetra uttar pradesh, rajasthan or punjab tak failaa liya or jaaton kaa shashakt sanghathan taiyaar kiya. aryasamaj or jaaton ko ek manch par laane ke liye unhone swami shraddhand or bhatinda gurukul ke manager choudhary piruram se sampark saadh liya or uske kanoonee salaahkaar ban gaye.
 san 1925 main rajasthan main pushkar ke pavitra sthaan par choudhary choturam ne ek aitihaasik jalse kaa aayojan kiya. san 1934 main rajasthan ke sikar shahar main kiraaya kanoon ke virodh main ek abhootpurv raily kaa aayojan kiya gaya, jisamen 10000 jat kisaan shaamil hue. yahaan par janeu or desi ghi daan kiya gaya, maharishi dayanand ke satyarth prakaash ke shlokon kaa uccharan kiya gaya. is raily se choudhary choturam bharatvarsh kii raajnneeti ke stambh ban gaye.
 punjab main rolat act ke viruddh aandolan ko dabaane ke liye marshall lau lagu kar diya gaya tha jiske parinamswaroop desh kii raajnneeti main ek ajeebogareeb mode aa gaya.
 ek taraf gandhi ji kaa asahyog andolan tha to duusari ore prantiy str par choudhary choturam or chau. lalchand aadi jat netaaon ne angreji hukumat ke saath sahyog kii niti apana lee thi. punjab main maantegue chamsford sudhaar lagu ho gaye the, sar fajaale hossain ne khetihar kisaanon kii ek party jameendaara party khadi kar di. chau. choturam va iske saathiyon ne sar fajaale hossain ke saath gathbandhan kar liya or sar sikandar hayaat khan ke saath milakar unionist party kaa gathan kiya. tab se haryana main do paraspar virdohi andolan chalate rahe. choudhary choturam kaa takaraav ek ore congress se tha tathaa duusari ore shahari hindu netaaon va sahukaaron se hota tha.
 choudhary choturam kii jameendaara party kisaan, majdoor, musalmaan, sikh or shoshit logon kii party thi. lekin yah party angrejon se takkar lene ko taiyaar nahin thi. hindu sabha va duusare shahari hinduon kii partiyon se choudhary choturam kaa matbhed tha. bharat sarkaar adhinium 1919 ke tahat 1920 main aam chunaav karaae gaye. iskaa congress ne bahishkaar kiya or chau. choturam va lalasinh jameendra party se vijayi hue. udhar 1930 main congress ne ek or jat netaa choudhary devilal ko chau. choturam kii party ke virodh main sthapit kiya. bharat sarkaar adhinium 1935 ke tahat simit loktantr ke chunaav 1937 main hue. isamen 175 siton main se unionist party ko 99, congress ko keval 18, khalsa nesanalist ko 13 or hindu mahasabha ko keval 12 siten mili thim. haryana dehati seat se keval ek pratyaashee choudhary dunichand hi congress se jeet paye the.
 choudhary choturam ke kad kaa andaja is chunaav se angrejon, congressiyon or sabhi virodhiyon ko ho gaya tha. choudhary choturam kii lekhnee jab likhti thi to aag ugalati thi. 'thag bazaar kii saiyr' or 'bechaara kisaan' ke lekhon main se 17 lekh jat gajet main chape. 1937 main sikandar hayaat khan punjab ke pehle pradhanmantri bane or jhajjar ke ye jujharu netaa chau. choturam vikaas va rajasav mantri bane or garib kisaan ke maseehaa ban gaye. choudhary choturam ne anek samaaj sudhaarak kanoonon ke jariye kisaanon ko shoshan se nizaat dilwaai.
 yah kanoon 2 sitambar 1938 ko prabhavi hua tha. iske anusaar koi bhi sahuukaar bina panjikaran ke kisi ko karz nahin de paaegaa or na hi kisaanon par adaalat main mukadmaa kar paayegaa. is adhinium ke kaaran sahukaaron kii ek fouj par ankush lag gaya.
 
 yah kanoon 9 sitambar 1938 ko prabhavi hua. is adhinium ke jariye jo jaminen 8 june 1901 ke baad kurki se bechi hui thi tathaa 37 saalon se girvee chali aa rahi thim, wo sari jaminen kisaanon ko vaapis dilwaai gayi. is kanoon ke tahat keval ek sade kaagaj par jiladhish ko prarthana-patr dena hota tha. is kanoon main agar mulrashi kaa doguna dhan sahuukaar praapt kar chukaa he to kisaan ko jameen kaa purna swaamitv diye jane kaa praavdhaan kiya gaya.
 
 yah adhinium 5 may 1939 se prabhavi mana gaya. iske tahat notyphoid aria main market cametiyon kaa gathan kiya gaya. ek kamishan kii report ke anusaar kisaanon ko apni fasal kaa mulya ek rupee main se 60 paise hi mil paata tha. anek katautiyon kaa saamana kisaanon ko karnaa padataa tha. aadhat, tulaai, rolai, munimi, palledaari or kitni hi katautiyaan hoti thim. is adhinium ke tahat kisaanon ko uski fasal kaa uchit mulya dilwane kaa niyam bana. achhatiyon ke shoshan se kisaanon ko nijaat isi adhinium ne dilwaai.
 
 yah adhinium 11 june 1940 ko lagu hua. bandhua mazdooree par roak lagaae jane vaale is kanoon ne mazdooron ko shoshan se nijaat dilaai. saptaah main 61 ghante, ek din main 11 ghante se zyada kaam nahin liya ja sakegaa. varsh bhar main 14 chhuttiyaan di jaaengi. 14 saal se kam umr ke bacchon se mazdooree nahin karai jaaegi. dukaan va vyavsaayik santhaan ravivaar ko band rahenge. choti-choti galatiyon par vetan nahin kaata jayega. jurmaane kii raashi shramik kalyaan ke liye hi prayog ho paaegi. in sabaki jaanch ek shram nireekshak dwaara samay-samay par kii jaaya karegi.
 
 yah krantikari aitihaasik adhinium deenabandhu choudhary choturam ne 8 april 1935 main kisaan va majdoor ko soodakhoron ke changul se mukt karaane ke liye banwaaya. is kanoon ke tahat agar karje kaa duguna paisa diya ja chukaa he to rini rin-mukt samajha jayega. is adhinium ke tahat karja maafee board banaae gaye jisamen ek chairman or do sadsy hote the. daam duppata kaa niyam lagu kiya gaya. iske anusaar dudharu pashu, bachhda, oont, rehada, gher, gitwaad aadi aajeevika ke sadhano kii nilaamee nahin kii jaaegi.
 is kanoon ke tahat apilkarta ke sandarbh main ek dantakatha bahut prachlit hui thi ki lahore hoicourt main mukhya nyaayadhish sar shaadilal se ek apilkarta ne kaha ki main bahut garib aadmi hum, meraa ghar or bail kurki se maaf kiya jaae. tab nyaayadhish sar shaadilal ne vyangyatmak lahaze main kaha ki ek choturam naam kaa aadmi he, vahi aise kanoon banaata he, uske paas jaao or kanoon banavaa kar lao. apilkarta chau. choturam ke paas aayaa or yah tippanee sunai. chau. choturam ne kanoon main aisa sanshodhan karavaaya ki us adaalat kii sunwaayee par hi pratibandh laga diya or is tarah choudhary sahab ne is vyangy kaa is tarah jabardast uttar diya.
 chau0 choturam ne bhrasht sarkari afasaron or soodakhor mahajanon ke shoshan ke khilaaf anek lekh likhe. court me unke viruddh mukademen lade va jite | mor bachaao ‘thaggi ke bazaar kii saiyr’, ‘bechaar jameendaar, ‘jat naujavaanon ke liye jindagi ke nuskhe’ or ‘pakistan’ aadi lekhon dwaara kisaanon main rajnatik chetana, swabhimani bhaavana tathaa deshbhakti kii bhaavana paidaa karne kaa prayaas kiya.
 in lekhon dwaara kisaan ko dhul se uthaakar unki shaan badhaai. mahajan or sahuukaar hi nahin, angrej afasaron ke viruddh bhi chau0 choturam janata main rashtriya chetana jagaate the. angrejon dwaara begaar lene or kisaanon kii gaadiyaan maangane kii pravriti ke virodh main aapane janamat taiyaar kiya tha.
 logon ne use rokna chaha parantu ‘sahab’ ne parvaah nahin kii. jab unki shikaayat chau0 choturam tak pahunchi to aapane jat gajet main joardaar lekh chaape, jinamein andhe, bahere, nirdayee angrej ke khilaaf logon kaa krodh vyakt kiya gaya. mistar illiaster ne kamishnar or governor se shikaayat kii.
 jab upar se maafee maangane kaa dabaav padaa to chau0 choturam ne jhukne se inkaar kar diya. apane chaaron ore aatank, rosh, asantosh or vidroh uthta dekh doshi di.si. ghabara uthaa or praayshchit ke saath vaktavy diya ki vah is baat se anbhigya tha ki “hindu mor-hatya ko paap maanate hai”. ant main angrej adhikari dwaara khed vyakt karne tathaa bhavishya main mor kaa shikaar na karne ke aashwaasan par hi chau0 choturam shant hue
 rohtak jile ke di.si. linkan ne san 1933 main ‘jat gajet’ ke lekhon ke vishay main ek lekh kii ore ambala kamishnari ke angrez afasar ko dhyaan dilaayaa -
 “raav bahadur choudhary choturam ne jat jati ke utthan ke liye jat gajet prachlit kiya tha. kintu yah to jameendaar party kaa kattar samarthak ban gaya he or sarkari karmchaariyon par dosha lagaakar unako lajjit kar rahaa he, yah british sarkaar kaa kattar virdohi ban chukaa he, par yah praayah congress ke abhipraay jaise vichaar prakat karata he.” 
 1942 main sar sikandar khan kaa dehanth ho gaya or khijr hayaat khan tivaana ne punjab kii rajasatta sanbhali. sar choturam abdul kalam aaazaad kii nitiyon ke samarthak the. donon hi chunauti ban gai thim. pehle or duusare mahayuddh main choudhary choturam dwaara congress ke virodh ke baavjood sainikon kii bhartee se angrej bade khush the. angrejon ne haryana ke ilaake kii vafadariyon se khush hokar haryana nivaasiyon ko vachan diya ki bhakhda par baandh banaakar sutluj kaa pani haryana ko diya jayega.
 sar choturam ne hi bhakhda baandh kaa prastaav rakhaa tha. sutluj ke pani kaa adhikaar bilaspur ke raja kaa tha. jhajjar ke mahaan sapoot ne bilaspur ke raja ke saath ek samjhaute par hastakshar kiye.
 san 1924 se 1945 tak punjab kii raajnneeti ke akele surya chau. choturam kaa 9 janvari 1945 ko dehavsaan ho gaya.
