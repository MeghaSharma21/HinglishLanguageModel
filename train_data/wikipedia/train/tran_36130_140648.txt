 colkhos yaa colkhos soviet sangh main ek prakaar kii samuhik krishi pranali ke kheton ko kaha jaataa tha. iske saath-saath soviet sangh main sarkari khet bhi hua karte the, jo sowkhos kehalaate the. 1917 kii aktubar samaajawaadee kranti ke baad kai kisaanon ne samuhik krishi armbh kar di thi or kai sthano par colkhos swayan hi ubhar aae the. stallin ke kaal main bahut bade paimaane par is pranali par jor diya gaya or swatantra krishakon ko jabardastee colkhozon main sangathit kiya gaya.
 'colkhos' shabd 'cholektiwanoe khozyaystvo' kaa sankshipt rup he jiskaa roosi bhashaa main arth 'samuhik khet' he. isamen bindu-vaale 'kh' ke uccharan par dhyaan den kyonki yah bindu-rahit 'kha' se alag he or kareed, karaab or khabar jaise shabdon main paaya jaataa he.
 colkhos par kaam karne vaale logon ko 'collozanik' bulaayaa jaataa tha. saidhantik taur par unhen colkhos kii upaj or munaafe kaa ek bhaag diya jaataa tha lekin vaastaviktaa main bahut se collozanikon ko koi bhi hissaa nahin miltaa tha. colkhos kii paidaavaar keval sarkaar ko hi bechi ja sakati thi or vah bhi sarkaar dwaara nirdhaarit daamon par, jo bahut kam hote the. is upaj ko sarkaar achche daam par bazaaron main bechati thi jo soviet sarkaar ke liye aay kaa acha strot tha. collozanik ko ek chota-sa bhoomi kaa tukdaa or kuch pashu apane liye bhi die jate the.
 sarkaar ne sabhi soviet nagarikon ke saath-saath collozanikon ko bhi passport die hue the or unhen colkhos chhodane kii anumati nahin thi. 1969 tak kisi colkhos main paidaa hue bacchon ko bade hokar usee colkhos par kaam karnaa hota tha. sarkaar colkhozon ko paidaavaar kaa ek vaarshik lakshya detii thi. us se kam upaj hone par kisaanon ko dand diya jaataa tha, jisamen unki niji khet va jaanwaron ke zabt hone se lekar unhen shram-karawas kii ek varsh tak kii sazaa di jaati thi.
 1991 main soviet sangh tut gaya or colkhos pranali kaa bhi ant ho gaya.
