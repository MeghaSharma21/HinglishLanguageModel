 yogasutra, yoga darshan kaa mul granth he. yah chah darshanon main se ek shaastra he or yogashastra kaa ek granth he. yogasutron kii rachana 400 i ke pehle patanjali ne kii. iske liye pehle se is vishay main vidyaman saamagree kaa bhi isamen upyog kiya. yogasutra main chitt ko ekagra karke ishwar main leen karne kaa vidhaan he. patanjali ke anusaar chitt kii vrittiyon ko chanchal hone se rokna hi yoga he. arthath man ko idhar-udhar bhatakane na dena, keval ek hi vastu main sthir rakhana hi yoga he.
 yogasutra madhyakaal main sarvaadhik anudit kiya gaya pracheen bhartiya granth he, jiskaa lagbhag 40 bhartiya bhashaaon tathaa do videshi bhashaaon kaa bhaagi banataa he. sristitatv aadi ke sambandh main yoga kaa bhi praayah vahi mat he jo sankhya kaa he, isse sankhya ko 'gyanayog' or yoga ko 'karmyog' bhi kehete hai.
 patanjali ke sutron par sabase pracheen bhashya vedavyas ji kaa he. us par vachaspati mishra kaa vaarthik he. vigyanbhikshu kaa 'yogasarasangrah' bhi yoga kaa ek pramanik granth mana jaataa he. yogasutron par bhojraj kii bhi ek vritti he . peeche se yogashastra main tantra kaa bahut sa mail mila or 'kaivyuh' kaa bahut vistaar kiya gaya, jiske anusaar sharir ke andar anek prakaar ke chakra aadi kalpit kiye gaye. kriyaaon kaa bhi adhik vistaar hua or hathyog kii ek alag shakha nikali; jisamen neti, dhuti, vasti aadi shatkarm tathaa narishodhan aadi kaa varnan kiya gaya. shivasanhita, hathyogpradipika, gherandsamhita aadi hathyog ke granth he. hathyog ke bade baari acharya matsyendranath or unke shishy gorakhnath hue hai.
 yah chaar padon yaa bhaagon main vibhakt he-
 in padon main yoga arthath ishwar-prapti ke uddeshy, lakshan tathaa saadhan ke upaay yaa prakaar batalaaye gayi hai or uske bhinn-bhinn angon kaa vivechan kiya gaya he. isamen chitt kii bhoomiyon yaa vrittiyon kaa bhi vivechan he. is yoga-sutara kaa pracheenatam bhashya vedavyas kaa he jis par vachaspati kaa vaarthik bhi he. yogashastra niti vishyak upadeshaatmak kavy kii koti main aata he.
 yah dharmik granth mana jaataa he lekin iskaa dharm kisi devtaa par aadhaarit nahin he. yah shaareerik yoga mudraon kaa shaastra bhi nahin he. yah aatma or paramatma ke yoga yaa ekatv ke vishay main he or usko praapt karne ke niyamon va upayon ke vishay main. yah ashtaang yoga bhi kehalaata he kyonki asht arthath aath angon main patanjali ne isaki vyakhya kii he. ye aath ang hai- yama, niyam, asana, pranayam, pratyaahaar, dharna, dhyaan or samadhi|
 anek parvarti dharmik vyaktiyon ne inpar tikaa kii or is shaastra ke vikaas main yogadan kiya. vishesh rup se jain dharm ke hemachandracharya ne apbhransh se nikalati hui hindi main isko varnit karte hue bade sampradaay kii sthapana kii. unke sampradaay ke anek multatv patanjalti yogasutra se liye gaye hai. osho, swami ramdev, mahesh yogi aadi anek dharmik guruon ne yoga sutara ke ek yaa anek angon ko apni shiksha kaa pramukh ang banaaya he.
 maharishi patanjali ne yoga ko 'chitt kii vrittiyon ke nirodh' ke rup main paribhaashit kiya he. yogasutra main unhone purna kalyaan tathaa shaareerik, maansik or atmik shuddhi ke liye aath angon vaale yoga kaa ek maarg vistaar se bataaya he. ashtaang, aath angon vaale, yoga ko aath alag-alag charnon vaala maarg nahin samajhnaa chahie; yah aath ayaamon vaala maarg he jisamen aathon ayaamon kaa abhyaas ek saath kiya jaataa he. yoga ke ye aath ang hai:
 1. yama : paanch saamaajik naitikta
 2. niyam: paanch vyaktigat naitikta
 3. asana: yogasana dwaara shaareerik niyantran
 4. pranayam: shwaas-lene sambandhi khaas takneekon dwaara praan par niyantran 
 5. pratyaahaar: indriyon ko antarmukhi karnaa
 6. dharna: ekagrachitt hona
 7. dhyaan: nirantar dhyaan 
 8. samadhi: aatma se judana, shabdon se pare param-chaitanya kii avasthaa
 patanjali dwaara rachit is granth kii prasiddhi aadhunik yug main bad gai he. is pustak kaa angreji sahit vishwa kii kai bhashaaon main anuwaad ho chukaa he. abhi haal main hi iskaa hebrew bhashaa main anuwaad hua he.
 yogasutra par bahut se bhashyagranth likhe gaye hai, jinamein kuch pramukh hai-
 vyasabhashya : vyas bhashya kaa rachana kaal 200-400 isa purv kaa mana jaataa he. yah yogasutra kaa sabase purana bhashya he.
 tatvavaisharadi : patanjali yogasutra ke vyas bhashya ke pramanik vyakhyaakaar ke rup main vachaspati mishra kaa 'tatvavaisharadi' pramukh granth mana jaataa he. vachaspati mishra ne yogasutra evam vyas bhashya donon par hi apni vyakhya di he. tatvavaisharadi kaa rachana kaal 841 isa pashchaat mana jaataa he.
 yogavarthik : yogasutra par mahatvapurn vyakhya vigyanbhikshu kii praapt hoti he jiskaa naam ‘yogavarthik’ he. vigyanbhikshu kaa samay vidwaanon ke dwaara 16veen shatabdi ke madhya main mana jaataa he. 
 bhojavritti : 'dhareshwar bhoj' ke naam se prasiddh vyakti ne yogasutra par jo 'bhojavritti' naamak granth likhaa he vah yogavidwajanon ke bich samadarneey evam prasiddh mana jaataa he. bhoj ke rajya kaa samay 1075-1110 vikram samvath mana jaataa he. kuch itihaaskaar ise 16veen sadi kaa granth maanate hai.
 ab yoga anushaasan .1. 
 yoga chittaki vrittiyon kaa nirodh he .2.
 tab drushtaa apane swaroop main sthit ho jaataa he .3.
 vrittiyon kaa sarupya hota he itar samay main .4.
 vrittiyaan paanch prakaar kii - kleshkt or kleshrahit .5.
 1-pramaan, 2-vikalp, 3-viparyay, 4-nidra tathaa 5-smriti .6.
 1-pramaan:
 pramaan ke teen bhed hai: 1-pratyaksh, 2-pramaan or 3-aagam, .7.
 viparyay vritti mithyaa gyaan arthath jisase kisi vastu ke yatharth rup kaa gyaan na ho .8.
 gyaan jo shabd se utpann hota he, par vastu hoti nahin, vikalp he.9.
 gyey vishyon ke abhaav ko gyaan kaa alamban, nidra .10.
 anubhav main aae hue vishyon kaa na bhoolanaa, smriti .11.
 abhyaas tathaa vairaygy ke dwaara unka nirodh .12.
 unamem sthit rahane kaa ytn, abhyaas .13.
 vah abhyaas deergh kaal tak nirantar satkar purvak seven kiye jane par drudh bhoomika vaala hota he .14.
 dekhe hue sune hue vishyon kii trishna rahit avasthaa vashikar naamak vairaygy he .15.
 vairaygy, jab purush tathaa prakruti kii pruthakta kaa gyaan, usase pare param vairaygy jab teenon gunon ke kaary main bhi trishna nahin rahati .16.
 vitark vichaar anand tathaa asmita naamak swaroopon se sambandhit vrittiyon kaa nirodh sampragyaat he .17.
  shesh sanskaar avasthaa, asampragyaat .18.
 janm se hi gyaan, videhon athwa prakruti layon ko hota he .19.
  shraddha, veery, buddhi kii nirmalata, dhyeyakaar buddhi kii ekaagratha, usase utpann hone vaali rutambhraa pragna - paanchon prakaar ke saadhan, baaki jo saadhaaran yogi hai, unke liye .20.
 teevr upaay, samveg vaale yogiyon ko shighratham siddh hota he .21.
 teevr samveg ke bhi mridu madhya tathaa adhimaatr, yah teen bhed hone se, adhimaatr samveg vaale ko samadhi laabh main visheshta he .22.
 yaa sab ishwar par chhod dene se .23.
 avidya asmita raag dwesh tathaa abhinivesh yah paanch klesh karm, shubh tathaa ashubh, fal, sanskaar aashay se paraamarsh main na aane vaala, aisa param purush, ishwar he .24.
 us atishay kii dharna se rahit sarvajyata kaa beej he .25.
 vah purvajon kaa bhi guru he, kaal se paar hone ke kaaran .26.
 uskaa bodh karaane vaala pranav he .27.
 us kaa jap, uske arth kii bhaavana sahit .28.
 usase pratyaksh chetana kii anbhavi rupi prapti hogi or interaayon kaa abhaav hoga .29.
 shaareerik rog, chitt kii akarmanyata, sanshay, laaparvaahee, sharir kii jadta, vishyon kii ichha, kuch kaa kuch samajhnaa, saadhan karte rahane par bhi unnati na hona, upar kii bhumika paakar usase phir neeche girnaa, vitt main vikshep karne vaale nau vidhn hai .30.
 dukh, ichha purti na hone par man main kshobh, kampan, shwaas pravaas vikshepon ke saath ghatit hone vaale .31.unke pratishedh ke liye ek tatva kaa abhyaas karnaa chahie .32.
 sukhi, dukhi panyatma tathaa papatma vyaktiyon ke bare main, yatha kram maitri, karunaa, harsh tathaa udaseenta, kii bhaavana rakhane se chitt nirmal evam prasann hota he .33.
 yaa, shwaas pravaas kii kriya ko rokkar sharir ke baahar sthit karnaa athwa antar main dhaaran karne se vritti nirodh hota he .34.
 athwa shabd, sparsh, rup, gandh vaali divya str kii vritti, utpann hone par chitt vritti kaa nirodh karti he kyinki vah man ko baandhne vaali hoti he .35.
 athwa jyothishmati naam kii vishoka jyotiyon se .36.
 athwa unka mahatmaon kaa dhyaan karne se, jinka chitt vitrag ho gaya he .37.
 athwa nidra main dhyaan karne se .38.
 athwa jaise bhi dhyaan .39.
  parmaanu se param mahaan tak us niruddh yogi kii vashikar avasthaa ho jaati he .40.
 ksheen ho gayi hai vrittiyaan jisaki, abhijaat mani ke samaan vah drashtaa, vrittiyon se utpann gyaan, jin vishyon kaa gyaan grahan kiya jaataa he, yaa jis par us chitt kii sathiti hoti he, usee ke samaan range jane se, usee ke samaan ho jaataa he .41.
 un main se shabd arth tathaa gyaan ke teenon vikalp sahit mili hui, savitark samapatti he .42.
 shabd tathaa gyaan, in vishyon ke hat jane par tathaa apane swaroop kii bhi vismriti si ho jane par, jab arth maatr kaa abhas hi shesh rah jaataa he, nirvitark sampragyaat he .43.
 is prakaar savitark evam nirvitark samadhi ke nirupan se savichaar evam nirvichaar sampragyaat, jo ki sookshm vishay he, kii bhi vyakhya ho gayi .44.
 un vishyon kii sookshmata avyakt prakruti tak he .45.
 aagam tathaa anumaan se udai gyaan se yah gyaan alag he kyonki is main vishesh rup se arth kaa saakshaatkaar hota he .49.
 us ritambhra pragna se udai hone vaale sanskaar, baaki sab sanskaron ko kaatane vaale hote hai .50.ritambhra pragna ke sanskaron kaa bhi nirodh ho jane se, sabhi sanskaron kaa beej naash ho jane se nirbies samadhi hoti he .51.
 tap, swadhyay or ishwar pranidhan, yah kriya yoga he .1.
 kriya yoga kaa abhyaas samadhi prapti kii bhaavana se, vitt main vidyaman cleshon ko ksheen karne ke liye he .2.
 avidya asmita raag dwesh abhinivesh yah paanch klesh he .3.
 avidya baaki chaaron, asmita raag dwesh abhinivesh, in cleshon kii utpatti ke liye kshetra rup he .4.
 anityatv apavitra dukh, anatm main kramshah nityatv, pavitrataa, sukh tathaa aatmbhaav kii buddhi kaa hona avidya he .5.
 dekhne vaali shakti tathaa dekhne kaa madhyam chitt shakti donon kii ekaatmata asmita he .6.
 sukh bhogane par, use phir se bhogane kii ichha bani rahati he, vah raag he .7.
 dukh bhogane par, usase bachane kii ichha, dwesh he .8.
 swabhaav se pravaahit hone vaala, saamaanya jeevon kii bhanti hi vidwaanon ko bhi lapet lene vaala, abhinivesh he .9.
 kriya yoga dwaara tanu kiye gaye panch klesh, shakti ke prati prasav kram dwaara tyaage jane yogya hai, jo sookshm rup main hai .10.
 dhyaan dwaara tyajya un kii vrittiyaan hai .11.
 klesh hi mul hai us karmashay ke jo dikhne vaale arth vartmaan, tathaa na dikhne vaale arth bhavishya me hone vaale janmon kaa kaaran hai .12.
 jab tak jeev ko cleshon ne pakad rakhaa he, tab tak uske kaaran udai hue karmashay kaa fal, jati aayu tathaa bhoga hota he .13.
 vah aayu jati bhoga kii fasal sukh dukh rupi fal vaali hoti he, kyonki vah punya tathaa apunya kaa kaaran he .14.
 parinaam dukh, taap dukh tathaa sanskaar dukh bana hi rahata he, tathaa gunon kii vrittiyon ke paraspar virdohi hone ke kaaran, sukh bhi dukh hi he, aisa vidwaan jan samajhate hai .15.
 tyaagane yogya he vah dukh jo abhi aayaa nahin he .16. 
 dukh kaa mul kaaran, drashtaa kaa drishy main sanyog, ulajh janaa, he .17.
 prakaash satv, sthiti arth tam tathaa kriyasheel arth raj, panchabhoot tathaa indriyaan ang hai jiske, bhoga tathaa moksh dena jiskaa prayojan he, vah drishy he .18.
 gunon ke chaar parinaam hai, vishesh arth paanch mahabhoot akaash vaayu agni jal tathaa prithvi, avishesh arth prakruti kii sookshm tanmatraayen shabd sparsh rup ras or gandh tathaa chatha ahankaar, ling arth prakruti main bijrup, aling arth aprakat .19.
 dekhne vaala drashtaa arth aatma, dekhne kii shakti maatr he, isliye shuddh bhi he, vrittiyon ke dekhne vaala bhi he .21.
 drishy kaa astitv kyon he? keval drushtaa ke liye .21.
 jo mukti, siddhi ko praapt ho gayi hai, unke liye drishy samaapt hokar bhi, anya saadhaaran jeevon ke liye to vaisaa hi bana rahata he .22.
 drishy ke swaroop kaa kaaran kya he? uske swaami arth drushtaa kii shakti .23.
  kaaran avidya he .24.
 us avidya ke abhaav se, sanyog kaa bhi abhaav ho jaataa he, yahi haan he jise kaivalya mukti kaha jaataa he .25.
 vivek arth drishy tathaa drushtaa kii bhinnata kaa nishchit gyaan, haan kaa upaay he .26.
 us vivek khyaati kii saat bhumikien hai .27.
 ashtaang yoga ke anushthan se ashuddhi kaa kshay tathaa vivek khyaati paryant prakaash hota he .28.
 yama, niyam, asana, pranayam, pratyaahaar, dharna, dhyaan evam samadhi, yah yoke aath ang hai .29.
 yama, niyam, asana, pranayam, pratyaahaar, dharna, dhyaan evam samadhi, yah yoga ke aath ang hai .29.
 duusare ko man, vaani, karm se dukh na dena, satya bolnaa, brahmacharya, tathaa sanchay vritti kaa tyaag, yah paanch yama kahe jate hai .30.
 ye yama jati, desh, kaal tathaa samay kii seemaa se achoote, sabhi avasthaaon main paalniy, mahavrath hai .31.
 shouch, santosh, tap, swadhyay tathaa ishwar pranidhan, yah niyam hai .32.
