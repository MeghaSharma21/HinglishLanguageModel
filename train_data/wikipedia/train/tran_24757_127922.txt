 murud-zanjeera bharat ke maharashtra rajya ke raigarh jile ke tateey gaanv murud main sthit ek kila hai. yah bharat ke pashchimi tat kaa ek maatr kila hai, jo kii kabhi bhi jeeta ja sakt tha . yah kila 350 varsh purana he. sthaneey log ise muslim kila kehete hai, jiskaa shabdic arth ajey hota he. mana jaataa he ki yah kila panch pir punjathan shah baba ke sangrakshan main he. shah baba kaa makbara bhi isi kile main he. yah kila samudr tal se 90 feet ooncha he. isaki neenv 20 feet gahari he. yah kila siddi johar dwaara banwaaya gaya tha. is kile kaa nirmaan 22 varshon main hua tha. yah kila 22 acre main failaa hua he. isamen 22 suraksha chowkiyaan he. british, portugali, shivaji, kanhoji ongre, chimmaji appa tathaa shambhaji ne is kile ko jeetne kaa kaaphi prayaas kiya tha, lekin koi safal nahin ho sakaa. is kile main siddiqui shaskaon kii kai topein abhi bhi rakhi hui hai. 
 zanjeera kaa kila jane ke liye autoricshaw se murud se raajpuri janaa hota he. yahaan se naav dwaara zanjeera kaa kila jaaya ja saktaa he. ek vyakt kaa naav kaa kiraaya 20 ru. he.samay: subah 7 baje se shaam 6 se 7 ke bich. yah kila shuukravaar ko dopaher se 2 baje tak band rahata he. 
 
