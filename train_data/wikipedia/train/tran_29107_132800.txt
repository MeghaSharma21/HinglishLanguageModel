 praudyogiki ke adhyayan ko praudyogiki shiksha kehete hai. isamen vidhyaarthee praudyogiki se sambandhit prakramon kaa adhyan karte hai tathaa praudyogiki kaa gyaan praapt karte he. 
 takneekee shiksha ko lekar bharat main hameshaa ek asamanjas kaa maahaul rahaa he. desh main takneekee shiksha pranali ke antargat abhiyantric, praudyogic, prabandhan, vaastukala, farmesi, nagar niyojan, hottle management, shilp, anuprayukt kala evam shilp ityadi aate hai. bharat main takneekee shiksha sampoorn shiksha tantra ko ek mahatvapurn bhaag pradaan karti he. hamaare desh main aarthik evam saamaajik vikaas main sakriy bhoomika kaa nirvahan karti he. bharat main takneekee shiksha kai bhaagon main-diploma, degree, master degree evam kshetra vishesh main shodh, aarthik vruddhi va takneekee vikaas ke vibhinn pahaluon kaa pra bandhan aadi main vibhakt he. 
 bharat main takneekee shiksha kaa vikaas haal ke varshon main bharat main takneekee shiksha bahut teji se badi he. iske baavjood desh ke praudyogiki santhaan apane kshetra main sabase achche bane hue hai. lekin bhartiya praudyogiki santhaan vishwastareey santhaan banane se ab bhi kaaphi dur he. bharat main takneekee vikaas ko nimna bhaagon main vibhajit kiya ja saktaa he-
 bharat main british shaskaon dwaara takneekee shiksha kii shuruuaat bhawan nirmaan, nahar, sadak, bandargah aadi ke nirmaan va marammat ke liye takneekee abhiyantaaon kii aavashyaktaa thi. unhen shilpkaar, chitrakaar, drafɪsa main aadi ke prashikshan kii aavashyaktaa thi. jisase ve yantron va upkarnon kaa prayog kar saken. sthal va nausena t tha surveykshan vibhaag main adheekshan abhiyanta britain ke kupras hilan mahavidhyalay se niyukt kiye jate the. isi prakaar forman, craftsman, kalakaar evam takneekee abhiyantaaon kii niyukti bhi britain se hoti thi. anya sabhi neeche ke takneekee karmio kii niyukti sthaneey str par hoti thi. chunki ye log anpadh the, inaki kaaryakshmata bahut kam thi. isliye unhe is kshetra main likhane-padhane, bhugol, yantriki kaa gyaan karwaane ke liye aayudh factory ke sameep audyogic prashikshan skool khole gayi. san 1825 se pehle kalakatta va mumbai main is prakaar ke skool the. lekin is hetu jo pramaan uplabdh he vah gunddi, madras main audyogic prashikshan vidhyalay kholaa gaya. jo aayudh factrury ke sameep tha. isi prakaar san 1854 main puna main abhiyantaaon ke prashikshan ke liye ek vidhyalay kholaa gaya. 
 america va europe main takneekee mahavidhyalayon kaa vikaas ho rahaa tha, jo ganit main vishesh prashikshan de rahe the. bharat main bhi yah maang uthne lagi ki aupniveshik bharat main bhi is prakaar ke takanee kii vidhyalay khole jaane. sarvapratham takneekee mahavidhyalay uttar pradesh main san 1847 main rudki main 'thamsan civil ejineering mahavidhyalay' shuruuaat kii gai. upree ganga nahar ke rakrakhaav ke liye ek bada workshop kholaa gaya. jo us samay kisi bhi vishvavidhyalay se sambaddh nahin tha. lekin thamsan civil ejineering mahavidhyalay diploma kii oopaadhi de rahaa tha. jo ejineerig ke samakaksh thi. san 1856 main kalakatta, mumbai va madras main teen ejineering mahavidhyalay khole gayi. navambar 1856 main kalakatta main bengal ejineering mahavidhyalay kholaa gaya. jise san 1880 main sibpur bishop mahavidhyalay main sthaanantarit kar diya. mumbai main ejineering mahavidhyalay sthapit na hone ke kuch kaaran the. lekin puna takneekee vidhyalay ko kramonnat kar mahavidhyalay kaa darja de diya. madras presidency main aayudh factory, gunddi main takneekee mahavidhyalay kii shuruuaat kii gai. shibpur, puna va gunddi ejineerig mahavidhyalay civil main degree dete the. san 1887 main bombe victoria jubilee takneekee santhaan, bombai main electronics, maikenical va textile main degree dete the. san 1907 main swadeshi aandolan ke dwaara bhartiya shiksha parishad ke sahyog se bharat main ek rashtriya takneekee vishvavidhyalay khole jane kii maang uthi. is prakaar bhartiya shiksha parishad ne kai takneekee vidyalayon kii sthapana kii gai. lekin jadavapur main hi takneekee vidhyalay bana rahaa. yah san 1908 main main chemical va ejineerig main diploma tathaa 1921 main degree dene laga. kalakatta vishvavidhyalay ayog main main chemical va electronic degree mahavidhyalay kii sthapana hetu bahes prastut kii. bhartiya audyogic ayog ke adhyaksh sar thomas holand ne bhi audyogic shiksha ke shuruwat karne ke liye kai suzav diye. pandit madan mohan malviya ke prayaas se banaras vishvavidhyalay main san 1917 main maikenical, electrical tathaa dhaatukarm main ejineering kii oopaadhi prarambh kii gai. sibpur, gunddi tathaa puna main 15 varsh pashchaat maikenical, electrical evam dhaatukarm ejineering main paathyakramon ko prarambh kiya gaya.
 raashtra ke saamaajik va aarthik vikaas main takneekee shiksha ek mahatvapurn evam shashakt bhoomika nirvahan karti he. bharat main takneekee shiksha vibhinn st ron par pradaan kii jaati he jaise-shilpakala, diploma, degree, adhisnatak or shodh jaise vishisht kshetron main takneekee vikaas evam aarthik unnati ke vibhinn pahaluon ko drushtigat rakhaa jaataa he. bharat main aupchaarik takneekee shiksha kaa prarambh 19veen shatabdi ke madhya main hua. akhil bhartiya takneekee shiksha parishad kaa gathan navambar 1945 main hua. yah rashtriya str kii sheersh salaahkaar sanstha jo desh main takneekee shiksha ke samanvit vikaas hetu suvidhaon par survey kaa sanchaalan kare. rashtriya shiksha niti ke tahat akhil bhartiya takneekee shiksha parishad ko desh main takneekee shiksha ke samanvit vikaas sunishchit karne ke liye niyojan, niti nirdhaaran, maanak, gunatmak shiksha kaa rakrakhaav, praathmik kshetron main kosh kaa nirdhaaran, moolyankan va monitoring, pramanikaran evam puraskaar aadi kaa vaidhanik adhikaar saunpa gaya. bharat sarkaar ke maanav sansaadhan vikaas mantralay main bhi ek rashtriya kaaryakari samooh kaa nirmaan kiya, jo akhil bhartiya takneekee shiksha parishad ke yogadan-takneekee shiksha ke 195 nirupan or maanakon ke rakhar khaav ke sandarbh main jaanch karegaa. kaaryakari samooh ke sujhaavon main akhil bhartiya takneekee shiksha parishad ko ati aavashyak vaidhanik adhikaar dete hue ise or adhik prabhaavshaalee banane hetu vidyaman tathaa prachlit pravidhi yon ko punasn rachit kar aavashyak aadharbhoot dhaanchen ko sudrudh banaaya jaaven. uparyu kt kaaryakari samooh ke sujhaavon ko drushtigat karte hue akhil bhartiya takneekee shiksha parishad adhinium 52 san 1987 sansad ke donon sadanon main paarit kiya gaya. yah adhinium 28 march 1988 se lagu kiya gaya. takneekee shiksha ke liye akhil bhartiya vaidhanik parishad kii sthapana 12 may 1988 main is drushtikon ke saath kii gai. yah parishad desh bhar takneekee shiksha ke samanvit vikaas evam uchit niyojan, gunatmak evam maatraatmak takneekee shiksha ke utthan evam niyaman va maanakon kaa uchit paalan sunishchit karawaaye. akhil bhartiya takneekee shiksha parishad ke ang nimnlikhit beuro hai-
 1 . prashasnic beuro 
 2 . shaikshik beuro 
 3 . abhiyantrik va praudyogic beuro 
 4 . vitt beuro 
 5 . prabandh va praudyogic beuro 
 6 . yojana va vishwasaneeyata beuro 
 7 . shodh va sansthanik vikaas beuro
 bharat main takneekee shiksha ko teen spasht bhaagon main vibhajit kiya gaya he -
 gyarahavin yojana ke prarambh ke samay 19 kendriya vishvavidhyalay, 7 bhartiya praudyogiki santhaan, 20 rashtriya praudyogiki santhaan, 4 bhartiya soochna praudyogiki santhaan, 2 bhartiya vigyaan shiksha evam anusandhan santhaan, 6 bhartiya prabandhan santhaan or 1 yojana or vaastukala vidhyalay ke alaava centre dwaara vittposhit kuch anya shikshan sansthaaen thi. gyarahavin panchavarshiya yojana ke dauraan takneekee or ucch shiksha ke anek santhaan khole gayi hai. 13 naye kendriya vishvavidhyalayon kii sthapana ke alaava 3 prantiy vishvavidhyalayon ko kendriya vishvavidhyalayon main parivartit kiya gaya he. 8 naye iaiti, 7 naye im, 3 naye iiesaiar, 2 naye espie or anek nayi politechnic sansthaaen bhi sthapit kii gai he. inke atirikt 10 nayi rashtriya praudyogiki sansthaaon ko manjuuri di gai he. rashtriya ausat kii tulana main kam sakal namakan anupaat vaale shaikshik rup se pichde hue jilon main 374 mahavidhyalayon kii sthapana par vichaar kiya ja rahaa he. vishwastareey 14 vishvavidhyalayon or 20 naye iaiti sansthaanon kii sthapana kaa vichaar abhi praarambhik avasthaa main he. varsh 2 007-08 main vishvavidhyalay evam ucch shiksha or takneekee shiksha par vyay kul shiksha parivyay kaa kramshah 11.8 3 pratishat or 5.33 pratishat bhaag rahaa. takneekee shiksha par vyay kaa ansh varsh 2006-07 ke 3.8 pratishat se badhkar varsh 2007-08 main 5.33 pratishat ho gaya. gyarahavin yojana ke pehle teen varshon ke dauraan maanav sansaadhan vikaas mantralay dwaara shiksha par kiye gaye bajtiy vyay ke vishleshan ke anusaar kendriya yojana or gaiyr-yojana vyay dasvin yojana ke kendriya yojana or gaiyr-yojana vyay main hui, vaarshik vruddhi ke vipareet kramshah 521 pratishat or 44 pratishat kii dar se badha he. ucch shiksha main kendriya yojana or gaiyr-yojana tathaa saarvajanik vyay main kendriya yojana or gaiyr-yojana tathaa saarvajanik vyay main rajya yojana or gaiyr-yojana kaa hissaa kramshah 8 pratishat, 13 pratishat, 6 pratishat or 73 pratishat rahaa he. nauveen se dasvin yojana main kendriya yojana vyay badhkar 86 pratishat ho gaya. isi avadhi main rajya yojana vyay badhkar 76 pratishat ho gaya. kendriya yojana vyay 10 veen yojana kii tulana main 11veen yojana main 10 gune se bhi adhik bad gaya. takneekee shiksha ke vistaar ke liye dhan jutaney hetu kisi prakaar kii sansthagat vyavastha kaayam karne par bhi vichaar kii jane kii aavashyaktaa he.
 bharat main aarthik kathinaaiyon ke hote hue bhi yah spasht he ki aarthik evam utpaadan kshetron main dhire-dhire takneekee kaa pravesh ho chukaa he va iskaa prayog nirantar badhata ja rahaa he. shiksha ke kshetra main bhi is kaa vaanchit he tathaa shiksha main takneekee kaa prayog hone laga he va is disha main anusandhan bhi hone lage hai. shiksha ke do-pramukh kshetra adhigam evam shikshan he. in donon prakriyaaon ke madhyam se adhigamakarta apane uddeshyon ko nirantar punarbalan nahin de saktaa he jo ek adarsh adhigam str ke liye aavashyak he or isliye shikshan ko mashin evam anya shikshan sahaayak saamagree kii aavashyaktaa padati he. san 1960 se purv ‘ shaikshik takneekee ’ ko drishy-shravy saamagree tathaa kaksha-shikshan se sambandhit adhiktar shikshan saamagree se sambandhit kiya jaataa tha. adhiktar shikshakon evam shikshak-prashikshakon ke liye shaikshik takneekee kaa arth shikshan main prayukt sahaayak saamagree se hi hota tha. unnisvin shatabdi ke prarambh main bhi shaikshik khilone aadi kaa prayog praathmik kakshaon main hota tha. san 1950 ke dashak main stanley edward, bi . epa, skinner aadi abhikramit adhyayan paddati kaa vikaas kiya tathaa usee ke aadhaar par kuch utkrisht pustako kaa nirmaan bhi hua. cardon tathaa bordon ko prastut kar shikshan ke yantrikaran karne kaa prayaas kiya gaya. san 1970 main sarvapratham englannd ke shikshavid kaa prayog kiya or dhire-dhire anya deshon va bharat main mahatv kaa bindu ban gaya. yah shiksha ke ‘ ek vishay ’ ke rup main nihit kiya gaya va is kshetra main adhyayan va vikaas ke liye prayaas prarambh ho gaya. shaikshik takneekee ab shikshan adhigam prakriya kaa ‘ kaaryaatmak vishleshan ’ prastut kar shiksha pranali ke anya tatwon kaa adhyayan karti he jo shikshan main adaa se pradaa tak kii prakriya main nihit hote hai. is disha main kaary karte hue shaikshik anusandhan ev samajha ev shaikshik takneekee kendra ke naam se pruthak vibhaag kholaa, jo shaikshik takneekee kaa vikaas ev unke dwaara vibhinn shaikshik sam syaon kaa nidaan karne kii sambhaavna evam shodh kii disha main kaary karne kaa prayaas karata he. shaikshik takneekee ke vikaas ke parinamswaroop hi anya kshetron kii bhaanti ab vigyaan evam mashiinon kaa prayog shiksha main hone laga he. shikshan mashin, radio, televijan, tapericorder, computer evam bhashaa prayogshaalaon kaa prayog ab shikshan prakriya main adhikadhik kiya jane laga he. maanav gyaan ke sabhi pakshon-sanchay sanchar na aaj akashwani evam doordarshan ke madhyam se vishwa main kahin bhi dur baitha vidhyaarthee, prabhavi shikshak ko sunakar laabh uthaa saktaa he evam gyaan main vruddhi kar saktaa he. iske madhyam se vah apane gyaan ko aadhuniktam seemaa tak vruddhi kar saktaa he. shikshan takneekee evam vyavhaar takneekee main anek shikshan mashiinon-hardware evam software kaa prayog kiya jane laga he. 
 vartmaan yug ko takneekee yug kaha jaataa he. jaise-jaise shiksha ke kshetra main pragati hoti gai, shiksha ko adhikadhik vai gyanik aadhaar dene kii aavashyaktaa anubhav hone lagi kyonki prayek takneekee vikaas ke aadhaar shiksha hi he. shiksha kii avadharana pramukhatya aadhuniktam sankalpana ke rup main balak kaa sarvangin vikaas he. yah shikshan kii apeksha adhigam par bal detii he tathaa balak ke vyavhaar main apekshit anukultam vyavahaa ragat parivartan is prakaar se karti he ki balak kii antanirhit kshamtaaon ko bahumukhi kar saamaajik vaataavaran main viksit kar sake. baalkon ke sarvaan gi na vikaas ke liye pramukh aadhaar banataa he – ‘ gyaan ’ jiske madhyam se apekshit vyavahaargat parivartan uddeshyanusaar laane kaa prayaas ki yaa jaataa he. at : gyaan ke sanchay, prasar evam vikaas hetu aadhuniktam taknikiyon kii aavashyaktaa anubhav ho jane lagi. isamen bhi aadhuniktam yantrikaran kar vikaas kiya jane laga or yah vikaas ke path par he- 
 gyaan kaa sanchay : radio, doordarshan, computer, si . si . tivi ., satellite aadi 
 gyaan kaa prasar : printig mashin, oisat, priting, pustaken, tepe-recorder, film 
 gyaan kaa vikaas : shikshan vidhi, pravidhi vyuh rachana, shikshan siddhanth pratimaan ke vikaas hetu vaigyanik shodhakarya aadi 
 shiksha takneekee kaa sambandh keval hardware abhiyantri kii se nahin he, varan shiksha ke kshetra main vibhinn uddeshyon kii purti hetu shikshan ko prabhavi banane hetu, anudesan ko sankalit karne he tu evam shikshan ke prabhaav kaa moolyankan karne hetu aadhuniktam takneekee ke prayog karne se he. yah hardware ke prayog ke madhyam se ho sakati he athwa software ke vikaas ke rup main ho sakati he, yatha-shikshan pratimaan, shikshan siddhanth. 
 abhikramit anudesan, shikshan paddati, pravidhi athwa vyuh rachana on kaa vikaas. doorgaami shiksha aadhunik shiksha takneekee kaa ek udhaaharan he. shiksha takneekee main vyaavhaarik paksh adhik sakriy rahata he isliye is ko shiksha abhiyantran bhi kaha jaataa he. yah shiksha ke kshetra main vai gya nik gyaan kaa vyaavhaarik kaaryon main krambaddh prayog karti he. yah anya vishay kshetron, yatha-manovigyaan, bhautikee, samajashaastra, prashasan, prabandh aadi ke siddhanton ko grahan kar shiksha main vidhi, pravidhi, vyuh rachana, shikshak-shikshaarthi antalakriya, moolyankan prakriya aadi kii ruparekha banane evam vidhyalay sanghathan tathaa prashasan main sudhaar laane hetu unka vyaavhaarik kram main vaigyanik prayog he.
