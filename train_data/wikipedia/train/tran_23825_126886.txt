 peshi praaniyon kaa akunchit hone vaala utak he. inamen ankunchit hone vaale sutara hote hai jo koshika kaa aakaar badal dete hai. peshi koshikaon dwaara nirmit us utak ko peshi utak kaha jaataa he jo samast angon main gati utpann karata he. is utak kaa nirmaan karne vaali koshikaayen vishesh prakaar kii akruti or rachana vaali hoti hai. inamen kunchan karne kii kshamta hoti he. peshia rekhit, arekhit evam hriday teen prakaar kii hoti hai. manushya ke sharir main 40 pratishat bhaag peshiyon kaa hota he. maanav sharir main 639 mansapeshiyaan pai jaati hai. inamen se 400 peshiyaan rekhit hoti he. sharir main sarvaadhik peshiyaan peeth main pai jaati he. peeth main 180 peshiyaan pai jaati hai. peshiyaan teen prakaar kii hoti hai. aichhik mansapeshiyaan, anaichhik mansapeshiyaan or hriday mansapeshiyaan.
 sharir main teen prakaar kii peshiyaan pai jaati he : 
 rekhaankit peshiyaan aichhik hoti hai or asthiyon par lagi rahati hai. sharir kii gati : chalanaa phirana, daudna, pakadana, khadey hona - inhen peshiyon ke akunchan or prasar kaa fal he.
 arekhaankit peshiyaan hamaari ichha ke adheen nahin he. ve swat: hi akuchit or prasarit hoti he. sari pachanpranali, grasanika se lekar guda tak, main in peshiyon kaa pradhan bhaag rahata he. aanvgati inhen kii kriya kaa fal hoti he. prayek nalika raktavahiniyon tathaa aashyon kii bhitiyaan pradhanat: inhen peshiyon kii bani hoti he.
 hrid peshiyon kii rachana yadhyapi aichhik peshi ke samaan hoti he, tathaapi ve ichha ke adheen nahin hotin, swat: hi sankoch or prasar karti rahati he. vastav main yah siddh ho chukaa he ki hriday kii peshi main swat: akunchan karne kii shakti hoti he, jo naadee niyatran se bilkul swatantra he.
 prayek peshi sutron kaa samooh hoti he. ye sutara peshi ko lambaai kii ore chirane se ek duusare se pruthak kiye ja sakate hai. ye sutara bhi sutranuon ke bane hote hai. prayek sutara par ek aavaran rahata he, jiske bheetar kai cendrak hote hai. prayek sutara par ek aavaran rahata he, jiske bheetar kai cendrak hote hai or koshikasaar bharaa rahata he, jiske bheetar kai cendrak hote hai or koshikasaar bharaa rahata he. kankan kii deergh peshiyon main 5 inch tak lambey or 0.01 se 0.1 millimetre vyas tak ke sutara paae jate hai. chote aakaar kii peshiyon main sutara bhi chote hai or prarambh se condra tak vistrut hote hai. badi peshiyon main kai sutara apane siron par milakar peshi kii lambaai ko purna karte hai. prayek sutara main naadee kaa ek sutara jaataa he. yahan vah shakhaon main vibhakt ho jaataa he jinke antim bhaagon ke chaaron ore koshikasaar main kuch kan ekatra rahete hai. ye sthaan ant:patt kehalaate hai. inhen main hokar uttejnaayen sutron main jaati hai, jinase peshi akunchan karti he.
 aichhik peshi kaa nirmaan karne vaale koshikaaye lambii, belanaakaar evam ashaakhit hoti hai. aichhik peshi sutron kii prakaash dwaara pariksha karne se ve lambaai kii ore khandon main vibhakt padate hai, jinamein se ek prakashahin or doosraa prakashmay khand baari baari se sthit he, arthath prakashmay ke pashchaat prakashahin or uske pashchaat phir prakashmay. prakaahin khand ke donon siron par chaudaai kii ore bindu dikhaai dete hen, jo aapas main chaudaai kii ore atyant sookshm rekhaon se jude hue hai. aisi hi rekhaayen sutara kii lambaai kii ore bhi in binduon ko jode hue hai. yahi rekhajaal kehalaata he, jo anuprastha or anudairdhya donon prakaar he. prayek sutranu main yah drishy dikhta he. ye sutranu antassutranu vastu dwaara gucchhon main bandhe hai, jinke chaaron ore peshisar sthit he or jisamen cendrak sthit he. peshi koshikaon ke chaaron ore ek aavaran paaya jaataa he jise sarcolema tathaa upasthit cendrak ko sarcoplasm kehete hai. isamen bahukoshikeey cendrak paaya jaataa he.prayek peshi tantu main gahari pattee jise A pattee kehete hai jo myosin kii bani hoti he. isamen halki I pattee actin  protein kii bani hoti he. do actin pattee ke madhya ek adi chad sthit hoti he, jise Z rekha kehete hai. do Z rekha ke madhya ko sarcomear kehete hai. A pattee ke madhya ek maheen rekha jise M rekha kehete hai. M rekha ke donon ore pattee kaa kuch bhaag halkaa dikhaai detaa he jise H kshetra kehete hai.
 anaichhik peshisutra chote hote hai. prayek sutranu ek lambotare aakaar kii koshika hota he, jo ek sire par chapata sa hota he or duusare par lanbaa, jahaan vah kadra main lag jaataa he. isaki lambaai kii ore rekhaayen bhi dikhaai padati hai. ek koshika kii lambaai 200 microne or chaudaai 4 se 7 microne se adhik nahin hoti. ye rekhaankit nahin hoti. inamen ek hi cendrak hota he. ye peshiyaan staron main sthit hoti hai, jinamein sutranu yaa sutarakoshika apane siron se mili rahati he. aashaayon yaa antranal main ye peshiyaan do staron main sthit hai. ek str antra kii lambaai kii ore sthit he or doosraa usko chaudaai kii ore se ghere hue he. isko anuvrittkaar or anudairdhyan str kaha jaataa he. in donon staron ke sankoch se naalee ke bheetar kii vastu aage kii ore ko sancharit hoti he.hardik peshisutra in donon ke bich main hai. prayek sutara ek koshika he, jisase anudairdhya or anuprastha donon prakaar kaa rekhankan dikhaai detaa he. kintu ye sutara ichha ke adheen nahin he. koshikaon main visheshta yah he ki unase shakhaayen nikalati hai, jo duusari koshikaon kii shakhaon main mil jaati he.
 aichhik peshi main I pattee par sthit actin uske sarcomear main upasthit myosin ke upar aa jaataa he tathaa actin kaa ek sira duusare sire par aa jaataa he. is kaaran sarcomear kii lambaai main kami ho jaati he. is avasthaa main peshiyon main sankuchan hota he. jab actine tathaa myosin apane sthanon par sarak jate hai to sarcomear purv avasthaa main aa jate hai tathaa peshiyaan shithil ho jate hai. peshi sankuchan ke liye urja ATP se praapt hoti he. peshi sankuchan main Ca++ aayan ATP ko ADP main badal dete hai.
 peshi kaa vishesh gun akunchan karnaa he, jisase uski lambaai kam or chaudaai adhik ho jaati he, arthath vah choti or moti ho jaati he. akunchan ke samay jis sthaan se uskaa udgam hota he vah bhaag khinchakar pratham ke paas pahunch jaataa he. si se sharir ke angon kii gati hoti he. aakuchan ke pashchaat peshi phir prasarit hokar apni purv avasthaa main aa jaati he. aichhik peshiyon main akunchan un uttejnaaon ke parinaam hote hai jo mastik yaa sushumna ke kendron se naadiyon dwaara peshiyon main aati he. manushya kii peshi ek secode main 10 yaa 12 baar se adhik sankoch nahin kar sakati. makkhi kii peshi 400 baar sankoch kar sakati he. yadi peshi main janevaali naadee ko uttejit kiya jaay, to uttejit sthal par vidyudvibhav utpann ho jaataa he or yahan se donon ore ko vidyutpravaah hone lagata he. isaki vidyunmapi se napa ja saktaa he.
 prayek akunchan main urja kii utpatti hoti he. peshi main jaaran yaa oxikaran kii kriya se vahaan ke glucose kaa jal or carbon dioxide main vibhanjan ho jaataa he. isse 0.0030 sein. taap bhi bad jaataa he. vahaan upasthit oxigen vyay ho jaataa he or lactic amla utpann hota he, jo sharir main rakt dwaara peshi main hataa diya jaataa he. sharir se pruthak karke peshi ko kuch samay tak uttejit karne se vah is amla ke ekatra hone se shramit ho jaati he. yah anveshan se purnataya siddh ho chukaa he ki oxigen kii anupasthiti is amla ke banane kaa kaaran he. glikojan iskaa purvarup he.
 vyaayaam ke samay peshiyon main kuch samay tak baar baar sankoch hote hai, jisase peshiyon main upar bataae hue sab prakaar ke parivartan hote hai or gati karne kii urja utpann hoti he. urja kii utpatti oxigen ke vyay or carbon dioxide kii utpatti se maaloom kii jaati he. shwaas dwaara baahar nikali hui vaayu ko ekatra karke, uske vishleshan se ye donon matraayen maaloom kii ja sakati hai. isse vyay hui oxigen kaa pataa lag jaataa he. yah nirdhaarit ho chukaa he ki 1 litre oxigen ke vyay se 5.14 calories ooshmaa utpann hoti he, jo 15.560 foot pound ke samaan he.
