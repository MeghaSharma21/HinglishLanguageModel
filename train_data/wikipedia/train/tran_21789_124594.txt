 rishipanchami kaa tyohaar hindu panchang ke bhadrapada maheene main shukla paksh panchami ko manaaya jaataa he.yah tyohaar ganesh chaturthi ke agle din hota he. is tyohaar main sapt rishiyon ke prati shraddha bhav vyakt kiya jaataa he. 
 yah vrath chaaron varna kii mahilaon ko karnaa chahie. yah vrath jane -anjaane main hue paapon ko nasht karne vaala he. is din ganga snaan kaa bhi mahatv he.
 praatavkaal nadi aadi main snaan kar svachh vastra pahan kar apane ghar main bhoomi par chowk bana kar sapt rishiyon kii sthapana kerani chahie. shraddha purvak sugandh, pushp, dhoop, deep, naivedhy aadi se saptarshiyon kaa pujan karen. akrusht bhoomi se utpann fal aadi kaa shaakaahaari bhojan karnaa chahie. 
 lagataar saat varsh tak rishi panchami ke din vrath rakh kar aathven varsh main saat sone kii murtiyon banavaakar evam unka pujan kar saat godaan tathaa saat yugmak-brahman ko bhojan kara kar sapt rishiyon kii pratimaaon kaa visarjan karnaa chahie. 
