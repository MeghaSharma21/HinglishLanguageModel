 maanav netra sharir kaa vah ang he jo vibhinn uddeshyon se prakaash ke prati kriya karata he. aankh vah indriya he jisaki sahaayta se dekhte hai. maanav netra lagbhag 1 karod rangon main antar kar saktaa he.
 netra sharir kii pramukh gyanendriya hai jisase rup-rang kaa darshan hota he. manushya ke do netra hote hai. 
 prayek netra 2.5 centimetre vyas kaa golakaar pind hota he. yah kapaal ke netragart main sthit hota he or uskaa chota sa bhaag hi baahar se dikhaai padataa he. is bhaag ko agrakhand kehete hai. is khand kaa madhya bhaag cornea he, jo paardarshak hota he.
 netragolak kii teen paraten hoti hai. bahari parat ghaney sanyojak tantuon kii hoti hai, jo andar kii paraton kii raksha or netrapeshiyon kii conderaayon ke sannnivesh ko suvidha pradaan karti he. is patal kaa agrabhag paardarshak cornea he or baaki hissaa shwet apaardarshee hota he. aankh main conjanktiva naamak shleshmik jhilla ke peeche se isi kii safedi jhalkati he. madhya parat he shyamvarn ranjit patal. iske do bhaag hote hai : pasch do tihaai, koride, jo keval raktavahiniyon kaa jaal hota he or agr tihaai, apekshaakrit sthool bhaag, jise romak pind kehete hai. yah vrittakar pind aage kii or iris yaa paritarika patt banaata he. iris ke bich ek chhidr hota he, jise pupil yaa netratara kehete hai. yah chota bada ho saktaa he tathaa isi main se prakaash netra ke paschkhand main pravesh karata he. bhitari parat, tantrika ke reshon or koshikaon se nirmit, drushtipatal hoti he.
 in paraton ke alawa romak pind se nilamban snaayu dwaara sanlagn thik iris ke peeche lens avasthit hota he. cornea or lens ke agraprishth ke bich kaa sthaan agrakaksh or iris tathaa lens ke bich kaa patala vrittakar sthaan paschkaksh kehalaata he. in pakshon main patala jaleey drav netreed hota he. lens ke pasch bhaag main crystalia paardarshee shlishi hoti hai, jise sandra drav kehete hai.
 romak pind ke teen bhaag hote hai : 
 iris main bhi do prakaar kii peshiyaan hoti hai, vrittiya or areey. vrittiya ke akunchan se pupil chota hota he or areey ke sikudne se failata he. ye swachaalit peshiyaan hai or sahajakriya-centre dwaara inkaa niyantran hota he.
 netrod kaa nirmaan sambhavat: romak pravaradh kii koshikaon se praapt sphatakalpyukt taral ke apohan se hota he. isamen plasma ke samaanupaat main sphatkalp hote hai or paryaapt maatra main hyalyuronic amla bhi hota he. netrod ke kaaran netra ke andar kaa chaap 18 se 25 mimi. hota he. netrod pasch kaksh se nikalakar agrakaksh main or yahan se phantana ke pradesh main aata he. yahan shlem kii naal or pradesh ke bich keval ant:kala kaa jhina antarpat hota he or netrod isi path se netra shira main ja girtaa he. prati minute 2 ghan mimi. netrod banataa he or uske baahar nikalne main kahin baadha ai to netra kaa chaap bad jaataa he. is dasha ko 'glocoma' yaa samalbai kehete hai. aise netra chune par pathar se kade prathit hote hai.
 netragolak kaa sanchaalan chah peshiyaan karti hai. ye hai : 
 ye peshiyaan teesri, chauthi or chhathi kapaal tantrikaon dwaara nirdesh praapt karti he. thik se dekhne ke liye aavashyak he ki donon aakhon kaa sanchaalan ek saath ho or drushti akshiyaan baraabar samanaantar rahen. aisa na hone par har cheez do dikhaai padegi or bhengapan prakat hoga.
 netragolak ke drusht bhaag ko palken dhakati hai. upar kii palak hi sakriy hoti he tathaa iske uthne yaa girane se netra khulne yaa mundane kii kriya hoti he.
 palkon kii bhitari sataha ore netragolak ke agrabhag ko, cornea kshetra chhodkar, ek patali shleshmik jhilli dhakati he, jise kajanktiva yaa netrashleshmala kehete hai.
 netra ke upree bhaag main ashrugranthiyaan hoti hai or inaki nalikaay conjctiva kosh main khulti hai. ashrujal nirantar netra ko dhota rahata he. palak kii kor ke nasa chor par ek chhidr hota he, jo ashruvahini kaa mukhadwar he. donon palkon se do ashruvahiniyaan ashrukosh main khulti hai or is kosh se nikalakar nasashruvahini naak main khulti he. is prakaar netra dhokar ashru is path se naak main nikal jate hai. yahi kaaran he ki rudan ke samay naak pochhne kii bhi aavashyaktaa hoti he. ashru main ek prakaar kii jeevavsadak lisoxime paaya jaataa he jo jeevanuon se netra kii raksha karata he.
 yah netragolak kii andruni parat he, jo pasch do tihaai ko aavrutt karti he. iske madhyabhaag main drushtitantrika netra main pravesh karti he or golchakki si dikhaai padati he. ise akshibimb kehete he. netra kii dhamni or shirayen isi bimb ko madhya se bhedati hui netra main pravesh karti hai. akshibimb se 4 mimi. nasa kii ore ek andakaar pit kshetra hota he, jise pati ank kehete hai. iske bich ek chhichhlaa gart hota he, jise centregartika kehete hai. yaheen sabase acha dikhaai padataa he. akshibimb par drushti nahin hoti or ise andh chitti kehete hai. akshibimb se nikle tantrikatantu drushtipatal kanirmaan karte hai. patal kii rachana par sookshm vichaar karne par sanstaron kaa pataa chalata he. ye andar se baahar kii ore is prakaar sthit hai : 
 drushtipatal kii ek vichitrataa yah he ki isaki paraten ulti hoti hai. prakashagrahi parat peeche or samvednaavahi tantrika saamne hoti he. atev prakashakiran pehle sab sanstaron ko bhedakar shanku yaa shalaka tak jaati he or tab prakaash samvednaa usee path se lautakar drushtitantrika main jaati he. centregartika kii visheshta yah he ki vahaan keval prakashagrahi hote hai or prakashakirane sidhe unheen par girti hai.
 netra ek prakaar kaa camera he. is camere kaa 'lens' he cornea, netrod, lens tathaa sandra drav. drushtipatal prakashagrahi patt he. iris diaphram he jo prakaash kii maatra kaa niyantran karata he. lens kii vakrata parivartansheel he, jisase dur or paas kii chijen aasaani se focus ho jaati hai. netra par padanevaali samanaantar prakashakirane jhukkar drushtipatal par pratibimb banaati hai. prakashvartan kaa mukhya kaary cornea karata he, jens kaa bhaan kam hota he. lens kaa apvartanaank 1.42 tathaa anya sabakaa 1.33 hota he. netra main prakashakirnon kaa path jatil hota he, par netra ke drushtigun ko sarlikrut karke samajha ja saktaa he. saral netra 5.7 mi.mi. ardhavyas kaa vrittakar kshetra he, jo 1 tathaa 1.336 vartanaank ke madhyamon ko pruthak karata he. is netra kaa prakashkeey centre 'ke' cornea ke agraprishth se 7 mi.mi. peeche sthit he. netra 24 mi.mi. lanbaa hota he atev drushtipatal 'ke' se 17 mi.mi. peeche hua. lens kii vartanashkti ko diopter main vyakt karte hai.
 atev saral netra kii vartanashkti diopter hui. lens nikaal dene par netra kii vartanashkti 16 diopter ghat jaati he. atev carnia aadi se 43 diopter shakti praapt hoti he. vastu ke do chor se praapt kirnon se 'ke' par jo kone banataa he, use darshanakone kehete hai.
 bhinn duriyon par sthit chizon ko focus karne kaa kaam lens ke agraprishth kii parivartaneey vakrata se hota he. uttaltaa badhati he to lens kii shakti bad jaati he. swat: samaayojan ke samay lens kii vakrata 6.7 mi.mi. or dur dekhte samay 11-12 mi.mi. hoti he. lens ke chaaron ore lacheela samput hota he, jo romak pind se sambhddha hota he or samput kaa tanaav ghatane par lens phool aata he. vriddhavastha aane par lens kaa lacheelaapan ghatane lagata he or swat: samaayojan kii shatki kam hone lagati he. yahi kaaran he ki 40-45 varsh kii aayu ke baad padhane ke liye chashme kii jarurat padane lagati he. is avasthaa ko jaraa-dur-drushti kehete hai. padhane kii saamaanya duuri 33 se 40 centimetre hoti he.
  duuradrushti : is avasthaa main dur kii chijen to dikhaai pad jaati hai, par paas kii chijen dhundli dikhaai detii hai. netragolak kii lambaai kam hone par prakashakirane drushtipatal ke peeche focus hoti he. dur dekhne main bhi swat: samaayojan kaa sahaara lenaa padataa he. navjaat main to yah avasthaa swabhaavik hoti he. chaatro main yah dosha hone par uttal lens ke chashme lagane padate hai.
  nikat drushti : is avasthaa main aankh adhik lambii hoti he. prakaash kirane drushtipatal par pahunchne se pahile hi focus ho jaati he or falswaroop dur kii chizein dikhaai nahin padatin. saath hi paas kii chijen dekhne ke liye swat: samaayojan kii jarurat nahin hoti. is dosha se peediton ko padhane kaa chashma nahin lagata. janm ke samay yah dosha nahin hota, chaatro main 8 se 14 varsh ke bich is prakat hota he or 18 se 25 varsh kii aayu main ruk jaataa he. bahudhaa yah dosha vanshagat hota he. iskaa shodhan avatal lens yukt chashmen se hota he.
  drushti vaishamy : pehle bataaya ja chukaa he ki vartan main mukhya bhaag cornea kaa hota he. yadi cornea kii vakrata sarvatra ek si na hui to samtal tathaa khadi kirane alag binduon par focus hoti hai. drushti vaishamy ko dur karne ke liye belanaakaar lenson kaa prayog hota he.
 vartan kaa dosha dur karne liye chashmon kaa upyog hota he. dosha kii maatra ke anuroop vibhinn shaktivaale lens banaae jate hai. ek hi chashme main do prakaar ke lens bhi lagaae ja sakate hai. ek aankh ke chashme bhi banate hai. dhoop kii chamak se raksha karanevaale chashme sirf rangeen kaanch ke hote hai.
 sansparsh lens patale kaanch yaa paardarshee plastic ke hote hai or inhen aankh ke andar laga lete hai. saadhaaran chashma pahanakar khelnaa, tairnaa, varsha main dekhnaa, naachna aadi asuvidhajanak hota he. inamen yah lens suvidhakaarak he. kiretoconus main chashma nahin lag saktaa, par yah lens lag jaataa he. is lens kii dikkat yah he ki ise ek baar main do teen ghante se zyada der tak pahananaa sambhav nahin hota, ankhen laal or jal bhari ho jaati hai. haal main bane nae sansparsh lens saat aath ghante tak pahane ja sakate hai. yah lens aankh main tuutata nahin, ulate aankh kii raksha karata he.
 ham kaise dekhte hai, yah jaanane ke liye drushtipatal kii rachana samajhnaa jaruri he. uski shalaka or shanku prakashagrahi hai. shalaka kam roshni, dhundhalake main rangahin drushti dete hai. shanku din ke prakaash main rangeen duniya dikhaate hai. drushtipatal main kareeb saadhe baarah karod shalakaaye or sattar lakh shanku hote hai. gartika main keval shanku hote hai or inaki sankhya prati varg mimi. dedh lakh ke lagbhag hoti he. drushti tantrika main aath lakh reshe hote hai. atev ek reshe se anek shanku yaa shalakaaye jude hote hai, kintu gartika main prayek gucchhika se ek hi shanku sambanddh hota he. isi se gartika main sarvottam drushtigyaan hota he. akshibimb par andhachitti hoti he hoti he ore ise dekhnaa ho to yah prayog kare : safed kaagaj par ek crans banaado or uske dahini ore 6 senmi. par ek bindu. ab dahini aankh cross kar gadaakar kaagaj dur se paas laaen. 24 sein.me. kii duuri par sahasaa bindu gaayab ho jayega, kyonki us samay uskaa pratibimb andhachitti par ban rahaa hoga.
 prakaash kirane indradhanush ke rangon se milakar banati hai. inkaa ek chor he bangnee or duusare chor par laal . avarakt or parabangnee tarangen netra ke prakashgrahakon ko uttejit nahin kar paatin. din main pit-harith prakaash kaa bahulya hota he. yahi sabase chamkila prakaash he or ise prakashasamvednaa utpann karne ke liye adhik shakti kii jarurat nahin hoti. laal yaa neeli kiran ko utani hi samvednaa utpann karne ke liye das hajaar guni shakti kii aavashyaktaa hoti he. shanku or shalaka kii varnon ke prati samvedansheeltaa kaa vakr banane par samaj main aata he ki kyon godhuli bela main laal phool shyaam, kintu nile phool nile hi dikhaai padate hai.
 tantrika uddipan ek rasinic prakriya he. shanku ke bare main abhi thik gyaat nahin, kintu shalaka kii rasinic prakriyaaon kaa vistrut adhyayan ho chukaa he. shalaka main nil-lohit-laal-protein, rodapsin, yaa drushtinil lohit hoti he, jo prakaash main viranjit ho jaati he. wald ne parivartankram is prakaar bataaya he. rodapsin par prakaash padataa he to varnheen protein retinin banati he. apsin retinin ko pun: rodapsin bana detii he. retinin vastav main vitamin-e aldihide he. deehydroginess kii prakriya ise shuddh vitamin e bana sakati he ore vitamin e, di.pi.san. ke prabhaav se, retinin ban jaati he. in prakriyaaon main oxinunikaran vibhav parivartit hota he, jisase tantrika uddipt hoti he. vitamin e ke abhaav main rodapsin nahin banati or rataundhi ho jaati he. chuujon ke shanku main iodapsin pai gai he, par yah stanpayi jeevon main bhi hoti he, iskaa koi pramaan nahin mila he.
 prakaash se sahasaa andhkaar main aane par kuch kshanon tak kuch bhi dikhaai nahin padataa, phir dhire dhire aankh andhere kii abhyast hoti he, tab dikhaai padane lagata he. iskaa kaaran yah he ki prakaash main shalakaaye viranjit ho jaati hai or drushtinil-lohit banane main samay lagata he. rataundhipiditon main to shalaka aksham hoti he. yuddh main is alpakaalik andhata se bachane ke liye laal chashmon kaa upyog hota he, kyonki laal kaa shalaka par prabhaav nahin hota.
 prakaash anukulan kii aavashyaktaa nahin hoti. haan, andhere se roshni main aane par chakachaundh jarur hoti he. anukulan main iris bhi bhaag leti he. tej roshni main pupil choti or andhere main badi ho jaati he. roshni zyada tej hui to palak jhapak jaati he. anukulan ho jane par pupil kaa aakaar saamaanya ho jaataa he.
  drushtigyaan kii nirantarata : saadhaaran prayavarti dhara vaali vidyut ek second main pachaas baar jalati bujhati he, par netra ko nirantar prakaash kii avasthaa prathit hoti he. kaaran yah he ki drushtipatal par bane pratibimb ke mitane main samay lagata he. isi visheshta kaa laabh lekar chalchitr banate hai. parade par ek second main 13 se lekar 16 chitra tak aate hai or netra unka algaav nahin dekh sakate.
  drushti kirniyan : kaale par shwet apekshaakrit bada prathit hota he. kaali bhoomi par shwet aayat apekshaakrit bada dikhaai padataa he.
  drushtibeshamy : nikat pade padaarth ek duusare ke varna or chamak ko prabhavit karte hai. ek vastu vaastaviktaa se adhik chamakili yaa dhundhlee prathit hoti he. laal par dhoosar rang haraa prathit hota he.
  drushti anuvimb : padaarth netra ke saamne se hat jane ke baad bhi dikhaai detaa rahata he. ise anubimb kehete hai. anulom pratibimb main vastu kaa praturup dikhaai detaa he or vilom main ulataa rup, arthath safed ke sthaan par kaala.
 yah do alag dikhaai padane vaali vastuon dwaara antarit kone kaa vyutkram he. kahan par do bindu alag nahin dikhaai padate, isse darshan kone nikaalte hai or yah ek kala kaa hota he. drushtipatal par yah duuri 4.5 micran hoti he. gartika sthit ek shanku kaa vyas teen micran hota he, arthath do nikat bindu do bhinn shanku uddipt karte hai. saadhaarant: teevr drushti vaale .00034 mimi. kii duuri par sthit do binduon ko alag alag dekh sakate hai.
 drushtitikshnata kii pariksha pareekshan chart se karte hai. prayek akshar nishchit duuri par ek kala kaa kone banaata he. is prakaar 60, 36, 28, 18, 9, 6 tathaa 5 meter kii duriyon ke akshar chaape jate hai. netra se 6 meter kii duuri par chart rakh kar padhe jate hai. swasth netra 6 kii pankti pard letaa he. prakaash, uddipan kaa dhang, chamak kaa vaishamy, dekhne kii avadhi, vartan ke dosha aadi tikshnata ko prabhavit karte hai.
 netra rangabirangi duniya kaise dekhte hai? is baat ko samajhane se pehle yah samajhnaa aavashyak he ki rangabirangi prakaash kiran or kalakaar kii tulika ke rang main bhed he. nile pile rangon ke churna milane par haraa rang banataa he, par neeli pili kirane shwet prakaash banaati he. rang churna shwet kiran ke kuch ansh sokh lete hai, jaise nila churna neeli or hari kirane chhod baaki sab sokh letaa he or pilaa churna pili or hari kirane nahin sokhta. yahi kaaran he ki mishran se keval hari kirane hi lautati hai.
 hamaare netra indradhanush main 150 varna dekh sakate hai, yaa yon kahie ki 400 se 750 millimu kii prakaash tarangon main kam se kam 3 millimu kaa antar pahchaan sakate hai. yang helmholtz ne bataaya ki teen mul varna hote hai : laal, haraa or nila tathaa inke mishran se anya varno kaa bodh hota he.
 varnabodh shanku dwaara hota he. atev is siddhant ke anusaar teen prakaar ke shanku hue or teenon hi ek saath uddipt hon to shwet kaa bodh hota he. par is siddhant se kaala kaise dikhataa he tathaa varnandhta, vardenuvimb aadi, kaa samaadhaan nahin hota. hering ne chha: prakaar ke graahakon tathaa hartrees ne sookshm uddipan prayog ke aadhaar par saat prakaar ke graahakon kaa siddhant rakhaa he. haal main grenit ne pashuon par manoranjak prayog kiye. usne gucchhika koshon main sookshm electrode sannivisht kiye or vibhinn prakashtarangon ke prati prayek ikai kii sugrahita kaa ankan kiya. use teen prakaar kii ikaiyaan milin, jo nile, hare or pit-laal se prabhavit hoti hai. grenit ne inhen alpaprabhavi graahak bataaya or uskaa anumaan he ki vistrut sthal graahak bhi hote hai, arthant aise shanku jo sampurna indradhanush se prabhavit hote hai.
 san 1777 main hadirt ne pratham baar pristale ko likhe gaye patr main apni is shodh kaa ullekh kiya. yah patr royal sosayadi ke samaksh prastut kiya gaya. ab yah gyaat ho chukaa he ki saamaanya varnabodh se lekar purnandhta tak sabhi koti kii varnabodh kii kami ho sakati he. is dosha kaa kuch vishesh peshon, jaise ingine chaalak, signlaman aadi ke liye vishesh mahatv hota he. varnandhta main laal yaa haraa na dekhne vaale adhik milte hai. isaki jaanch ke liye homegrence screens ool, arthath rangeen oon ke dhaagon kaa chunaav, ishihara chart tathaa aderikh green lenturn aadi kaa upyog hota he.
 maanvi netra kii visheshta he dwinetri drushti. donon hi netron ke drushtipatal par jo pratibimb banataa he, vah tadnurup hota he. is kaaran do ankhen alag alag nahin dekhti or ham har cheez do dekhne se batch jate he. dwinetri drushti ke kaaran drushtikshetra kaa vistaar hota he, saath hi gaharaai or duuri kaa bodh hota he. ab isi siddhant ke aadhaar par trivimeetiya filmein banane lagi hai. netra main bhengapan hone par dwinetri drushti kaa laabh nahin miltaa. aarambh main har vastu do dikhaai padati hai, jisase uljhan hoti he or falswaroop e aankh dekhnaa band kar detii he.
 vartan dosha yaa peshi kii kamajori se bhengapan ho saktaa he. vartandosh chashmen se yaa shalya se thik ho saktaa he or peshi dosha ke liye vyaayaam yaa shalyakriya bhi kerani padati he. 3 se 5 varsh kii umr main vyaayaam kargar hota he. das degree tak bhengapan chashme yaa vyaayaam se thik ho saktaa he. bees degree ke bhengepan ke liye shalyachikitsa kerani padati he. aath varsh kii umr ke baad chikitsa kathin ho jaati he. netra vyaayaam main bhengi aankh se dekhnaa, sterioscope se yantron kaa upyog aadi kiya jaataa he.gdfdfg
 netra to keval prakaash kaa bimb grahan kar lete hai, kintu vaastavik drushtigyaan to mastishk main hota he. netrarachana main bataaya ja chukaa he ki drushtipatal ke tantrika reshe drushtitantrika banaate hai. donon netron kii drushtitantrikas peeche kii ore chalati hai or aapas main milakar akshiswastik banaati hai. yahan drushtipatal se nasardh ke reshe vipareet disha main cross kar jate hai, kintu shankhardh ke reshe usee ore aage badhate hai.
 is prakaar swastik se aarambh hone vaale baayein akshipath main donon drushtipatalon ke vamardh ke or daayen main dakshinardh ke reshe hote hai. gartika se aanevaale reshon kaa bhi isi prakaar vitaran hota he. akshipath do sthalon tak jaataa he, urdhvavapra tak, jahaan drushti prativart ke centre hai, tathaa parshv vakrapind tak, jahaan se nayi rilein aarambh hoti hai jo pashchakapaal cotanks main akshivikiran banaati hai. ye reshe aantar samput se hokar guzarate hai. is prakaar mastishk ke prayek pashchakapaal khand se aadhi drushti praapt hoti he. akshipath main ek tihaai reshe gartika ke hote hai, atev mastishk main bhi gartika se praapt samvednaa ko adhik sthaan miltaa he.
 bina aankh yaa sar hilaae aap kitna kshetra dekh sakate hai, yah parimapi dwaara ankit kiya ja saktaa he. prayek netra baahar kii ore 104 degree, upar 55 degree, neeche 75 degree or nasa kii ore 55 degree kaa kshetra dekh saktaa he. donon netra milakar adhik bada kshetra dekhte hai. drushtikshetra kaa lop bhi hota he, atev is napjokh se drushtipath main honevaale dosha kaa pataa chal jaataa he, yatha bayen akshipath yadi cat jaae to donon netron kaa bayen drushtikshetra lupt ho jayega.
 sharir ke anya angon kii bhanti netra bhi rogagrast hote hai. vartan ke dosha, varnandhta, drushtikshetra ko haani, bhengapan aadi kii charchaa kii ja chuki he. neeche sankshep main anya rogon kii charchaa kii jaati he.
