 dehradun paryaton sthal ke rup main bahut prasiddh he. dehradun kii sameepvarti pahadiyaan jo apni prakritik sushamaa ke liye jaani jaati hai, mandir jo aasthaa ke aayam hai, abhayaarany jo pashu-pakshi ke premiyon ko apni ore aakarshith karte hai, rafting or trekking jo pahari nadi ke tej bahaav ke saath bahane va pahadiyon par chadhane ke khel he or manoranjan sthal jo aadhunik takanic se banaae gaye amujament park hai, yah sabhi dehradun main hai. pramukh paryaton-sthalon kaa vivaran is prakaar he-
 van anusandhan santhaan :
 ghanta se 7 kimi dur dehradun-chakraata motor-yogya maarg par sthit yah santhaan bharat main sabase bada forest-base prashikshan santhaan he. adhikansh van adhikari isi santhaan se aate hai. eparai kaa bhawan bahut shandaar he tathaa isamen ek botanical museum bhi he. isaki sthapana 1906 main imperial forest institute ke rup main kii gai thi. yah indian council of forest research and adukeshan ke antargat ek pramukh santhaan he. isaki style greek-roman vaastukala he. iskaa mukhya bhawan rashtriya viraasat ghoshit kiya ja chukaa he. iskaa udghaghatan 1921 main kiya gaya tha or yah van shodh ke kshetra main prasiddh he. asia main apni tarah ke iklaute santhaan ke rup main yah duniya bhar main prakhyat he. 2000 acre main failaa eparai kaa dizin wiliam lutayans dwaara kiya gaya tha. isamen 7 sangrahalay hai or tibet se lekar singapore tak sabhi tarah ke ped-paudhe yahaan par hai. tabhi to ise dehradun kii pahchaan or gaurav kaha jaataa he. 
 indian military academy 
 eparai se 3 kimi aage dehradun-takaraata maarg par 8 kimi kii duuri par sthit indian military academy sena adhikariyon ke prashikshan kaa ek pramukh santhaan he. academy main sthit museum, pustkaalay, yuddh smarak, gola-barud shooting pradarshan-kaksh or frima golf course darshneey sthal hai. 
 wadiya santhaan :
 general madhavsingh road par ghantaghar se 5 kimi dur pahari ke upar sthit wadiya santhaan uttarakhand himandon kaa ek anokhaa sangrahalay he.
 'tapakeshwar mandir :
 yah mandir city bas stand se 5.5 kimi kii duuri par gadhi kaint kshetra main ek choti nadi ke kinare bana he. sadak maarg dwaara yahaan aasaani se pahunchaa ja saktaa he. yahaan ek gupha main sthit shivlinga par ek chattan se pani kii bunde tapakati rahati hai. isi kaaran iskaa naam tapakeshwar padaa he. shivaratri ke parv par yojit meley main log badi sankhya main yahaan ekatra hote hai or yahaan sthit shiv murti par shraddha-suman arpit karte hai. 
 guru ramrai darbar : 
 kshetra kii kala ne darvaar sahib kii paintig, guru ramrai kii seat ko 17 ve shatabdi ke madhya tak bahut adhik prabhavit kiya hai. ye dekhne yogya drishy he. arcological survey of india ne darvaar sahib kii pating kaa ekakikaran kiya he jo mughal, rajasthan or kongrh style kaa he.guru ramrai ke aangan kii deevaare vibhinn vishyo par bahut acchhee saji hui he pating ko prastut karti hai. kuch mukhya drishy mahabharat, gita, ramayana or krishna lila se he. iske atirikt noorjehan, hir-raanjha or laila-majanu ke he or britainvasi bhi prasiddh darvaar sahib ke patting main sthaan pate he.
 santaula devi mandir :
 dehradun se lagbhag 15 kimi dur sthit prasiddh santaula devi mandir pahunchane ke liye bas dwaara jaitanvaala tak jaakar vahaan se punjabiwala tak 2 kimi jeep yaa kisi halke vaahan dwaara tathaa punjabiwala ke baad 2 kimi tak paidal raste se mandir pahunchaa ja saktaa he. yah mandir logon ke vishwaas kaa pratik he or iskaa bahut saanskrithik or dharmik mahatv he. lokapriy kathanak ke anusaar dushmano se muqabla karne main khud ko aksham paane ke baad santladevi or unke bhai ne isi jagah par apane hathiyaar fankne ke baad ishwar kii prarthana kii thi. unki prarthana suni gai or ve pathar kii murtiyon main tabdeel ho gaye. shanivaar ko devi or unke bhai ke pathar main badalane ke diwas ke rup main dekha jaataa he.
 lakshmana siddh :
 rishikesh kii ore dehradun se 12 kimi dur yah ek prasiddh mandir he. mandir ke paas sthit susavaa nadi isaki khubsuurati or adhik badha detii he. prayek ravivaar ko jab lakshmana meley kaa aayojan kiya jaataa he, us avasar par kaaphi sankhya main log yahaan aate hai. sthaneey dantakatha ke anusaar ram ke bhai lakshmana ne ek brahman kii hatya ke paap se khud ko mukt karne ke liye yahaan par tapasya kii thi.
 chandrabani yaa chandrabani:
 dehradun-dilli maarg par dehradun se 7 kimi dur yah mandir chandrabani ke liye prasiddh he. puranic kathaon ke anusaar is sthaan par maharishi gautam apni patni or putree anjani ke saath nivas karte the. is kaaran mandir main inaki puja kii jaati he. aisa kaha jaataa he ki swarg-putree ganga isi sthaan par avatarit hui, jo ab gautam kunda ke naam se prasiddh he. prayek varsh shraddhalu is pavitra kunda main dubkee lagaate hai. mukhya sadak se 2 kimi dur, shivalik pahadiyon ke madhya main yah ek sundar paryaton sthal he. 
 sai darbar :
 raajpur road par shahar se 8 kimi kii duuri par ghantaghar ke sameep sai darbar mandir he. iskaa bahut adhik saanskrithik or dharmik mahatv he tathaa desh-videsh se darshanaathi yahan aate hai. sai darbar ke sameep raajpur road par hi bhagwaan buddha kaa bahut vishaal or bhavy tibeti mandir he. 
 tapovana :
 dehradun-raajpur road par city bas stand se lagbhag 5 kimi dur sthit yah sthaan sundar drishyon se ghira he. kahawat he ki guru dronacharya ne is kshetra main tapasya kii thi.
 mahaan stupa :
 yah shandaar stupa dehradun kii utkrisht sanrachanaon main se ek he. saharanpur ke raste klement toun main sthit is 85 meter oonchi sanrachana kaa udghaghatan dalai lamas ne kiya tha. iske chaaron ore bagichaa he. yah stupa tibet kii samskruti, parampara, kala or viraasat kaa ek anokhaa udhaaharan he. yah vishwa kaa sabase bada stupa he. tibeti buddha kala kii sabase khubasurat parampara main dizin bhitti ke saath isamen kai saare shandaar mandir kaksh hai. is stupa kaa udghaghatan 28 oktober 2002 main hua tha.
 buddha kii murti :
 yah dehradun kaa ek anya bada aakarshan he. 103 feet oonchi yah murti dalai lamas ko samarpit he. yah khubasurat bageeche se ghira hua he jisamen tarah-tarah ke rang-birange phool hai. desh-videsh ke kaaphi saare paryatak shanti ke is pratik ko shradhanjali dene ke liye yahaan par aate hai.
 malsi dear park : 
 dehradun se 10 kimi kii duuri par musuri ke raste main yah ek sundar paryaton sthal he jo shivalik shrankhla kii talahati main sthit he. malsi dear park ek chota sa chidyaghar he jahaan bacchon ke liye prakritik saundarya se ghira ek park bhi viksit kiya gaya he. sundar vaataavaran ke kaaran yahaan taazgi kaa ahsaas hota he jisase yah ek adarsh darshneey-sthal or picnic-spot ban chukaa he. sahastradhara sulfur mishrit pani kaa jharnaa he, jiskaa aushadhiy mahatv bhi he. baldi nadi or yahaan kii gufaaen ek romaanchak drishy utpann karti hai. city bas stand se 14 kimi kii dur, yahaan niyamit bas seva or texiyon dwaara pahunchaa ja saktaa he. paariwarik picnic ke liye yah ek adarsh sthaan he.
 rajaji neshnal park 
 1966 main sthapit yah park 820.42 varg kilometre kshetra main failaa hua he. shivalik range main sthit is park main standhari jaanwaron kii 23 prajatiyaan hai. iskaa naam shri si raaj gopalaachari jaisi vishisht shakhsiyat ke naam par rakhaa gaya he jinhen log pyaar se raja ji kahkar bulaate the. prakruti premiyon ke liye yah jagah nihaayat romaanch paidaa karne vaali he. rajaji neshnal park tak kai geton se pahunchaa ja saktaa he jinamein se do pramukh hai- ramgarh get or mohand get jo dehradun se 25 kilometre kii duuri ke daayre main sthit hai. yahaan yah dhyaan dene kii jarurat he ki raja ji park jane vaale logon ko pravesh ke liye vibhinn samay kaa khyaal rakhana hota he. park kii yatra vahaan upasthit 9 forest rest house se or adhik romaanchak ho jaati he. ye sabhi lagbhag 100 saal puraane hai. yahaan aane vaale log in guest houseon main rahakar prakruti ke kareeb hone kaa sukh le sakate hai
 asana conjarveshan rigerv
 asana bairajah yah daldal bhoomi dehradun se 50 kilometre kii duuri par yamuna or asana nadiyon ke sangam par sthit he. yah pakshi premiyon or water-sports premiyon ke liye ek adarsh jagah he. pravasi pakshiyon kii 66 prajatiyon ke saath yah jagah prakruti premiyon ko lubhaati hai. pakshiyon kii viluptpraaya prajatiyon ke sangrakshan ke liye asana conjarveshan rigerv kaa gathan kiya gaya he. asana water sports centre and resort, jiemvievah assam bairaj ke paas yahaan water skiing, keyaking, sailing or naukachaalan jaisi suvidhaayen uplabdh hai.
 kalanga smarak :
 dehradun-sahastradhara maarg par sthit yah smarak britishon or gorkhaon ke bich 180 varsh pehle hue yuddh main bahaduree kii gaathaayen yaad dilaataa he. rispaana nadi ke kinare pahari par 1000 foot kii oonchai par bana yah smarak gadhwali shaskaon ke itihaas ko darshata he.
 kaalsi 
 yah yamuna or uski sahaayak tones ke sangam par sthit he. yah dehradun se lagbhag 56 kilometre dur he. kaalsi main doon ghati ke kuch behad lubhaavne drishy hai. yah jagah baahar ghoomane phirane or doston tathaa parivaar ke saath picnic manaane ke liye adarsh he. yahaan pakshiyon ke bich gaadi chalaane or shant parivesh main ghoomana apane aap main ek anokhaa anubhav he. kaalsi samraat ashok ke gaurav kaa bhi gavaah he. teesri sadi isa purv yah shaktishaalee maury samrajya ke prabhaav ke tahat sabase dur kii jagah thi. yah jagah ashok ke pathar ke shilaalekh ke liye bhi prasiddh he.
 gucchhupani :
 picnic ke liye ek adarsh sthaan robers kev city bas stand se gadwa kent hote hue anarvaala main sthit keval 8 kimi par sthit he. haridwar-rishikesh maarg par lachchhivaala-doiwala se 3 kimi or dehradun se 22 kimi dur he. sundar drushyavali vaala yah sthaan picnic-spot he. yahan hare-bhare sthaan par forest rest house main paryatakon ke liye thaharne kii vyavastha he. basen anarvaala gaanv tak jaati he jahaan se yahan pahunchne ke liye ek kilometre kii duuri paidal tay kerani padati he. kai sari visheshtaon main se ek jo ise atyant lokapriy jagah banaati he, vah he dharti ke neeche se pani kii dhara kaa bahna or phir kuch meter kii duuri par uskaa prakat ho janaa. yah gupha bhi chaaron taraf se pahadiyon se ghiri he or yah atmik or maansik shanti kii talash main jute vyakti ke liye yah ek behtareen avasar uplabdh karaata he. 
 bhagirath rezart :
 sadak maarg dwaara chakraata se 18 kimi dur selaqui, dehradun sthit bhagirathi rezart se himalay kii parvat shreniyon kaa romaanchak drishy dikhaai detaa he. regart main bana shant swimming pool, water-sliden or fawwara yatriyon ko aakarshith karte hai. parvat shreniyon kii prishthbhumi main bana yah rezart ek adarsh paryaton sthal he.
 lachchhivaala
 lachchhivaala dehradun se 22 kilometre kii duuri par sthit ek lokapriy picnic sthal he. yah song nadi ke tat par sthit he. lachchhivaala kaa sabase bada laabh yah he ki yah kaaphi adhik sasta he or sabhi tarah ke log yahaan par aakar mouj-masti kar sakate hai. yahaan par nauka chaalan karne ke liye paryatak mausam ke dauraan bhi bahut kam dhanrashi kharch kerani padati hai. yah sthaan ek khubasurat picnic sthal bhi he. yah bacchon or bado donon main samaan rup se lokapriy he.yPNhokyk dk gj utkjk â€œkkunkj gS-----fQj pkgsa oks ;gkW cgus okyh  xqVsy] lkxksu] dUtw vkSj Hkh dbZ iztkfr;ksa ds o`{k gS-----vkSj lcls [kkl ckr rks ;s gS bl LFky esa ugkusa dh O;oLFkk ds fy, izkd`frd :i ls NksVs NksVs ty Lkzksrksa ls nsokiqjk unh ds ikuh dks eksM+dj nsoiqjk ugj ds :i esa mi;ksx fd;k tkrk gSA ftldk ikuh lkSax unh esa fey tkrk gSA
 dehradun ke paas ganga ke tej bahaav main rafting kii jaati he. kaudiyaala or rishikesh ke bich 36 kilometre ke vistaar par 10 maheenon ke liye 1 sitambar se 6 june tak rafting kaa mazaa liya ja saktaa he. lekin iske liye paryaton vibhaag kii kuch sharton ko puraa karnaa hota he. ye sharte swasthya or prashikshan se sambandhit hoti hai.
 shahanshahi ashram se musuri ke liye trekking kaa sundar maarg he. shahanshahi se paidal rasta shuru hota he or jhaari-pani par samaapt hota he. yah ek sundar chadhai he jo lagbhag 4-5 kilometre kii duuri ko 2-3 ghante main puraa karti he. puraa rasta pikchar mahal kii taraf, jo mansuri se saat kilometre dur he jaataa he. upar jane main patharilaa rasta or hariyaali he. jaise jaise upar badhate hai hawa thandi or taaji hoti jaati he. rukna or saans lenaa, chaaro ore dekhnaa acha lagata he. yadi is raste se garm mausam main janaa ho to pine ke pani kii bottle saath lekar janaa thik rahegaa. ek rasta puraane raajpur gaanv se bhi musuri kii ore jaataa he. yadi paidal chalane kaa annad lenaa he to yah paidal chalane kaa thik maarg he. mukhya raajpur sadak ke ant main, purana raajpur gaanv jahaan par tibeti, punjabi, gadhwali mul ke log rahete he. lagbhag 2 kilometre dur raajpur gaanv yaa dakpattee ek dhaal par he. mashhoor raajpur 'pakode vaale' kii dukaan se chadhai kii shuruwat hoti he or thodi dur chalane par mod ke paas sundar puraani imaaraten dikhaai detii he.
 fan and food kingdomah 
 yah ghantaghar se 11 kilometre kii duuri par prem nagar ke kaulagarh main sthit he. yah is kshetra ke sabase bade aakarshanon main se ek he. kuch behtareen water games or lubhaavni prakruti parivaar ke saath yahaan mouj-masti ke liye prerit karti he. fan and food ne apane aap ko dehradun ke aasapaas ek behtareen aakarshan ke rup main khud ko sthapit kiya he. 
 fan vailiah 
 yah dehradun se 32 kilometre kii duuri par haridwar road par sthit he. yah amujament park apni tarah kaa anokhaa he jahaan hameshaa dehradun, rishikesh or haridwar aane vaale logon kii baari bheed rahati he. yahaan par shant nadi, kai sari jhilein, kid pool or water disco hai. in sabhi aakarshanon ke alaava yahaan par racing car, dregon coster, mini train, sikkon ke khel or mini tele-kamabet game aadi hai. yahaan par janm din, shaadi kii partiyon, karporate sammelnon or seminaron ke aayojan kaaphi sasti daron par hote hai.
