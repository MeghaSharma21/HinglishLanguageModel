 sakshi malik  bhartiya mahila pahalwaan hai. inhone brazil ke rio di generio main hue 2016 greeshmakaleen olympic main kaansya padak jeeta he. bharat ke liye olympic padak jeetne vaali ve pehali mahila pahalwaan hai. isse pehle inhone glassgo main yojit 2014 ke rashtramandal khelon main bharat kaa pratinidhitiv karte hue rajat padak jeeta tha. 2014 ke vishwa kushti pratiyogita main bhi inhone bharat kaa pratinidhitiv kiya. wo ek jat samudaay se he.
 sakshi ke pita shri sukhbir malik ditisi main bas conductor hai tathaa unki mata shrimati sudesh malik ek anganwari kaaryakarta hai.
 2016 olympic main sakshi ne repchez pranali ke tahat kaansya padak hasil kiya. is mukaable main ve ek samay main 5-0 se peeche chal raheen thi kintu shandaar vaapasi karte hue ant main 7-5 se muqabla apane naam kar liya. aakhri kuch second main jo do vijayi ank unhone jite use pratidwandvi paksh dwaara chalange kiya gaya, lekin nirnaayakon ne apana faisla barkaraar rakhaa or asafal chalange kaa ek or ank sakshi ke khate main judaa jise antim score 8-5 ho gaya. 2016 ke olympic main bharat kaa yah pehla padak tha.
 padak jeetne ke baad unhen kai inaam dene kii ghoshnaa hui, jinamein se kuch is prakaar hai:
 
