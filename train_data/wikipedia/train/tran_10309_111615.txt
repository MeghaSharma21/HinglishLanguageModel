 catholic dharm yaa roman catholic dharm isai dharm kii ek mukhya shakha he jiske anuyaayi rome ke vatican nagar main sthit pope ko apana dharmadhyaksh maanate hai. isai dharm kii duusari mukhya shakha protestant kehalaati he or uske anuyaayi pope ke dharmik netritv ko nahin sweekaarte. catholicon or protestanton kii dharmik manyataon main or bhi bade antar hai.
 roman katholic carch isa ne apane bhavi anuyaayiyon kii shiksha diksha ke liye ek carch kii sthapana kii thi or sant peter ko iskaa adhyaksh niyat kiya tha. sant peter kaa dehanth rome main hua tha jisase prarambh hi se rome ke bishap ko carch kaa paramadhyaksh mana jane laga. anek kaarnon se is carch kii ekta akshunn nahin rah saki. pehle praachya carch rome se alag ho gaye. baad main protestant dharm kaa udai hua jiske falswaroop paashchaatya carch ke ek mahatvapurn ansh ne rome ke bishap kaa adhikaar asweekaar kar diya. yah sab hote hue bhi aajkal vishwa bhar ke isaayiyon ke aadhe se kuch adhik log roman katholic carch ke sadsy hai.
 yah carch roman kaha jaataa he kyonki rome ke vatican nagar se iskaa sanchaalan hota he. katholic kaa mul arth vyapak he. katholic carch kaa daawa he ki vah yugaugantar tak arthath 'sab samay' 'sabhi deshon' ke manushyon ke liye khulaa rahata he or isa dwaara prakat kii gai 'sabhi' dharmik sachchaaiyaan sikhalaataa he.
 katholic carch kaa sanghathan sudrudh or kendribhoot he. iske paramadhyaksh rome ke bishap hai jo sant peter ke uttaradhikari maane jate hai. . jahaan kahin bhi katholic isaayiyon kaa koi samudaay he, vahaan unke aadhyatmik sanchaalan ke liye rome kii ore se athwa rome ke anumodan se ek bishap kii niyukti kii jaati he. bishap kii adheenta main purohit vibhinn sthanon par rahakar isaayiyon ko upadesh diya karte hai or sanskaar pradaan karte hai.
 rome main anek sthaayee samitiyaan or ayog hai jo cardinalon kii adhyakshata main samast roman katholic carch ke sanchaalan tathaa prashasan ke liye pope kii sahaayta karte hai.
 catholic dharm ko angrezi main "caseolicysm" bulaayaa jaataa he. isamen 'ji' ke uccharan or isapar lagi 'o' kii maatra ke uccharan par dhyaan den. angrezi main sangathit catholic dharm ko "catholic carch" bhi bulaayaa jaataa he. yah gaur-talab baat he ki yadhyapi "carch" shabd kaa arth "girizaa" hota he, "catholic carch" kaa arth "sampoorn catholic dharmik samudaay" bhi hota he.
 catholic maanate hai ki unka dharmik sanghathan aarambhik isai sanghathan ke rivaayat ko jari rakhata he or uskaa ekmaatr vaaris he. ve maanate hai ki unki prarthana ritiyon main jo roti or madiraa kaa paan kiya jaataa he vah dharmik arth main isa messiah kaa maas or rakt ban jate hai jinhen prarthana karne vaale grahan karte hai. protestanton kii ritiyon main aisa nahin hota. catholic pope ko isai dharm kaa prithvi par param adhyaksh maanate hai jo ki protestant nahin maanate. is dharmik sanghathan main har padri ke upar ek us se ucch koti kaa padri hota he or ant main sabhi ke upar pope hota he. catholic mat main padariyon ko vivaah karne kii anumati nahin he or unhen aaajeevan brahmacharya kaa paalan karnaa hota he. kuch striyaan bhi apana jivan dharm ke naam kar detii hai or aaajeevan kunwari rahati hai. inhen "nan" kaha jaataa he. jab yah nan banane kii shapath letin hai to ek aupchaarik samaaroh main vivaah ke vastra dhaaran kiye inkaa "isa se vivaah" rachaaya jaataa he. catholic sanghathanon dwaara chalaaye gaye paathshaalaon main aksar yahi nanen adhyapikas hua karti hai.
 catholic dharm main kuch bhakton ko aupchaarik rup se santon kaa darja diya jaataa he or catholicon ko anumati he ki ve inaki puja kar saken. bahut se catholic deshon main kisi sthaneey catholic sant ko bahut maanya samajha jaataa he, jaise kii ireland main "sant patric" ko or poland main "sant stanislause" ko. inhen un rashtron kaa "paalak sant" kaha jaataa he. catholic vishwaas main mariyam ko bahut hi poojaneey sant mana jaataa he. catholic striyon main "meri", "maaria" or "mariyam" jaise naam aam hai or catholic vidyalayon main "saint meri" jaise naam bhi aksar dekhe jate hai. "aave maaria" naam kaa latini bhashaa kaa stuti-gaan catholic samudaayon main kaafii lokapriya he. catholic nazariye main aisi dharmik hastiyon ko kari puja ishwar ko praapt hoti hai or is se dharm aam janata ke sameep aata he. protestant drushtikon is se vipareet he or usamen aksar sant-pratha ko europe kii pracheen gair-isai rivaajon kaa ek chupa rup mana jaataa he jisamen bahut se devi-devataaon hua karte the.
