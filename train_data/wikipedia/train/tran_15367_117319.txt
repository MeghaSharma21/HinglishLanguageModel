 dow ani bessent agrani aadhyatmik, thiosophist, mahila adhikaron kii samarthak, lekhak, vaktaa evam bharat-premi mahila thim. san 1917 main ve bhartiya rashtriya congress kii adhyaksha bhi baniin.
 dow ani bessent kaa janm landan shahar main 1847 main hua. inke pita angrej the. pita peshey se doctor the. pita kii doctori peshey se alag ganit evam darshan main gahari ruchi thi. inaki mata ek adarsh yris mahila thim. dow bessent ke upar inke mata pita ke dharmik vichaaron kaa gaharaa prabhaav tha. apane pita kii mrityu ke samay dow bessent maatr paanch varsh kii thi. pita kii mrityu ke baad dhanabhav ke kaaran inaki mata inhen hero le gai. vahaan miss merriott ke sangrakshan main inhone shiksha praapt kii. miss merriott inhen alpaayu main hi france tathaa germany le gai tathaa un deshon kii bhashaa sikhin. 17 varsh kii aayu main apni maan ke paas waapas aa gayi. yuvavastha main inkaa parichay ek yuva padri se hua or 1867 main usee reverend frank se ani bud kaa vivaah bhi ho gaya. pati ke vichaaron se asamanta ke kaaran daampaty jivan sukhmay nahin rahaa. sankuchit vichaaron vaala pati asaadhaaran vyaktitv sampann swatantra vichaaron vaali aatm-vishwasi mahila ko saath nahin rakh sake. 1870 tak ve do bacchon kii maan ban chuki thim. ishwar, bible or isai dharm par se unki aasthaa dig gai. padri-pati or patni kaa paraspar nirvaah kathin ho gaya or antatogatva 1874 main sambandh-viched ho gaya. talaak ke pashchaat ani bessent ko gambheer aarthik sankat kaa saamana karnaa padaa or unhen swatantra vichaar sambandhi lekh likhakar dhanoparjan karnaa padaa.
 dow bessent isi samay charles vredla ke sampark main ai. ab vah sandehwaadee ke sthaan par ishwarwadi ho gai. kanoon kii sahaayta se unke pati donon bacchon ko praapt karne main safal ho gayi. is ghatana se unhen hardik ksht hua. 
 yah atyant amanviya kanoon he jo bacchon ko unki maan se alag karvaa diya he. main apane du:khon kaa nivaaran dusron ke du:khon ko dur karke karongi or sab anaath evam asahaay bacchon kii maan banuungi.
  dow bessent kathan ko satya karte hue apana adhikansh jivan deen hin anathon kii seva main hi vyateet kiya.
 mahan khyaati praapt patrkaar willian steed ke sampark main aane par ve lekhan evam prakaashan ke kaary main adhik ruchi lene lageen. apana adhikansh samay mazdooron, akaal peediton tathaa jhuggi jhopadiyon main rahane waalon ko suvidha dilaane main vyateet kiya. vah kai varshon tak england kii sarvaadhik shaktishaalee mahila trade union kii secretary raheen. ve apane gyaan evam shakti ko seva ke madhyam se chaaron ore failaana nitant aavashyak samajhati thim. unka vichaar tha ki bina swatantra vichaaron ke satya kii khoj sambhav nahin he.
 1878 main hi unhone pratham baar bharatvarsh ke bare main apane vichaar prakat kiye. unke lekh tathaa vichaaron ne bharatiyon ke man main unke prati sneh utpann kar diya. ab ve bharatiyon ke bich kaary karne ke bare main din-raat sochane lageen. 1883 main ve samaajawaadee vichaardhaara kii ore aakarshith huin. unhone 'socialist difens sanghathan' naam kii sanstha banaai. is sanstha main unki sevaaon ne unhen kaaphi sammaan diya. is sanstha ne un mazdooron ko dand milane se suraksha pradaan kii jo landan kii sadakon par nikalne vaale juluus main hissaa lete the. 1889 main ani bessent thiosophy ke vichaaron se prabhavit huin. unke andar ek shaktishaalee adwitiya or vilakshan bhaashan dene kii kala nihit thi. at: bahut sheeghra unhone apane liye thiosophical sosayadi kii ek pramukh vaktaa ke rup main mahatvapurn sthaan bana liya. unhone sampoorn vishwa ko thiosophy kii shakhaon ke madhyam se ekta ke sutara main baadhane kaa aaajeevan prayaas kiya. unhone bharat ko thiosophy kii gatividhiyon kaa kendra banaaya. unka bharat aagaman 1893 main hua. san 1906 tak inkaa adhikansh samay varanasi main beetaa. ve 1907 main thiosophical sosayadi kii adhyaksha nirvaachit huin. unhone paashchaatya bhautikwaadi sabhyataa kii kadi aalochana karte hue pracheen hindu sabhyataa ko shreshth siddh kiya. dharmik, shaikshanik, saamaajik evam rajnatik kshetra main unhone rashtriya punarjagran kaa kaary prarambh kiya. bharat ke liye raajnneetik swatantraaa aavashyak he is uddeshy kii prapti ke liye unhone 'homerul aandolan' sangathit karke uskaa netritv kiya.
 20 sitambar 1933 ko ve brahmaleen ho gai. aaajeevan varanasi ko hi hriday se apana ghar maanane vaali bessent kii asthiyaan varanasi laai gayin or shaanti-kunj se nikle ek vishaal jan-samooh ne un apsheshon ko sasamman sursari ko samarpit kar diya.
 dow bessent ke jivan kaa moolmantra tha 'karm'. vah jis siddhanth par vishwaas karatin use apane jivan main utaar kar upadesh deteen. ve bharat ko apni mathrubhumi samajhati thim. ve janm se irish, vivaah se angrej tathaa bharat ko apana lene ke kaaran bhartiya thim. tilak, jinna evam mahatma gandhi tak ne unke vyaktitv kii prashansa kii. ve bharat kii swatantraaa ke naam par apana balidaan karne ko sadaiv tatpar rahati thim. ve bhartiya varna vyavastha kii prashansak thim. parantu unke saamne samasya thi ki ise vyavhaarik kaise banaaya jaay taaki saamaajik tanaav kam ho. unki manyata thi ki shiksha kaa samuchit prabandh hona chahie. shiksha main dharmik shiksha kaa samavesh ho. aisi shiksha dene ke liye unhone 1898 main varanasi main central hindu skool kii sthapana kii. saamaajik buraaiyon jaise bal vivaah, jati vyavastha, vidhwaa vivaah, videsh yatra aadi ko dur karne ke liye unhone 'bros of sarvice' naamak sanstha kaa sanghathan kiya. is sanstha kii sadsyta ke liye aavashyak tha ki use neeche likhe pratigya patr par hastakshar karnaa padataa tha -
 1. main jati panti par aadhaarit chuaachhut nahin karungaa.
 2. main apane putron kaa vivaah 18 varsh se pehle nahin karungaa.
 3. main apni putriyon kaa vivaah 16 varsh se pehle nahin karunga.
 4. main patni, putriyon or kutumb kii anya striyon ko shiksha dilaaunga; kanya shiksha kaa prachaar karungaa. striyon kii samasyaon ko sulajhane kaa prayaas karungaa.
 5. main jan saadhaaran main shiksha kaa prachaar karungaa.
 6. main saamaajik evam raajnneetik jivan main varg par aadhaarit bhed-bhav ko mitaane kaa prayaas karungaa.
 7. main sakriy rup se un saamaajik bandhanon kaa virodh karungaa jo vidhwaa, stri ke saamne aate hai to punarvivaah karti hai.
 8. main kaaryakartaaon main aadhyatmik shiksha evam saamaajik or raajnneetik unnati ke kshetra main ekta laane kaa praytn bhartiya rashtriya congress ke netritv va nirdesan main karunga.
 dow ani bessent kii manyata thi ki bina rajnatik swatantraaa ke in sabhi kathinaaiyon kaa samaadhaan sambhav nahin he.
 dow ani bessent swabhaavat: dharmik pravriti kii mahila thim. unke raajnneetik vichaar kii aadharshila thi unke aadhyatmik evam naitik mulya. unka vichaar tha ki achchhai ke maarg kaa nirdhaaran bina aadhyatm ke sambhav nahin. kalyankari jivan praapt karne ke liye manushya kii ichchhaaon ko daivi ichha ke adheen hona chaiye. raashtra kaa nirmaan evam vikaas tabhi sambhav he jab us desh ke vibhinn dharmon, manyataon evam samskritiyon main ekta sthapit ho. sachche dharm kaa gyaan aadhyatmik chetana dwaara hi miltaa he. unke in vichaaron ko mahatma gandhi ne bhi sweekaar kiya. pracheen bharat kii sabhyataa evam samskruti kaa swaroop aadhyatmik tha. yahi aadhyatmikta us samay ke bharatiyon kii nidhi thi. dow bessent kaa uddeshy tha hindu samaaj evam uski aadhyatmikta main aayi hui vikrutiyon ko dur karnaa. unhone bhartiya punarjanm main vishwaas karnaa shuru kiya. unka nishchit mat tha ki vah pichley janm main hindu thim. vah dharm or vigyaan main koi bhed nahin maanati thim. unka dharmik sahishnutaa main purna vishwaas tha. unhone bhartiya dharm kaa gambheer adhyayan kiya. unka bhagavadgita kaa anuwaad 'thats aan di study of di bhagavadgita' is baat kaa pramaan he ki hindu dharm evam darshan main unki gahari aasthaa thi. ve kaha karti thim ki hindu dharm main itane sampradaayon kaa hona is baat kaa pramaan he ki isamen swatantra bauddhik vikaas ko protsaahan diya jaataa he. ve yah maanati thim ki vishwa ko maarg darshan karne kii kshamta keval bharat main nihit he. ve bharat ke sadiyon se andh vishwaason se grast maanav ko mukt karnaa chaahati thim.
 dow bessent ne nirdhanon kii seva kaa adarsh samaajwaad main dekha. garibi dur karne ke liye unka vishwaas tha ki audyogikaran ho. unhone dekha ki nari ko kisi prakaar kii swatantraaa praapt nahin thi. ve log bhoga kii vastu samajhi jaati thim. is du:khad sthiti se dow bessent kaa hriday dravit ho uthaa. unhone nari suraksha kaa prashn uthaaya or jor dekar kaha ki samaaj main sarvangin vikaas ke liye nari adhikaron ko surakshit karnaa aavashyak he. dow bessent pracheen dharm aadhaarit varna vyavastha kii samarthak thim. varna vyavastha kaa mukhya uddeshy kaary vibhaajan tha jiske anusaar samaaj kaa prayek vyakti apane kaaryon ko karne kii yogyata dwaara brahman, kshatriya, vaisya evam shudra kaa sthaan praapt karata tha. ve kaha karti thim ki mahabharat ke anusaar brahman main shudra ke gun hai to vah shudra he. shudra main agar brahman ke gun hai to vah brahman samajha jaayga. us samay videsh yatra ko adharmik samajha jaataa tha. unhone bataaya ki pracheen aitihaasik tathyon se pataa chalata he ki shyaam, java, sumatra, kamboj, lanka, tibet tathaa china aadi deshon main hindu rajya ke chihn paye gayi hai. at: hindooon kii videsh yatra pramanit ho jaati he. unhone videsh yatra ko protsaahan diye jane kaa samarthan kiya. unke anusaar aadhyatmik buddhi evam shaareerik shakti ke sammishran se raashtra kaa utthan karnaa pracheen bharat kii visheshta rahi he.
 ve vidhwaa vivaah ko dharm maanati thim. unki dharna thi ki praudh vidhwaaon ko chhodkar kishor evam yuvavastha kii vidhwaaon ko saamaajik buraai rokane ke liye vivaah karnaa aavashyak he. ve antarjaatiy vivaahon ko bhi dharm sammat maanati thim. bahu vivaah ko ve nari gaurav kaa apmaan evam samaaj kaa abhishaap maanati thim. kisi bhi desh ke nirmaan main prabud varg kii bhoomika mahatvapurn hoti he. yah prabud varg us desh kii shiksha kaa upaj hota he. at: shiksha vyavastha ko ve atyadhik mahatv detii thim. unhone shiksha paathyakramon main dharmik evam naitik shiksha ko anivaary rup se padhaaye jane tathaa use pracheen bhartiya aadarshon par aadhaarit hone ke liye jor diya. unki dharna thi ki prayek bhartiya ko sanskrit tathaa angreji donon kaa gyaan hona chaiye.
 1913 se 1919 tak vah bhartiya raajnneetik jivan kii agrani vibhootiyon main thim. sitambar 1916 main unhone homerul lig kii sthapana kii or swarajya ke adarsh ko lokapriy banane ke liye prachaar kiya kintu 1919 ke baad ve akeli pad gayi. iskaa taatkaalik kaaran bal gangadhar tilak se unka vivaad hona tha. jab gandhi ji ne apana satyagrah aandolan prarambh kiya to vah bhartiya raajnneeti kii mukhya dhara se or bhi pruthak ho gai. bade durbhaagya kii baat he ki ani bessent ne gandhi ji ke asahyog aandolan kii atyant asanyamit bhashaa main bhartsana karte huye unke aandolan ko krantikari, araajaktaavaadi tathaa ghrinaa or hinsa ko ubhaadne vaala aandolan nirupit kiya tha. gandhi ke darshan evam netritv ko unhone swatantraaa ke maarg main sabase badi baadha bataaya tha. unhone gandhi ji ko aspasht swaraj dekhne vaala or rahasywaadee raajnneetijna bataaya. unhen is baat se sandeh tha ki gandhi ji sachche hriday se pashchaatap, upwas, tapasya aadi main vishwaas karte hai. unhone desh kii janata ko chetavanee di thi ki yadi gandhivaadi pranali ko apanaaya gaya to desh pun: araajaktaa ke khadd main ja giregaa.
 pratibha-sampann lekhika or swatantra vichaarak hone ke naate shrimati ani bessent ne theosophy par kareeb 220 pustakon va lekhon kii baadh laga di thi. 'ajaiks' upnaam se bhi unki lekhnee chali thi. purv-theosophical pustakon evam lekhon kii sankhya lagbhag 105 he. 1893 main unhone apni aatmakatha prakashit kii thi. unki jeevaniparak kritiyon kii sankhya 6 he. unhone keval ek saal ke andar 1895 main solah pustaken or anek pamplate prakashit kiye jo 900 prishthon se bhi adhik the. ani bessent ne bhagavadgita kaa angreji-anuwaad kiya tathaa anya kritiyon ke liye prastaavnaayen bhi likhin. unke dwaara queens haul main diye gayi vyakhyanon kii sankhya praaia: 20 hogi. bhartiya samskruti, shiksha va saamaajik sudhaaron par sambhavat: 48 granthon or pampleton kii unhone rachana kii. bhartiya raajnneeti par kariban 77 pushp khile. unki moulik kritiyon se chaynit lagbhag 28 granthon kaa pranayan hua. samay-samay par 'lucipher', 'da kaamanvil' va 'new india' ke sampadan bhi ani bessent ne kiye. gat shatabdi main prakashit unke prasiddh granth nimnlikhit hai :
 shrimati ani bessent dwaara beesvin shatabdi main kori gayi rachanaaon main nimnlikhit suprasiddh hai-
 is prakaar kul milajula kar kariban 505 granthon va lekhon kii malikaa dow ani bessent ne 'haau india raut for freedom' main bharat ko apni mathrubhumi batalaaya he. 'india : e nesan' naamak jo pustak jabt kar lee gayi thi usamen unhone swytt-shashan kii vichaar dhara pratipaadit kii he. 1917 main najarband kiye jane se pehle sattar varshiya vriddha ne apane bharat ke bhaaiyon or bahanon ko aakhri sandesh diya tha : main vriddha hoon, kintu mujhe vishwaas he ki marane ke pehle hi main dekhuungi ki bharat ko swytt-shashan mil gaya.
