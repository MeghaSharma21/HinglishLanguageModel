 kapler-16 ek dwitara mandal he jis par kapler antariksh yaan dwaara khagolashastri adhyayan kar rahen hai. akaash main yah hans taramandal ke kshetra main padataa he or prithvi se lagbhag 200 prakaash varsh kii duuri par sthit he. iske donon taare ek-duusare se lagbhag 0.22 khagoleey ikaiyon kii duuri par hai. donon hi taare hamaare suraj se chote boune taare hai: inamen se mukhya tara naarangi rang vaala K shrenee kaa tara he or doosraa laal rang kaa M shrenee kaa tara he. sitambar 2011 main vaigyanikon ne ghoshnaa kii ki is mandal main hamaare saura mandal ke shani ke aakaar kaa ek gas daanav grah mila he jo in donon taron kii parikrama kar rahaa he. yah pehla gyaat grah he jo kisi dwitare kii parikrama karata paaya gaya he or iskaa namakaran kapler-16bi kiya gaya he.
 is dwitara mandal ke donon taare is prakaar hai:
 agar kapler-16bi grah par khadaa hua ja saktaa to kabhi akaash main bada naarangi suraj udai hota dikhataa, kabhi chota laal suraj or kabhi donon ek saath. aisa bhi hota ki kabhi ek suraj duusare ke peeche grahan hota. jab vaigyanikon ko is baat kaa gyaan hua to is grah kii tulana foran star wars naamak mashhoor vigyaan katha film se kii gai jisamen ek tatuin naamak grah do surajon ke saath darshaya gaya tha.
 kapler-16bi pathar or gas kaa bana hua he. yah apane do surajon kii ek parikrama lagbhag 229 dinon main puri kar letaa he. mana jaataa he ki is grah par bahut sardi he or taapmaana -70 centegrade se -100 centegrade tak rahata hai.
