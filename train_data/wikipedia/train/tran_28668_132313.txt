 kisi bhi bhashaa ke ang pratyang kaa vishleshan tathaa vivechan vyakaran kehalaata he. vyakaran vah vidya he jiske dwaara kisi bhashaa kaa shuddh bolnaa, shuddh padhanaa or shuddh likhnaa aata he. kisi bhi bhashaa ke likhane, padhane or bolne ke nishchit niyam hote hai. bhashaa kii shuddhta va sundarataa ko banaae rakhane ke liye in niyamon kaa paalan karnaa aavashyak hota he. ye niyam bhi vyakaran ke antargat aate hai. vyakaran bhashaa ke adhyayan kaa mahatvapurn hissaa he.
 kisi bhi "bhashaa" ke ang pratyang kaa vishleshan tathaa vivechan "vyakaran" kehalaata he, jaise ki sharir ke ang pratyang kaa vishleshan tathaa vivechan "sharirshastra" or kisi desh pradesh aadi kaa varnan "bhugol". yani vyakaran kisi bhashaa ko apane aadesh se nahin chalaata ghumata, pratyut bhashaa kii sthiti pravriti prakat karata he. "chalata he" ek kriyaapad he or vyakaran padhe bina bhi sab log ise isi tarah bolte hai; iskaa sahi arth samaj lete hai. vyakaran is pad kaa vishleshan karke batayega ki isamen do avyav hai - "chalata" or "he". phir vah in do avyavon kaa bhi vishleshan karke batayega ki "chalata" or "he" ke bhi apane avyav hai. "chal" main do varna spasht hai; parantu vyakaran spasht karegaa ki "c" main do akshar he "ch" or "a". isi tarah "l" main bhi "l" or "a". ab in aksharon ke tukade nahin ho sakate; "akshar" hai ye. vyakaran in aksharon kii bhi shrenee banayega, "vyanjan" or "swar". "ch" or "l" vyanjan hai or "a" swar. chi, chi or li, lee main swar hai "i" or "i", vyanjan "ch" or "l". is prakaar kaa vishleshan bade kaam kii cheez he; vyarth kaa gorakhdhandha nahin he. yah vishleshan hi "vyakaran" he.
 vyakaran kaa doosraa naam "shabdanushasan" bhi he. vah shabdasambandhi anushaasan karata he - batalaata he ki kisi shabd kaa kis tarah prayog karnaa chahie. bhashaa main shabdon kii pravriti apni hi rahati he; vyakaran ke kehane se bhashaa main shabd nahin chalate. parantu bhashaa kii pravriti ke anusaar vyakaran shabdaprayog kaa nirdesh karata he. yah bhashaa par shashan nahin karata, uski sthitipravriti ke anusaar lokshikshan karata he.
 yadhyapi bahu nadhishe tathaapi path putr vyakaranam.swajano shwajano maabhutsakalan shakalan sakrutshkrut.
  padho taaki 'swajan' 'shwajan' na bane or 'sakal' 'shakal' na bane tathaa 'sakrut' 'shakrut' na ban jaay.)
 sansar main sabase pehle "vyakaran" vidya kaa janm kahaan hua?
 sansar ke bhashavidon ne ekamat se sweekaar kiya he ki is prithvi par uplabdh sahitya main sabase pracheen veda he. rugveda sansar kaa pracheenatam sahitya he. jab koi bhashaa sahitya kii samruddhi se jagamagane lagati he, tab uske vyakaran kii jarurat padati he. "veda" kaisaa mahatvapurn sahitya he, yah isi se samajha ja saktaa he ki ise itane dinon tak manushya ne gale se lagaakar praanon kii tarah isaki raksha kii he. uske prayek mantra ko yathasthit rup main kanthsth rakhana or bahut kuch uski "dhwani" surakshit rakhana saral kaam nahin he. sookhe chane chaba chabaakar tapasvi brahmanon ne vedon kii raksha kii he. tabhi to ve bane rahe.
 veda jaise mahatvapurn sahitya ke vyakaran kii jarurat padi. vyakaran ke sahare sudur desh pradeshon ke gyanpipasu kahin anyatra udbhut sahitya ko samaj sakate hai or anant kaal biit jane par bhi log use samajhane main sakasham rahete hai. veda jaisaa sahitya deshkal kii seemaa main bandhaa rahanevaala nahin he; isliye prabud "dev" janon ne apane raja se prarthana kii-"hamaari bhashaa kaa vyakaran bananaa chahie. aap hamaari bhashaa kaa vyakaran bana den." tab tak vedbhaasha "avyaakruta" thi; use yon hi log kaam main laa rahe the. indra ne "varam" kahkar devon kii prarthana sweekaar kar lee or phir padon ko bich se tod todakar prakruti pratyay aadi kaa bhed kiya-vyakaran ban gaya.
 is prakaar bharat main sabase pehle "vyakaran" vidya kaa janm hua.
 vyakaran se bhashaa kii gati nahin rukati, jaisaa pehle kaha gaya he; or na vyakaran se vah badalati hi he. kisi desh pradesh kaa bhugol kya vahaan kii gatividhi ko roktaa badalata he? bhashaa to apni gati se chalati he. vyakaran uskaa na niamak he, na avarohak hi. haan, sahasron varsh baad jab koi bhashaa kisi duusare rup main aa jaati he, tab vah vyakaran is ke liye anupayogi ho jate he. tab is kaa pruthak vyakaran banegaa. vah purana vyakaran tab bhi bekaar na ho jayega; us puraani bhashaa kaa yatharth parichay detaa rahegaa. yah saadhaaran upyogita nahin he.
 haan, yadi koi kisi bhashaa kaa vyakaran apane agyaan se galat bana de, to vah hi galat hoga. bhashaa uskaa anugaman na karegi or yon us vyakaran ke niyamon kaa ulanghan karne par bhi bhashaa ko koi galat na kah degaa. sanskrit ke ek vaiyaakaran ne "punsu" ke saath "punkshu" pad ko bhi niyambaddh kiya; parantu vah vahiin dharaa rah gaya. kabhi kisi ne "punkshu" nahin likhaa bolaa. panini ne "vishram" shabd sadhu batalaaya; "shram" kii hi tarah "vishram". parantu sanskrit sahitya main "vishram" chalata rahaa; chal rahaa he or chalata rahegaa. bhashaa kii pravriti he. jab panini hi bhashaa ke pravaah ko na roak sake, to dusron kii ginati hi kya.
 vyakaran tathaa bhashavigyaan do shabdashastra hai; donon kaa kaaryakshetra bhinn-bhinn he; par ek duusare ke donon sahyogi hai. vyakaran padprayog maatr par vichaar karata he; jab ki bhashavigyaan "pad" ke mul rup kii utpatti vyutpatti yaa vikaas kii paddati batalaata he. vyakaran yah batalaayegaa ki "na" kaa rup "a" yaa "an" ho jaataa he. vyanjanadi shabdon main "a" or swaradi main "an" hota he - "adwitiya", "anupam". jab nishedh main pradhanta ho, tab samaas nahin hota - ayan brahmano naasti", "asya upama naasti". anyatra "abrahmana: vedadhyayane mandadaraa: santi" or "anupaman kashmirsaundarya drushtam" aadi main samaas hoga; kyonki nishedh vidheyatmak nahin he. vyakaran samaas bataa degaa or kahan samaas thik rahegaa, kahan nahin; yah sab batalaana "sahitya shaastra" kaa kaam he. "na" se vyanjan udhakar "a" rah jaataa he or varnatya se "an" ho jaataa he. isi "an" ko saswar karke "an" rup main "samaas" ke liye hindi ne le liya he - "anhoni", "anjaan" aadi. "na" ke ye vividh rup vyakaran bana nahin detaa; bane banaae roopon kaa vah "anvakhyaan" bhar karata he. yah kaam bhashavigyaan kaa he ki vah "na" ke in roopon par prakaash daale.
 vyakaran batalaayegaa ki kisi dhaatu se "na" bhavvaachak pratyay karke usamen hindi kii sangyavibhakti "aa" laga dene se bhavvaachak sangyaayen ban jaati hai-aana, janaa, uthanaa, baithna aadi. parantu vyakaran kaa kaam yah nahin he ki aa, ja, uth, baith aadi dhaatuon kii vikasapaddati samajhaae. yah kaam bhashavigyaan kaa he. sanskrit main aisi sangyaayen napunsak varg main prayukt hoti hai - aagamanam, gamnam, utthanam, upaveshnam aadi. parantu hindi main puprayog hota he-"aapkaa aana kab hua?" hindi ne puprayog kyon kiya, yah vyakaran na batayega. vah anvakhyaan bhar karegaa -"aisi sangyaayen punwargeey rup rakhti he" bas! yah bataanaa bhashavigyaan kaa kaam he ki aisa kyon hua!
 jab koi bhashaa kisi duusari bhashaa se koi shabd leti he, to use apane shashan main chalaati he - apane vyakaran ke anusaar uski gati niyantrit karti he. hindi kaa "dhoti" shabd angreji main gaya, to vahaan ise angreji vyakaran ko shirodharya karnaa padaa. prayog hota he angreji main - "brinrag avar dhotij". vahaan "dhoti" kaa bahuvachan "dhotiyaan" na chalegaa. "bring avar dhotiyaan" prayog vahaan galat samajha jayega.
 isi tarah angreji kaa "foot" shabd hindi ne liya or apane shashan main rakhaa. angreji main "foot" kaa bahuvachan "feet" hota he; par hindi main angreji vyakaran na chalegaa. prayog hota he - "chaar foot oonchaai", "chaar feet oonchaai" galat he. "oonchaai" bhi galat he; "unchaai" shuddh he. "nichaai unchaai" hota he; "nichai oonchaai" nahin.
 sanskrit main ikarant shabdon ke dwivachan ikarant ho jate hai- "kavi samagtau"; hindi main aisa na hoga. "do kavi aae" kaha jayega. isi tarah sanskrit main "rajdpanti samagtau". hindi main "rajdampati" sarvatra.
 parkeey shabdon ko aatmsaat karne kii yah bhi ek prakriya he ki anamel rup ko kaat chhantakar apane mail kaa bana lenaa. hindi kaa "ganga ji" shabd angreji main gaya; par "genzis" banaakar. angreji "lenturn" shabd hindi ne liya; par "laalaten" banaakar or "hospital" ko "aspataal" banaakar. "hospital" bhi hindi main galat he. "hospital" or "doctor" jaise rup hindi ko grahya nahin. hindi kaa vyakaran niyaman karegaa ki hindi main vah uccharan he hi nahin, jise swar par ulta top rakh kar prakat kiya jaataa he. yahan "master" kii hi tarah doctor" chalata he. haan, nagari lipi main angreji bhashaa likhni ho tab vah ulataa top kaam aayega - da doctor vaaz phulish". isi tarah nagari main farsi jaisi bhashaa likhni ho to "bazaar", "jarurat" aadi rup rahenge; par hindi main neeche bindi na rahegi - "jaruri chizon ke liye bazaar he." urdu ke sher aadi likhane hon to bhi neeche vindi lag jaaegi. shabdon kaa yah rupanirdhaaran vyakaran ke varna prakaran se hoga.
