 november 2009 ke duusare saptaah main jari kii gai is film main ek ashwet america raashtrapati ko yah abhas hota he ki 2112 main is duniya kaa ant ho jayega. lekin jo vaigyanik shodh duniya kii raksha kar sakate hai, ve shodh america main nahin, balki hindustan main hue hai. avaagaman kii badi-badi naukaaen jo logon ko surakshit le ja sakati hai, ve china main banaai gai hai. is saare kaalpanik vaigyanik tamzam or dahalane vaale cinemai prabhaav ke saath kahani kii mukhya antarvastu yah he ki 2012 main america vaishvik satta kaa centre nahin rah gaya he. takat kaa yah pansaa ulat gaya he.
