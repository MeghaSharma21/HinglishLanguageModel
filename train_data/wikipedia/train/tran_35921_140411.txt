 fasebuk massenger ek twarit sandesh seva or software anu-prayog he. yah mul rup se 2008 main fasebuk chat ke rup main viksit kiya gaya tha. company ne 2010 main apni miseging sarvice kaa purnotthana kiya, or baad main agast 2011 main swasampurna ioes or android ap jari kiye. kai varshon se, fasebuk ne vibhinn prakaar ke oparating system par nae ap jari kiye hai. ek samarpit website interfes launch kiya or mukhya fasebuk ap se sandes bhejne kii kaaryakshmata ko alag kar diya, jisase kii sandes bhejne ke liye upyogkartaaon ko swasampurna ap downlod karne kii aavashyaktaa ho.
 fasebuk messanger fasebuk upyogkartaaon ko ek-duusare ko sandesh bhejne detaa he. iske saath hi massenger upyogkartaaon ko ek-se-ek interection or samooh vaartalapon main dhwani kol or video kol karne kii sahuuliyat pradaan karata he. april 2013 main, fasebuk ne apane massenger android ap ke liye ek "chat head" suvidha pesh kii, jo kisi sampark ke profile photo ke saath ek gol iken pradarshit karata he. chat heads ek alag se ikon kii tarah us vayakti ke photo kaa hota he jise aap massej kar rahe hote he. har vayakti ke liye yah alag hota he. isaki saahayata se ham apane phone main duusare ap ko yus karte hue bhi fasebuk massenger kaa upyog kar sakate he. yah ap ekaadhik khaaton kaa samarthan karata hai, vaikalpik and-tu-and ancripshan ke saath vaartalap or "instant game" khilne kii suvidha bhi pradaan karata he. is ap main paise bhejne or parivahan kaa anurodh karne sahit kuch suvidhaayen, sanyukt rajya america tak simit hai.
 disambar 2012 main, fasebuk ne ghoshnaa kii ki android upyogkarta fasebuk acount ke bina ap main sin ap kar sakate hai, keval ek naam or phone number kii aavashyaktaa hogi. oktober 2013 main, fasebuk ne upyogkartaaon ke liye or ek suvidha pradaan kii is suvidha ke anusaar upyogkarta unhen bhi sandes bhej sakate he jo unke mitro kii soochi main upasthit naa ho basrte unke phone kaantect main ek duusare kaa number upasthit ho. june 2015 main, fasebuk ne ek purnotthana sthaan sajhakaran shuru kiya. upyogkarta "sthaan" batan par tap karte hai or phir kisi bhi sthaan ko ingit karne kii kshamta ke saath ek nakshaa dikhaaya jaataa he, bhale hi upyogkarta swayan jagah par maujuud na ho. march 2017 main, yah live sthaan sajhakaran shuru kiya gaya, upyogkartaaon ko asthaayee rup se ek sthaan yaa mitra ke samooh ke saath apane sthaan ko ek ghante ke liye saajha karne detaa he.
 25 march, 2015 ko fasebuk eff 8 sammelan main, fasebuk ne massenger main kai mahatvapurn badlaavon kii ghoshnaa kii. massenger upyogkartaaon ko vyavsaayon ke saath sahabhaagita shuru karne, soochnaaon ko praapt karne, notification praapt karne, or company ke graahak seva pratinidhiyon ke saath vyaktigat vaartalap karne kii suvidha uplabdh karai jaaegi. upyogkarta massenger ke andar sangat tisare paksh ke ap ko bhi kholane main sakasham honge, jaise movie tikat seva yaa giff jenerator, or phir un vivaranon ko anya chat pratibhaagiyon ke saath saajha kar sakenge.
 mukhya fasebuk ap se alag hone ke baad, massenger ke paas april 2015 main 600 million upyogkarta the, jo june 2016 main 900 million, july 2016 main 1 arab or april 2017 main 1.2 arab tak bad gaya.
