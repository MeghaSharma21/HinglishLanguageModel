 taraghar yaa taramandal yaa nakshatralay ek aisa bhawan hota he jahaan khagoliki va nite ski vishyak gyanavardhak va manoranjak kaarykram prastut kiye jate hai. taraghar kii pahchaan aksar uski vishaal gumbadnuma projection screen hoti he. bharat main 30 taraghar hai. inamen se chaar, jo kramshah mumbai, nai dilli, bangalore va elahabaad main sthit hai, jawaharlal nehru ke naam se jane jate hai. chaar taraghar birla gharaane dwaara poshit hai jo kolkata, chennai, hyderabad va jaipur main hai. sitambar 1962 main prarambh kolkata sthit em pi birla taraghar desh kaa pehla taraghar he.
 grahaghar us ghar ko kehete hai jisamen kritrim rup se grahanakshatron ko dikhalaane kaa prabandh rahata he. isaki gumbajanuma chat ardhgolakaar hoti he, jise ghvaninirodhak kar diya jaataa he. yahi grahanakshatron ke prakashabimbon ke liye parde kaa kaam karti he. iske madhya main bijli se chalanevaala ek prakshepak pahiedaar gaadi par sthit rahata he. iske chaaron ore darshakon ke baithne kaa prabandh rahata he. yadhyapi isamen khagol sambandhi kai gatividhiyaan dikhalaai jaati hai, tathaapi iskaa naam grahaghar isaliye padaa ki pehle pahal iskaa prayog grahon kii gatividhi dikhalaane ke liye kiya gaya tha.
 kai shatabdiyon se suryakendrik grahagatiyon ko kritrim rup se dikhalaane kaa prayaas kiya jaataa rahaa he. 1682 i. main hygange ne is prakaar kaa ek yantra banaaya tha, jiskaa naam orary ke arl ke naam par orary rakhaa gaya tha. 1913 i. main zaayas ne iskaa ek utkrisht namoona taiyaar kiya, jo germany ke munis sangrahalay main vidyaman he. isamen golakaar diwaar main chote chote balbon se raashichakr kii rashiyaan banaai gai hai. darshak ko ek ghoomte pinjre main baitha diya jaataa he or use prithvi kii kaksha main ghumaya jaataa he. usamen bane jharokhe se vah raashichakr ko ghoomte dekhtaa he. iske baad doctor borsfeld ke suzav par zaayas ne hi aadhunik grahaghar kaa nirmaan kiya.
 iskaa prakshepak grahanakshatron kii vividh gatividhiyon ko dikhalaanevaale upkarnon se susajjit rahata he. iskaa aakaar vyayam ke upkaran, dambel, kii tarah haata he. pehle pahal jo yantra bana tha uskaa mukhya aksh akshansh ek par sthir rakhaa gaya tha. ab jo yantra banate hai, uske mukhya aksh ko swechhapurvak apane sthaan ke akshansh par sthir kiya ja saktaa he. yah yantra bijli kii motor se chalata he, jisamen dantedaar chakron kii sahaayta se vibhinn prakaar kii gatiyaan utpann kii ja sakati hai. aavashyaktaa ke anusaar iske prakshepak ko vibhinn dishaao main chalaaya ja saktaa he. isaki sheeghra or mand gatiyon ko swichon se niyantrit kiya jaataa he. prakshepak main bijli ke balb rahete hai. upar se yah film yaa tambe ke plate se dhakaa rahata he, jisamen chote bade saikadon chhed rahete hai. ye nakshatron ke saapeksh aakaar ke hote hai tathaa ek duusare se saapeksh duriyon par sthit hote hai. inase chhitakkar jab bijli kaa prakaash ardhavritakar chat par padataa he tab vaastavik akaash kaa drishy upasthit ho jaataa he. akashganga ko dikhaane ke liye negative photograph kaa prayog kiya jaataa he. grahon ko dikhalaane ke liye ek vishesh prakshepak rahata he, jisamen raashichakr kii rashiyaan bani rahati hai. grahon ko dikhalaane ke liye prakaash ko prithvi kii viruddh disha main prakshipt kiya jaataa he. grahakakshaon evam prithvi kii kaksha dwaara bane konon ko sookshmata se dikhaaya jaataa he. dirghavrittakar kakshaon ke liye utkendre vritton kaa prayog kiya jaataa he. chandramaa kii kalaon ko dikhalaane ke liye prakashanirodhak kaa prayog kiya jaataa he. vishesh grahanakshatron ke prakaash ko kam yaa adhik dikhaane ke liye vishesh prakshepak lage rahete hai. nakshatron kii chamak swaabhaavik kii apeksha adhik dikhaai jaati he, jisase surya kii chakachaundh se aanevaale darshakon ko unhen pahchaanane main kathinaayee na ho. surya ke prakhar prakaash ko dikhaanaa sambhav nahin. isse laabh hi hota he, kyonki surya ke saath nakshatron ko bhi dekha ja saktaa he. raatri main nakshatron main adhik chamak dikhalaai detii he, kintu jab surya udit ho jaataa he to unhen dhoomil dikhalaayaa jaataa he. grah nakshatron ke udai yaa ast ke samay kshitij se chhitakati kirnon kaa prakaash dikhalaai padataa he. kshitij ke sameep grah nakshatron kaa prakaash maddhim dikhalaayaa jaataa he, jisase vaataavaran kaa prabhaav dikhalaai de sake. grah swaabhaavik gatiyon se kabhi vakr, kabhi margi gati se chalate dikhalaai padate hai. ayan gati ko bhi dikhalaane kaa prabandh rahata he.
 yantra kii gati ko aavashyaktaanusaar mand yaa teevr kiya ja saktaa he. din ko paanch second se chaar minute tak kaa dikhalaayaa ja saktaa he. is prakaar grah nakshatron kii jin gatividhiyon kaa vaastavik vedh karne ke liye saikadon varsho ke kathin parishram kii aavashyaktaa padati he unhen ek dedh ghante main dekha ja saktaa he. vyaakhyaata ke paas ek pruthak prakshepak rahata he, jisase tir ke aakaar kaa suchak chinh kisi bhi sthaan par prakshipt karke vahaan par vidyaman grah nakshatron kii ore dhyaan aakrisht kiya ja saktaa he or unki visheshtaayen batalaai ja sakati hai. is prakaar grahaghar drishy vidhi se jyotish kii shiksha dene kaa uttam saadhan he.
 grahagharon kaa prachaar sabase pehle germany main hua. america kaa sarvapratham 'edler' grahaghar chikagon main bana tha. ab to philadelphia, neuyark, las angeles aadi bahut se sthanon main grahaghar ban gaye hai. bharat main abhi tak grahagharon kaa vishesh prachaar nahin hua. abhi yahan keval chaar grahaghar hai. inamen ek birla grahaghar kalkatte main he. shesh teen lakhanu vishvavidhyalay; rashtriya bhautik prayogshaala, nai dilli, tathaa birla shikshasmiti, pilaani, main he. inamen kalakatta kaa birla grahaghar bharat main apane dhang kaa pratham tathaa asia main vishaltam he. iskaa nirmaan birla shiksha trust ne 23 lakh rupye kii laagat se kiya he. yah chaurangi tathaa theatre road ke sangam par sthit he. isamen 500 darshak baith sakate hai tathaa 250 atirikt darshakon ke baithne kaa prabandh kiya ja saktaa he. iske bhitari gumbaj kaa vyas 75 foot he. yah gumbaj dhaatu kii chadar se bani he tathaa isamen 5 karod se adhik sookshm chhidr hai, jinase isamen se keval naganya dhwani hi pratidhwanit ho sakati he. upar se yah 82 foot vyas ke sankendrik khokhale kancreet se bane gumbaj se dhakaa he. donon gumbajon ke bheetar ke khokhale bhaag ko kaanch ke reshon tathaa tapanirodhak takhton se bhar diya gaya he. janata ke liye iskaa udghaatan 29 sitambar 1962 ko hua tha.
 isamen uttari tathaa dakshini golardh ke kisi bhi sthaan se drishy raatri ke akaash kaa nakshatron, taramandalon tathaa anya akashiya pindon ke saath dikhalaayaa ja saktaa he. isamen 4,000 varsho ke bheetar ke kisi bhi bhoot yaa bhavishya ke din main honevaali akaash kii nakshatrasthiti ko vishuv-ayan-gati ke saath dikhalaanaa sambhav he. iske dwaara dhoomaketu, ulkaaye, kritrim upgrah, chal varg ke algul tathaa mira nakshatron ko dikhaaya ja saktaa he. isamen lage sahaayak upkarnon tathaa slidon ke dwaara doordarshee main drishy, akashiya pindon sareekhe, akashiya pindon ko prakshepit kiya ja saktaa he. surya tathaa chandragrahan kii vibhinn sthitiyon tathaa shmit ke nidarshan kaa soramandal dikhalaayaa ja saktaa he. is grahaghar main pradarshan 45 minute tak hota he.
