 bharat ke pashchimi tat par sthit mumbai, bhartiya rajya maharashtra kii rajdhani he. isaki anumaanit jansankhya 3 karod 29 lakh he jo desh kii pehali sarvaadhik aabaadi vaali nagari he. iskaa gathan lava nirmit saat chote-chote dwipon dwaara hua he evam yah pul dwaara pramukh bhu-khand ke saath judaa hua he. mumbai bandargah bharatvarsh kaa sarvshereshth saamudrik bandargah he. mumbai kaa tat kataa-fata he jiske kaaran iskaa potashray prakritik evam surakshit he. europe, america, africa aadi pashchimi deshon se jalmaarg yaa vayumarg se aanevaale jahaaj yatri evam paryatak sarvapratham mumbai hi aate hai isliye mumbai ko bharat kaa praveshdwar kaha jaataa he.
 mumbai bharat kaa sarvavrihattam vanijyik kendra he. jisaki bharat ke sakal gharelu utpaada main 5% kii bhagidaari he. yah sampoorn bharat ke audyogic utpaada kaa 25%, nauvahan vyapaar kaa 40%, evam bhartiya arth vyavastha ke puunji lenden kaa 70% bhagidaar he. mumbai vishwa ke sarvocch das vanijyik kendron main se ek he. bharat ke adhikansh bank evam saudagari karyaalayon ke pramukh karyaalay evam kai mahatvapurn aarthik santhaan jaise bhartiya reserve bank, bombay stock exange, neshnal staock exange evam anek bhartiya companiyon ke nigamit mukhyalay tathaa bahurashtriya companiyaan mumbai main avasthit hai. isliye ise bharat kii aarthik rajdhani bhi kehete hai. nagar main bharat kaa hindi chalchitr evam doordarshan udyog bhi he, jo bollywood naam se prasiddh he. mumbai kii vyavsaayik aportunity, va ucch jivan str puure bharatvarsh bhar ke logon ko aakarshith karti he, jiske kaaran yah nagar vibhinn samaajon va samskritiyon kaa mishran ban gaya he. mumbai pattan bharat ke lagbhag aadhe samudri maal kii awajahi karata he.
 "mumbai" naam do shabdon se milakar bana he, mumba yaa maha-amba – hindu devi durga kaa rup, jinka naam mumba devi he – or ai, "maa" ko marathi main kehete hai. purv naam baanmbe yaa bombay kaa udgam solahavin shatabdi se aayaa he, jab portugali log yahaan pehle-pahal aaye, va ise kai naamon se pukaara, jisane antatah bombai kaa rup likhit main liya. yah naam abhi bhi portugali prayog main he. satrahavin shatabdi main, british logon ne yahaan adhikaar karne ke baad, iske purv naam kaa anglikaran kiya, jo bombai bana. kintu marathi log ise mumbai yaa mambai va hindi va bhashi log ise bombay hi bulaate rahe. iskaa naam aadhikarik rup se san 1995 main mumbai bana.
 bombai naam multah portugali naam se niklaa he, jiskaa arth he "acchhee khadi" yah is tathy par aadhaarit he, ki bom kaa portugali main arth he acha, va angrezi shabd be kaa nikatavarti portugali shabd he baia. saamaanya portugali main good be kaa rup he: boa bahia, jo ki galat shabd bom bahia kaa shuddh rup he. haa solahavin shatabdi kii portugali bhashaa main choti khadi ke liye bam shabd he.
 anya sutron kaa portugali shabd bombam ke liye, bhinn mul he. José Pedro Machado's Dicionário Onomástico Etimológico da Língua Portuguesa bataata he, ki is sthaan kaa 1516 se pratham portugali sandarbh kya he, benmajambu yaa ten-miyambu, miambu yaa "MAIAMBU"' mumba devi se niklaa hua lagata he. ye vahi mumba devi hai, jinke naam par mumbai naam marathi log lete hai. isi shatabdi main mombaiyen kii vartanee badali or vah mombaiem bana or antatah solahavin shatabdi main bombaiem ubhara, jaisaa gasper correia ne lendas da india  main likhaa he. 
 kandiwali ke nikat uttari mumbai main mili pracheen avshesh sanket karte hai, ki yah dweep samooh pashaan yug se basaa hua he. maanav aabaadi ke likhit pramaan 250 i.pus tak milte hain, jab ise heptanesia kaha jaataa tha. teesri shatabdi i.pus. main ye dweepasmooh maury samrajya kaa bhaag bane, jab buddha samraat ashok mahaan kaa shashan tha. kuch shuruaati shatabdiyon main mumbai kaa niyantran satvaahan samrajya va indo-sithian western satrap ke bich vivaadit he. baad main hindu silhara vansh ke raajaaon ne yahaan 1343 tak rajya kiya, jab tak ki gujarat ke raja ne unpar adhikaar nahin kar liya. kuch puraatan namoonay, jaise eliphanta gufaaen va balakeshwar mandir main is kaal ke milte hai.
 1534 main, portugaliyon ne gujarat ke bahadur shah se yah dweep samooh hathiyaa liya. jo ki baad main charles dwitiya, england ko dahej swaroop de diye gayi. charles kaa vivaah catherine de bergenza se hua tha. yah dweepasmooh 1668 main, british east india company ko maatr das pound prati varsh kii dar par patte par de diye gayi. company ko dweep ke purvi chor par gaharaa harbar mila, jo ki upmahadweep main pratham pattan sthaapan karne ke liye atyottam tha. yahaan kii jansankhya 1661 kii maatr das hajaar thi, jo 1675 main badhkar saath hajaar ho gayi. 1687 main east india company ne apane mukhyalay surat se sthanantarit kar yahaan mumbai main sthapit kiye. or antat nagar bombai presidency kaa mukhyalay ban gaya.
 san 1817 ke baad, nagar ko vrahat paimaane par civil kaaryon dwaara punaroddhar kiya gaya. isamen sabhi dwipon ko ek jude hue dweep main jodne kii pariyojna mukhya thi. is pariyojna ko hornby vellard kaha gaya, jo 1845 main purna hua, tathaa puraa 438bsp;kimi² niklaa. san 1853 main, bharat kii pratham yatri railway line sthapit hui, jisane mumbai ko thane se joda. amareeki nagar yuddh ke dauraan, yah nagar vishwa kaa pramukh sooti vyavsaay bazaar bana, jisase isaki arth vyavastha majboot hui, saath hi nagar kaa str kai guna uthaa.
 1869 main suez nahar ke khulne ke baad se, yah arab sagar kaa sabase bada pattan ban gaya. agle tees varshon main, nagar ek pradhan naagarik centre ke rup main viksit hua. yah vikaas sanrachana ke vikaas evam vibhinn sansthaanon ke nirmaan se paripurna tha. 1906 tak nagar kii jansankhya das lakh billian ke lagbhag ho gayi thi. ab yah bharat kii tatkaaleen rajdhani kalakatta ke baad bharat main, duusare sthaan sabase bada shahar tha. bombai presidency kii rajdhani ke rup main, yah bhartiya swatantraaa sangram kaa aadhaar bana rahaa. mumbai main is sangram kii pramukh ghatana 1942 main mahatma gandhi dwaara chhedaa gaya bharat chodo andolan tha. 1947 main bhartiya swatantraaa ke uparaant, yah bombai rajya kii rajdhani bana. 1950 main uttari ore sthit sailset dweep ke bhaagon ko milaate hue, yah nagar apni vartmaan simaaon tak pahunchaa.
 1955 ke baad, jab bombai rajya ko punarvyavasthit kiya gaya or bhashaa ke aadhaar par ise maharashtra or gujarat rajyon main baanta gaya, ek maang uthi, ki nagar ko ek swytt nagar-rajya kaa darja diya jaye. haalanki sanyukt maharashtra samiti ke andolan main iskaa bharpoor virodh hua, va mumbai ko maharashtra kii rajdhani banane par jor diya gaya. in virodhon ke chalate, 105 log police golibari main maare bhi gayi or antatah 1 may, 1960 ko maharashtra rajya sthapit hua, jisaki rajdhani mumbai ko banaaya gaya.
 1970 ke dashak ke ant tak, yahaan ke nirmaan main ek sahasaavriddhi hui, jisane yahaan aavak pravaasiyon kii sankhya ko ek bade ank tak pahunchaaya. isse mumbai ne kalakatta ko jansankhya main pachhad diya, va pratham sthaan liya. is antahpravaah ne sthaneey marathi logon ke andar ek chintaa jagaa di, jo ki apni samskruti, vyavsaay, bhashaa ke khone se ashankit the. bala sahib thakare dwaara shiv sena party banaayi gayi, jo marathiyon ke hit kii raksha karne hetu bani thi. nagar kaa dharm-nirpeksh sutara 1992-93 ke dangon ke kaaran chhin-bhinn ho gaya, jisamen bade paimaane par jaan va maal kaa nuksaan hua. iske kuch hi maheenon baad 12 march,1993 ko shrunkhalabaddh bam visphoton ne nagar ko dahala diya. inamen pure mumbai main sankadon log maare gayi. 1995 main nagar kaa punarnamakaran mumbai ke rup main hua. yah shivasena sarkaar kii british kaaleen naamon ke aitihaasik va sthaneey aadhaar par punarnamakaran niti ke tahat hua. yahaan haal ke varshon main bhi islamic ugravadiyon dwaara aatankwaadi hamale hue. 2006 main yahaan train visphot hue, jinamein do sau se adhik log maare gayi, jab kai bam mumbai kii local trainon main fate.
 mumbai shahar bharat ke pashchimi tat par konkan tateey kshetra main ulhas nadi ke muhane par sthit he. isamen sailaset dweep kaa aanshik bhaag he or shesh bhaag thane jile main aate hai. adhikansh nagar samudratal se jaraa hi ooncha he, jisaki ausat oonchai 10 me se 15 me ke bich he. uttari mumbai kaa kshetra pahari he, jiskaa sarvocch sthaan 450 me par he. nagar kaa kul kshetrafal 603 ki.me² he.
 sanjay gandhi rashtriya udyaan nagar ke sameep hi sthit he. yah kul shahari kshetra ke lagbhag chhathwein bhaag main bana hua he. is udyaan main tendue ityadi pashu abhi bhi mil jate hai, jabaki jatiyon kaa viluptikaran tathaa nagar main awaas kii samasya sar uthaaye khadi he.
 bhatsa baandh ke alaava, 6 mukhya jhilein nagar kii jalaapurti karatin hai: vihaar jhil, vaitarna, apper vaitarna, tulsi, tans va powai. tulsi evam vihaar jhil boriwali rashtriya udyaan main shahar kii nagarpalika seemaa ke bheetar sthit hai. powai jhil se keval audyogic jalapurti kii jaati he. teen choti nadiyaan dahisar, poiser evam ohivada udyaan ke bheetar se nikalatin hai, jabaki mithi nadi, tulsi jhil se nikalati he or vihaar va powai jhiilon kaa badha hua jal le leti he. nagar kii tatarekha bahut adhik niveshikaon se bhari he. sailaset dweep kii purvi ore daldali ilaaka he, jo jaevbhinnataaon se paripurna he. pashchimi chor adhiktar retila yaa patharilaa he.
 mumbai kii arab sagar se sameeptha ke khaaran shahari kshetra main mukhyatah retili baaluu hi milti he. upnagareey kshetron main, mitti adhiktar aluvial evam dheledaar he. is kshetra ke neeche ke pathar kaale dackhin besalt va unke kshareey va amleey parivartan hai. ye antim cretecius evam aarambhik eosin kaal ke hai. mumbai sizmik active zone he. jiske kaaran is kshetra main teen sakriy folt line hai. is kshetra ko tritiy shrenee main vargeekrut kiya gaya he, jiskaa arth he, ki richter paimaane par 6.5 tivrata ke bhucamp aa sakate hai.
 ushnkaribandheey kshetra main arab sagar ke nikat sthit mumbai kii jalwaayu main do mukhya rituen hai: shushk evam ardra ritu. ardra ritu march evam oktober ke bich aati he. iskaa mukhya lakshan he ucch ardrata va tapaman lagbhag 30 °se. se bhi adhik. june se sitambar ke bich monsoon varshaaen nagar bhigotin hai, jisase mumbai kaa vaarshik varsha str 2,200 millimetre tak pahunchataa he. adhiktam ankit vaarshik varsha 1954 main 3,452 millimetre thi. mumbai main darj ek din main sarvocch varsha 944 millimetre 26 july,2005 ko huyi thi. november se farvari tak shushk mausam rahata he, jisamen madhyam ardrata str bana rahata he, va halkaa garm se halkaa thanda mausam rahata he. janvari se farvari tak halki thand padati he, jo yahaan aane vaali thandi uttari hawaaon ke kaaran hoti he.
 mumbai kaa vaarshik taapmaana ucchtam 38 °se. se nunatam 11 °se. tak rahata he. ab tak kaa record sarvocch taapmaana 43.3 °se. tathaa 22 janvari,1962 ko nayunatam 7.4 °se. rahaa.. haalanki 7.4 °se. yahaan ke mausam vibhaag ke do main se ek stesan dwaara ankit nunatam taapmaana kanheri gufaaen ke nikat nagar kii simaaon ke bheetar sthit stesan dwaara nunatam taapmaana 8 farvari,2008 ko 6.5 °se. ankit kiya gaya.
 mumbai bharat kii sabase badi nagari he. yah desh kii ek mahatvapurn aarthik kendra bhi he, jo sabhi factory rojgaron kaa 10%, sabhi iskar sangrah kaa 40%, sabhi seemaa shulk kaa 60%, kendriya rajasav kaa 20% va bharat ke videsh vyapaar evam 40 billian nigamit karon se yogadan detii he. mumbai kii prati-vyakti aay 48,954 he, jo rashtriya ausat aay kii lagbhag teen guna he. bharat ke kai bade udyog tathaa chaar fortune global 500 companiyaan bhi mumbai main sthit hai. kai videshi bank tathaa sansthaanon kii bhi shakhaaen yahaan ke vishwa vyapaar centre kshetra main sthit hai. san 1980 tak, mumbai apane kapadaa udyog va pattan ke kaaran sampannataa arjeet karata tha, kintu sthaneey arth-vyavastha tab se ab tak kai guna sudhar gai he, jisamen ab abhiyantriki, ratna vyavsaay, health-care evam soochna praudyogiki bhi sammilit hai. mumbai main hi bhabha anvik anusandhan centre bhi sthit he. yaheen bharat ke adhikansh vishisht takneekee udyog sthit hai, jinke paas aadhunik audyogic aadhaar sanrachana ke saath hi apaar maatra main kushal maanav sansaadhan bhi hai. aarthik companiyon ke ubharate sitare, aiyarospes, optical ejineering, sabhi prakaar ke computer evam electronic upkaran, jalpot udyog tathaa punarnavinikrut urja strot tathaa shakti-udyog yahaan apana alag sthaan rakhte hai.
 nagar ke kaaryakshetra kaa ek bada bhaag kendra evam rajya sarkari karmchaaree banaate hai. mumbai main ek badi maatra main kushal tathaa akushal va ardh-kushal shramikon kii shakti he, jo praathamikta se apana jivan yaapan taxi-chaalak, pheriwale, yantric va anya blue collar kaaryon se karte hai. pattan va jahajrani udyog bhi pratyaksh va apratyaksh rup se dheron karmchaariyon ko rojgaar detaa he. nagar ke dharavi kshetra main, yahaan kaa kooda punarchakran udyog sthapit he. is jile main anumaanit 15,000 ek-cameraa factriyaan hai.
 media udyog bhi yahaan kaa ek bada niyokta he. bharat ke pradhan doordarshan va upgrah tantrajaal, va mukhya prakaashan grih yaheen se chalate hai. hindi chalchitr udyog kaa kendra bhi yaheen sthit he, jisase prati varsh vishwa kii sarvaadhik filmein release hoti hai. bollywood shabd baanmbe va hollywood ko milakar nirmit he. marathi doordarshan evam marathi film udyog bhi mumbai main hi sthit he.
 shesh bharat kii tarah, isaki vanijyik rajdhani mumbai ne bhi 1991 ke sarkari udaarikaran niti ke chalate aarthik oochaal ko dekha he. iske saath hi 1990 ke madhya dashak main soochna praudyogiki, niryaat, sevaayen va bi pi o udyogon main bhi utthan dekha he. mumbai kaa madhyam-vargeey naagarik jahaan is oochaal se sarvaadhik prabhavit hua he vahiin wo isaki pratikriya swaroop upabhokta oochaal kaa karta bhi he. in logon kii upravarti gatishiltaa ne upbhokton ke jivan str va vyay kshamta ko bhi uchhaala he. mumbai ko vittiya bahaav ke aadhaar par mastercard worldwide ke ek surveykshan main; vishwa ke das sarvocch vaanijya kendron main se ek gina gaya he.
 mumbai main do pruthak kshetra hai: nagar evam upnagar, yahi maharashtra ke do jile bhi banaate hai. shahari kshetra ko praayah dweep nagar yaa iland city kaha jaataa he.nagar kaa prashasan brihanmumbai nagar nigam  ke adheen he, jisaki karypalak adhikaar nagar nigam ayukta, rajya sarkaar dwaara niyukt ek ai e es adhikari ko diye gaye hai. nigam main 227 parshad hai, jo 24 nagar nigam vaardon kaa pratinidhitiv karte hai, paanch namankit parshad va ek mahayor hai. nigam naagarik suvidhaon evam shahar kii avasanrachana aavashyaktaaon ke liye prabharee he. ek sahaayak nigam ayukta prayek ward kaa prashasan dekhtaa he. parshadon ke chunaav hetu, lagbhag sabhi raajnneetik partiyaan apane pratyaashi khadey karatin hai. mumbai mahanagareey kshetra main 7 nagar nigam va 13 nagar parishad hai. bi em si ke alaava, yahaan thane, kalyaan-dombhivali, navi mumbai, mira bhayandar, bhiwandi-nizampur evam ulhasanagar kii nagarmahapalikaayen va nagarpalikaayen hai.
 greater mumbai main maharashtra ke do jile banate hai, prayek kaa ek jiladhyaksh he. jiladhyaksh jile kii sampatti lekh, centre sarkaar ke rajasav sangrahan ke liye uttaradaayi hota he. iske saath hi vah shahar main hone vaale chunaavon par bhi nazar rakhata he.
 mumbai police kaa adhyaksh police ayukta hota he, jo ai pi es adhikari hota he. mumbai police rajya grih mantralay ke adheen aati he. nagar saat police zone va satraa yatayaat police zone main banta hua he, jinamein se prayek kaa ek police upayukta he. yatayaat police mumbai police ke adheen ek swytt sanstha he. mumbai agnishman dal vibhaag kaa adhyaksh ek mukhya fire adhikari hota he, jiske adheen chaar up mukhya fire adhikari va chah mandaleey adhikari hote hai.
 mumbai main hi bombai ucch nyaayalay sthit he, jiske adhikaar-kshetra main maharashtra, goa rajya evam daman evam div tathaa daadaraa evam nagar haveli ke centre shasit pradesh bhi aate hai. mumbai main do nimna nyaayalay bhi hai, small cojez court –naagarik maamalon hetu, va vishesh tada nyaayalay –jahaan aatankwaadiyon va failaane waalon va vidhvansak pravriti va gatividhiyon main pahade gaye logon par mukademen chalaae jate hai.
 shahar main lok sabha kii chah va maharashtra vidhaan sabha kii chauntis siten hai. mumbai kii mahayor shubha rawal hai, nagar nigam ayukta hai jayraj fato evam sherriff hai indu saahani.
 mumbai ke adhikansh nivasee apane awaas va karyakshetra ke bich avaagaman ke liye kol yatayaat par nirbhar hai. mumbai ke yatayaat main mumbai upnagareey railway, brihanmumbai vidyut aapurti evam yatayaat kii basen, taxi autoricshaw, pheri seva aatin hai. yah shahar bhartiya rail ke do mandalon kaa mukhyalay he: madhya railway, jiskaa mukhyalay chhatrapati shivaji terminus he, evam pashchim railway, jiskaa mukhyalay charchget ke nikat sthit he. nagar yatayaat kii ridh he mumbai upnagareey rail, jo teen bhinn networkon se bani he, jinke root shahar kii lambaai main uttar-dakshin disha main daudte hai. mumbai metro, ek bhumigat evam utthit stareey railway pranali, jo filhaal nirmaanadhin he, varsova se andheri hokar ghatkoper tak pratham charan main 2009 tak chaalu hogi.
 mumbai bharat ke anya bhaagon se bhartiya rail dwaara vyavasthit dhang se judaa he. railgadiyaan chhatrapati shivaji terminus, dadar, lokmaanya tilak terminus, mumbai central, bandra terminus evam andheri se aarambh yaa samaapt hoti hai. mumbai upnagareey rail pranali 6.3 million yatriyon ko pratidin laati le jaati he.
 bi i es tii dwaara chaalit basen, lagbhag nagar ke harek bhaag ko yatayaat uplabdh karaatin hai. saath hi navi mumbai evam thane ke bhi bhaag tak jaatin hai. basen choti se madhyam duuri tak ke safar ke liye prayogneey hai, jabaki trainen lambi duriyon ke liye sasta yatayaat uplabdh karaatin hai. best ke adheen lagbhag 3,408 basen chalatin hai, jo pratidin lagbhag 4.5 million yatriyon ko 340 bas-rooton par laati le jaatin hai. iske bede main single-dekar, dabl-dekar, vestibul, lo-floor, disabled frendli, vaataanukoolit evam haal hi main judin euro-teen sammat si en ji chaalit basen sammilit hai. maharashtra rajya sadak parivahan nigam kii antershahriya yatayaat seva he, jo mumbai ko rajya va anya rajyon ke shaharon se jodatiin hai. mumbai darshan seva ke dwaara paryatak yahaan ke sthaneey paryaton sthalon kaa ek divasiy daura kar sakate hai.
 kaali va pili, meter-yukt taisi seva puure shahar main uplabdh he. mumbai ke upnagareey kshetron main autoricshaw uplabdh hai, jo si en ji chaalit hai, va bhaade par chalate hai. ye tipahiyaa sawari jane aane kaa upyukt saadhan hai. ye bhaade ke yatayaat kaa sabase sasta jariya hai, va inamen teen savaariyaan baith saktin hai.
 mumbai kaa chhatrapati shivaji anterrashtriya vimaanashetra dakshin asia kaa vyastatam hawaii adda he. juhu vimaanashetra bharat kaa pratham vimaanashetra he, jisamen flying club va ek heleyport bhi hai. prastaavit navi mumbai anterrashtriya vimaanashetra, jo kopra-panvel kshetra main bananaa he, ko sarkaar kii manjuuri mil chuki he, puraa hone par, vartmaan hawaii adde kaa bhaar kaaphi had tak kam kar degaa. mumbai main desh ke 25% antardeshiy va 38% anterrashtriya yatri yatayaat sampann hota he. apni bhugolic sthiti ke kaaran, mumbai main vishwa ke sarvshereshth prakritik pattan uplabdh hai. yahaan se hi desh ke yatri va cargo kaa 50% avaagaman hota he. yah bhartiya nausena kaa ek mahatvapurn base bhi he, kyonki yahaan pashchimi nausainik kaman bhi sthit he. ferry bhi dwipon aadi ke liye uplabdh hai, jo ki dwipon va tateey sthalon par jane kaa ek sasta jariya hai.
 bi em si shahar kii peya jalaapurti karata he. is jal kaa adhikansh bhaag tulsi evam vihaar jhil se tathaa kuch anya uttari jhiilon se aata he. yah jal bhandup asia ke sabase bade jal-shodhan sanyantr main main shodhit kar aapurti ke liye uplabdh karaayaa jaataa he. bharat kii pratham bhumigat jal-surang bhi mumbai main hi banane vaali he. bi em si hi shahar kii sadak rakrakhaav or kooda prabandhan bhi dekhtaa he. pratidin shahar kaa lagbhag 7800 metric ton kooda uttar-purvi kshetra main mulund, uttar-pashchim main gorai or purv main devnar main damp kiya jaataa he. sivej treetment varli or bandra main kar sagar main nishkasit kiya jaataa he.
 mumbai shahar main vidyut aapurti best, reliance energy, tata power or mahavitaran karte hai. yahaan kii adhikansh aapurti jal-vidyut or nabhikeey shakti se hoti he. shahar kii vidyut khapat utpaadan kshamta ko pachhadti ja rahi he. shahar kaa sabase bada dhoorbhaash seva pradaata em tii en el he. isaki 2000 tak landline or celular seva par monopoli thi. aaj yahaan mobile seva pradaataaon main airtel, vodaphone, em tii en el, bi pi el, reliance communications or tata indicom hai. shahar main ji es em or si di em e sevaayen, donon hi uplabdh hai. em tii en el evam tata yahaan broadband seva bhi uplabdh karaate hai.
 2001 kii janaganana anusaar mumbai kii jansankhya 11,914,398 thi. world gazetier dwaara 2008 main kiye gayi gananaa kaarykram ke anusaar mumbai kii jansankhya 13,662,885 thi. tabhi mumbai mahanagareey kshetra kii jansankhya 21,347,412 thi. yahaan kii jansankhya ghanatv 22,000 vyakti prati varg kilometre tha. 2001 kii janaganana anusaar bi.em.si ke prashasanadhin greater mumbai kshetra kii sakshartaa dar 77.45% thi, jo rashtriya ausat 64.8% se adhik thi. yahaan kaa ling anupaat 774 striyaan prati 1000 purush dweepiya kshetra main, 826 upnagareey kshetra or 811 greater mumbai main, jo aankade sabhi rashtriya ausat anupaat 933 se neeche hai. yah nimnatar ling anupaat badi sankhya main rojgaar hetu aaye pravasi purushon ke kaaran he, jo apane parivaar ko apane mul sthaan main hi chhodkar aate hai.
 mumbai main 67.39% hindu, 18.56% muslim, 3.99% jain or 3.72% isai log hai. inamen shesh janata sikh or parsiyon kii he. mumbai main puraatanatam, muslim sampradaay main daudi bohare, khoje or konkani muslim hai. sthaneey isaayiyon main east indian catholics hai, jinka dharmantaran portugaliyon ne 16veen shatabdi main kiya tha. shahar kii jansankhya kaa ek chota ansh israeli bene yahudee or parsiyon kaa bhi he, jo lagbhag 1600 varsh purv yahaan faras kii khadi yaa yaman se aaye the.
 mumbai main bharat ke kisi bhi mahanagar kii apeksha sabase adhik bahubhashiyon kii sankhya he.maharashtra rajya kii aadhikarik rajbhasha marathi he. anya boli jane vaali bhashaaon main hindi or angrezi hai. ek sarsaadhaaran kii bolchaal kii nimna-stareey bhashaa he bambaia hindi jisamen adhikansh shabd or vyakaran to hindi kaa hi he, kintu iske alaava marathi or angrezi ke shabd bhi hai. iske alaava kuch shabd yahi avishkrut hai. mumbai ke log apane of ko mumbaikar yaa mumbayitis kehalaate hai. ucchstareey vyavsaay main sanlagn logon dwaara angrezi ko variyata di jaati he.
 mumbai main bhi teevr gati se shaharikaran ko agrasar viksit deshon ke shaharon dwaara dekhi jarhi pradhan shaharikaran samasya kaa saamana karnaa pad rahaa he. inamen garibi, berogari, girtaa jan-swasthya or ashiksha/asakshartaa pramukh hai. yahaan kii bhoomi ke mulya itane oonche ho gayi hai, ki logon ko nimnastareey kshetron main apane vyavsaay sthal se bahut dur rahanaa padataa he. is kaaran sadakon par yatayaat jam or lok-parivahan aadi main atyadhik bheed badhati hi ja rahi hai. mumbai kii kul jansankhya kaa lagbhag 60% ansh gandi bastiyon or jhuggiyon main basataa he. dharavi, asia kii duusari sabase badi slam-bastti madhya mumbai main sthit he, jisamen 8 lakh log rahete hai. ye slam bhi mumbai ke paryatak aakarshan banate ja rahe hai. mumbai main pravaariyon kii sankhya 1991-2001 main 11.2 lakh thi, jo mumbai kii jansankhya main kul badhat kaa 54.8% he. 2007 main mumbai kii aparaadh dar 186.2 prati 1 lakh vyakti thi, jo rashtriya ausat 175.1 se kuch hi adhik he, kintu bharat ke das lakh se adhik jansankhya vaale shahar suchi ke anya shaharon kii ausat dar 312.3 se bahut neeche he. shahar kii mukhya jail arthur road jail he.
 mumbai kii samskruti paramparaagat utsavon, khanpan, sangeet, nrity or rangamanch kaa sammishran he. is shahar main vishwa kii anya rajdhaniyon kii apeksha bahubhashi or bahuaiami jeevanstyli dekhne ko milti he, jisamen vistrut khanpan, manoranjan or raatri kii raunak bhi shaamil he. mumbai ke itihaas main yah mukhyatah ek pradhan vyapaarik kendra rahaa he. is khaaran vibhinn kshetron ke log yahaan aate rahe, jisase bahut si samskritiyaan, dharm, aadi yahaan ekasaath miljulkar rahete hai.
 mumbai bhartiya chalchitr kaa janmasthan he.—dada sahib phalke ne yahaan mook chalchitr ke dwaara is udyog kii sthapana kii thi. iske bhaad hi yahaan marathi chalchitr kaa bhi shriganesh hua tha. tab aarambhik beesvin shatabdi main yahaan sabase puraani film prasaarit huyi thi. mumbai main badi sankhya main cinema haul bhi hai, jo hindi, marathi or angrezi filmein dikhaate hai. vishwa main sabase bada IMAX dom rangamanch bhi mumbai main wadala main hi sthit he. mumbai antarrashtriya film utsav or filmphere puraskaar kii vitaran kaarykram sabha mumbai main hi yojit hoti hai. haalanki mumbai ke british raaj main sthapit adhikansh rangamanch samooh 1950 ke baad bhang ho chuke hai, phir bhi mumbai main ek samrudh rangamanch samskruti viksit huyi hui he. ye marathi or angrezi, teenon bhashaaon ke alaava anya kshetreey bhashaaon main bhi viksit he.
 yahaan kala-premiyon kii kami bhi nahin he. anek nijee vyavsaayik evam sarkari kala-ddeerghaaen khuli hui hai. inamen jahangir kala ddeergha or rashtriya aadhunik kala sangrahalay pramukh hai. 1833 main bani bombai aciatic socity main shahar kaa puraatanatam pustkaalay sthit he. chhatrapati shivaji maharaj vastu sangrahalay dakshin mumbai kaa prasiddh sangrahalay he, jahaan bhartiya itihaas ke anek sangrah surakshit hai. mumbai ke chidyaghar kaa naam jijamata udyaan he, jisamen ek haraa bharaa udyaan bhi he. nagar kii sahitya main sampannataa ko antarrashtriya str par khyaati tab mili jab salmaan rushdi or arvind adig ko main bukar puraskaar mili the. yahi ke nivasee rudyard kipoling ko 1907 main nobel puraskaar bhi mila tha. marathi sahitya bhi samay kii gati k saath saath aadhunik ho chukaa he. yah mumbai ke lekhakon jaise mohan apte, anant atmaram kanekar or bal gangadhar tilak ke kaaryon main sadaa drushtigochar rahaa he. isko vaarshik sahitya academy puraskaar se or protsaahan mila he.
 mumbai shahar kii imaaraton main jhalkta sthapaty, gothic sthapaty, indo renenic, art decco or anya samakaleen sthapaty shaileyon kaa sangam he. british kaal kii adhikansh imaaraten, jaise victoria terminus or bombai vishvavidhyalay, gothic style main nirmit hai. inke vaastu ghatakon main europea prabhaav saaf dikhaai detaa he, jaise german gable, dach style kii chhaten, swiss style main kashtha kala, roman mehrab saath hi paramparaagat bhartiya ghatak bhi dikhte hai. kuch indo serenik style kii imaaraten bhi hai, jaise getwe of india. art decco style ke nirmaan marine drive or ovel maidan ke kinare dikhaai dete hai. mumbai main mayami ke baad vishwa main sabase adhik art decco style kii imaaraten milti hai. naye upnagareey kshetron main aadhunik imaaraten adhik dikhti hai. mumbai main ab tak bharat main sabase adhik gaganchumbi imaaraten hai. inamen 956 bani hui hai or 272 nirmaanadhin hai. 1995 main sthapit, mumbai dharohar sangrakshan samiti shahar main sthit dharohar sthalon ke sangrakshan kaa dhyaan rakhti he. mumbai main do unesco vishwa dharohar sthal hai – chhatrapati shivaji terminus or elephanta kii gufaaen shahar ke prasiddh paryaton sthalon main nariman point, girgaanv choupati, juhu bich or marine drive aate hai. acel world yahaan kaa theme park he, jo gorai bich ke nikat sthit he. yaheen asia kaa sabase bada theme water park, water kingdom bhi he.
 mumbai ke nivasee bhartiya tyohaar manaane ke saath-saath anya tyohaar bhi manaate hai. diwali, holi, id, christmas, navaratri, dashahra, durga puja, mahashivaratri, muharram aadi pramukh tyohaar hai. inke alaava ganesh chaturthi or janmashtami kuch adhik dhooma-dham ke sang manaaye jate hai. ganesh-utsav main shahar main jagah jagah bahut vishaal evam bhavy pandal lagaaye jate hai, jinamein bhagwaan ganpati kii vishaal murtiyon kii sthapana kii jaati he. ye murtiyon das din baad anant chuds ke din sagar main visarjeet kar di jaati hai. janmashtami ke din sabhi muhallon main samitiyon dwaara bahut ooncha makhan kaa mataka baandha jaataa he. ise muhalle ke bachche or ladke mulkar jugat lagaakar phodte hai. kaala ghoda kala utsav kala kii ek pradarshnee hoti he, jisamen vibhinn kala-kshetron jaise sangeet, nrity, rangamanch or chalchitr aadi ke kshetra se kaaryon kaa pradarshan hota he. saptaah bhar lanbaa bandra utsav sthaneey logon dwaara manaaya jaataa he. banaganga utsav do-divasiy vaarshik sangeet utsav hota he, jo janvari maah main yojit hota he. ye utsav maharashtra paryaton vikaas nigam dwaara aitihashik banganga sarovar ke nikat yojit kiya jata he. elephanta utsav—prayek farvari maah main elephanta dweep par yojit kiya jaataa he. yah bhartiya shastreey sangeet evam shastreey nrity kaa kaarykram dheron bhartiya or videshi paryatak aakarshith karata he. shahar or pradesh kaa khaas saarvajanik avkaash 1 may ko maharashtra diwas ke rup main maharashtra rajya ke gathan kii 1 may, 1960 kii varshaganth manaane ke liye hota he.
 mumbai ke bhagini shahar samjhaute nimna shaharon se hai:
 mumbai main bahut se samachar-patr, prakaashan grih, doordarshan or radio stesan hai. marathi samachaarpatr main navkaal, maharashtra times, loksatta, lokmat, sakaal aadi pramukh hai. mumbai main pramukh angrezi akhabaaron main times of india, mid de, hindustan times, daily news analisis evam indian express aate hai. hindi kaa sabase purana or sarvaadhik prasar sankhya vaala samachar patr times samooh kaa hindi kaa akhbaar navabharat times bhi mumbai kaa pramukh hindi bhashi samachar patr he. mumbai main hi asia kaa sabase purana samachar-patr bombai samachar bhi nikalataa he. bombai darpan pratham marathi samachar-patr tha, jise balashastri jambhekar ne 1832 main aarambh kiya tha.
 yahaan bahut se bhartiya evam antarrashtriya tivi channels uplabdh hai. yah mahanagar bahut se anterrashtriya media nigamon or mudrakon evam prakashkon kaa kendra bhi he. rashtriya televizar prasarak doordarshan, do terrestrial channel prasaarit karata he, or teen mukhya cabel network anya sabhi channel uplabdh karaate hai. cabel channelon kii vistrut suchi main iespien, star sports, zee marathi, itivi marathi, didi sahyadri, me marathi, zee takiz, zee tivi, star plus, soni tivi or naye channel jaise star maanjha aai kai marathi tivi channel va anya bhashaaon ke channel shaamil hai. mumbai ke liye purna samarpit channelon main sahaara samay mumbai aadi channel hai. inke alaava di.tii.ech pranali apni oonchi laagat ke kaaran abhi adhik pariman nahin bana paayi he. pramukh dit seva pradaataaon main dish tivi, big tivi, tata ski or san tivi hai. mumbai main baarah radio channel hai, jinamein se nau eff em evam teen ol india radio ke stesan hai jo e em prasaaran karte hai. mumbai main commercial radio prasaaran pradaata bhi uplabdh hai, jinamein world spes, sires satellite radio tathaa eks em satellite radio pramukh hai.
 bollywood, hindi chalchitr udyog bhi mumbai main hi sthit he. is udyog main pratiwarshah 150-200 filmein banati hai. bollywood kaa naam amareeki chalchitr udyog ke shahar hollywood ke aage bombai kaa ba laga kar niklaa hua he. 21veen shatabdi ne bollywood kii sagarpar prasiddhi ke naye aayam dekhe hai. is kaaran film nirmaan kii gunvattta, cinemetographi aadi main nayi oonchaaiyaan dikhaayi di hai. goregaanv or phil city sthit studio main hi adhikansh filmon kii shooting hotin hai. marathi chalchitr udyog bhi mumbai main hi sthit he.
 mumbai ke vidhyalay yaa to nagarpalika vidhyalay hote hai, yaa nijee vidhyalay hote hai, jo kisi nyaas yaa vyakti dwaara chalaaye ja rahe hote hai. inamen se kuch nijee vidyalayon ko sarkari sahaayta bhi praapt hoti he. ye vidhyalay maharashtra state board, akhil bhartiya council of indian skool certificate egzaminations yaa sibiasi board dwaara sambhddha hote hai. yahaan marathi yaa angrezi shiksha kaa madhyam hota he. sarkari saarvajanik vidyalayon main vittiya abhaav ke chalate bahut si kamiyaan hoti hai, kintu garib logon kaa yahi sahaara he, kyonki ve mahange nijee vidhyalay kaa bhaar vahan nahin kar sakate hai.
 10+2+3 yojana ke antargat, vidhyaarthee das varsh kaa vidhyalay samaapt kar do varsh kanishtha kaliz main bhartee hote hai. yahaan unhen teen kshetron main se ek chunanaa hota he: kala, vigyaan yaa vaanijya. iske bhaad unhen saamanyatya ek 3-varshiya snaatak paathyakram apane chune kshetra main kar naa hota he, jaise vidhi, abhiyantriki yaa chikitsa ityadi. shahar ke adhikansh mahavidhyalay mumbai vishvavidhyalay se sambaddh hai, jo snaaton kii sankhyanusaar vishwa ke sabase bade vishvavidhyalayon main se ek he. bhartiya praudyogiki santhaan, virmaata jijabai praudyogiki santhaan, or university institute of chemical technology, bharat ke pradhan abhiyantriki or praudyogiki sansthaanon main aate hai or mumbai main jamanalaal bajaj prabandhan shiksha santhaan, es pi jain prabandhan evam shodh santhaan evam bahut se anya prabandhan mahavidhyalay hai. mumbai sthit government lau kaliz tathaa sydenham kaliz, bharat ke puraatanatam kramshah vidhi evam vaanijya mahavidhyalay hai. sar je je skool of arts mumbai kaa puraatanatam kala mahavidhyalay he.
 mumbai main do pradhan anusandhan santhaan bhi hai: tata institute of fundamental research, tathaa bhabha anvik anusandhan kendra . bhabha santhaan hi si ai aar you es, 40 megawatt nabhikeey bhatti chalaata he, jo unke trombe sthit santhaan main sthapit he.
 cricket shahar or desh ke sabase chahete khelon main se ek he.. mahanagaron main maidaanon kii kami ke chalate galiyon kaa cricket sabase prachlit he. mumbai main hi bhartiya cricket niyantran board sthit he. mumbai cricket team ranjai trophy main shahar kaa pratinidhitiv karti he. isko ab tak 38 khitaab mili hai, jo kisi bhi team ko milane vaale khitaabon se adhik hai. shahar kii ek or team mumbai indiens bhi he, jo indian premier lig main shahar kii team he. shahar main do antarrashtriya cricket maidan hai- vankhede stadium or breaborn stadium shahar main yojit hue sabase bade cricket kaarykram main isisi champions trophy kaa 2006 kaa final tha. yah breaborn stadium main hua tha. mumbai se prasiddh cricket khilaadiyon main vishwa-prasiddh sachin tendulkar or sunil gavaskar hai.
 cricket kii prasiddh ke chalate hockey kuch neeche dab gaya he. mumbai kii maratha varirs premier haaki lig main shahar kii team he. prayek farvari main mumbai main darbi res ghuddaud hoti he. yah mahalakshmi rescorse main yojit kii jaati he. united briwaries darbi bhi turaf club main farvari main maah main hi yojit kii jaati he. formula van car res ke premi bhi yahaan badhate hi ja rahe hai, 2008 main, force india team car mumbai main anaavruth hui thi. march 2004 main yahaan mumbai grand pricks eff 1 powerboat res kii vishwa pratiyogita kaa bhaag yojit hua tha.
 mumbai ucch nyaayalay
 george pancham evam queen meri kii smriti main banaaya gaya getwe of india sthapana - disambar 1911
 flora fountain jise hutatma chowk kaa naam diya gaya he.
 mumbai stock exange asia kaa sabase purana stock exange
 bandra-varli samudrasetu
 breaborn stadium, shahar ke sabase puraane stadimon main se ek he
 
 
 
