 zanjeer 2013 kii bhartiya ection film he jiskaa nirdesan apurv lakhia ne kiya he, jise ek saath hi hindi or telugu main jari kiya gaya he. film main bollywood main navdith tollywood abhinayta ram charan sahit priyanka chopra mukhya bhoomika main hai. prakaash raaj ne wanted, singhm or dabang 2 jaisi safal filmein dene ke baad is film main kaam kiya he. yah 1973 kii isi naam se bani film kii punah kritti he. film kaa hindi sanskaran chini main chilo kajlag ke rup main rupantarit kiya gaya he. film ke telugu sanskaran kaa anuwaad malayalam main kya gaya he jiske jari karne kii tithi abhi nirdhaarit nahin hui he. hindi evam tamil sanskarnon ko 6 sitambar 2013 ko jari kar diya gaya.
 vijay khanna ek eemaandaar or siddhantvaadi police afasar he. lekin kai baar apni eemaandaaree kii vajah se wo bhrasht tantra main mushkil main pad jate hai. unka kai baar tabadalaa kar diya jaataa he or ek baar badali karke unhen mumbai bhej diya jaataa he jahaan ek hatya kii jaanch main lagaaya jaataa he. is hatyakand kii chashmadid gavaah maala hai. unki ankhon ke saamne ek vyakti ko zindaa jala diya jaataa he. jaanch ke dauraan unki mulaaqaat ek gair-kanoonee tareeqe se kaam kar rahe car dealer sher khan or bijnes main kii aad main rah rahe apradhi rudra pratap teja se hoti he. is bich vijay, maala ko police kii madad karne ke liye taiyaar kar lete hai or donon ek duusare ke behad qareeb bhi aa jate hai. hatya kii jaanch se dhire-dhire vijay ko pataa chalata he ki jis shaks kii hatya hui wo gair-kanoonee tel maffia kaa raaj faash karnaa chahta tha or is vajah se uski hatya kar di jaati he. is saare cond ke peeche he rudra pratap teja vijay khanna ke saath bhi bachapan main kuch aisa hi hota he. jab wo aath saal kaa hota he tab uske maa-baap kii hatya kar di jaati he. vijay kai saalon baad tak is hatyakand kii kaufanaak yaadon se ubar nahin paata. is bich vijay khanna kii bahaduree or eemaandaaree se prabhavit hokar sher khan apane bure dhandhe chhod detaa he or unki madad karne kaa faisalaa karata he.
 sabhi geet chandrabose dwaara likhit.
