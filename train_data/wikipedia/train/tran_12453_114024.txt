 mahashivaratri hinduon kaa ek pramukh tyohaar he. yah bhagwaan shiv kaa pramukh parv he.
 phalgun krishna chaturdashi ko shivaratri parv manaaya jaataa he. mana jaataa he ki sristi kaa prarambh isi din se hua. puranic kathaon ke anusaar is din sristi kaa armbh agniling ke udai se hua. adhik tar log yah manyata rakhte he ki isi din bhagwaan shiv kaa vivaah devi parvati ke saath hua tha. saal main hone vaali 12 shivaratriyon main se mahashivaratri kii sabase mahatvapurn mana jaataa he.
 kashmir shaiva mat main is tyohaar ko har-raatri or bolchaal main 'herath' yaa 'herath' bhi jaataa he.
 mahashivaratri se sambadhit kai puranic kathayen he: 
 mahashivaratri ke din bhagwaan shiv ne kalkut naamak vish ko apane kanth main rakh liya tha. jo samudr manthan ke samay baahar aayaa tha.
 ek baar parvati ji ne bhagwaan shivashankar se poocha, 'aisa koun-sa shreshth tathaa saral vrath-pujan he, jisase mrityulok ke praani aapaki krupa sahaj hi praapt kar lete hai?' uttar main shivaji ne parvati ko 'shivaratri' ke vrath kaa vidhaan bataakar yah katha sunai- 'ek baar chitrabhanu naamak ek shikari tha. pashuon kii hatya karke vah apane kutumb ko paalataa tha. vah ek sahuukaar kaa rini tha, lekin uskaa rin samay par na chukaa sakaa. krodhit sahuukaar ne shikari ko shivamath main bandi bana liya. sanyog se us din shivaratri thi.'
 shikari dhyanamgn hokar shiv-sambandhi dharmik baaten sunata rahaa. chaturdashi ko usne shivaratri vrath kii katha bhi suni. sandhya hote hi sahuukaar ne use apane paas bulaayaa or rin chukaane ke vishay main baat kii. shikari agle din sara rin lautaa dene kaa vachan dekar bandhan se chhot gaya. apni dincharya kii bhaanti vah jangal main shikaar ke liye niklaa. lekin dinabhar bandi grih main rahane ke kaaran bhukh-pyaas se vyakul tha. shikaar karne ke liye vah ek talab ke kinare bel-vriksh par padaav banane laga. bel vriksh ke neeche shivlinga tha jo vilvapatron se dhakaa hua tha. shikari ko uskaa pataa na chalaa.
 padaav banaate samay usne jo tahaniyaan todin, ve sanyog se shivlinga par giriin. is prakaar dinabhar bhukhe-pyaase shikari kaa vrath bhi ho gaya or shivlinga par belptr bhi chadh gaye. ek pahar raatri biit jane par ek garbhini mrigi talab par pani pine pahunchi. shikari ne dhanush par tir chadhaakar jyon hi pratyancha khinchi, mrigi boli, 'main garbhini hum. sheeghra hi prasav karuungi. tum ek saath do jeevon kii hatya karoge, jo thik nahin he. main bachche ko janm dekar sheeghra hi tumhaare samaksh prastut ho jaaoongi, tab maar lenaa.' shikari ne pratyancha dhili kar di or mrigi junglee jhaadiyon main lupt ho gai.
 kuch hi der baad ek or mrigi udhar se nikali. shikari kii prasannataa kaa thikaana na rahaa. sameep aane par usne dhanush par baan chadhaaya. tab use dekh mrigi ne vinamratapurvak nivedan kiya, 'he pardhi! main thodi der pehle ritu se nivrutt hui hum. kamaatur virahinee hum. apane priy kii khoj main bhatak rahi hum. main apane pati se milakar sheeghra hi tumhaare paas aa jaaoongi.' shikari ne use bhi jane diya. do baar shikaar ko khokar uskaa maathaa thanka. vah chintaa main pad gaya. raatri kaa aakhri pahar biit rahaa tha. tabhi ek anya mrigi apane bacchon ke saath udhar se nikali. shikari ke liye yah svarnim avasar tha. usne dhanush par tir chadhaane main der nahin lagaai. vah tir chhodane hi vaala tha ki mrigi boli, 'he pardhi!' main in bacchon ko inke pita ke hawaale karke laut aauungi. is samay mujhe mat maaro.
 shikari hansaa or bolaa, saamne aae shikaar ko chhod duun, main aisa murkh nahin. isse pehle main do baar apana shikaar kho chukaa hum. mere bachche bhukh-pyaas se tadap rahe honge. uttar main mrigi ne phir kaha, jaise tumhen apane bacchon kii mamata sata rahi he, thik vaise hi mujhe bhi. isliye sirf bacchon ke naam par main thodi der ke liye jeevandaan maang rahi hum. he pardhi! meraa vishwaas kar, main inhen inke pita ke paas chhodkar turant lautne kii pratigya karti hum.
 mrigi kaa deen swar sunakar shikari ko us par dayaa aa gai. usne us mrigi ko bhi jane diya. shikaar ke abhaav main bel-vrikshapar baitha shikari belptr tod-todakar neeche phenkata ja rahaa tha. pau fatne ko hui to ek hrisht-pusht mrug usee raste par aayaa. shikari ne soch liya ki iskaa shikaar vah avashya karegaa. shikari kii tani pratyancha dekhakar mrigvinith swar main bolaa, he pardhi bhai! yadi tumne mujhase purv aane vaali teen mrigiyon tathaa chote-chote bacchon ko maar daalaa he, to mujhe bhi maarane main vilamb na karo, taaki mujhe unke viyog main ek kshan bhi dukh na sahanaa pade. main un mrigiyon kaa pati hum. yadi tumne unhen jeevandaan diya he to mujhe bhi kuch kshan kaa jivan dene kii krupa karo. main unase milakar tumhaare samaksh upasthit ho jaaoongaa.
 mrug kii baat sunate hi shikari ke saamne puri raat kaa ghatnachakra gum gaya, usne sari katha mrug ko suna di. tab mrug ne kaha, 'meri teenon patniyaan jis prakaar pratigyabaddh hokar gai hai, meri mrityu se apane dharm kaa paalan nahin kar paaengi. atah jaise tumne unhen vishwaasapaatr maanakar choda he, vaise hi mujhe bhi jane do. main un sabake saath tumhaare saamne sheeghra hi upasthit hota hum.' upwas, raatri-jaagran tathaa shivlinga par belptr chadhane se shikari kaa hinsak hriday nirmal ho gaya tha. usamen bhagavad shakti kaa vaas ho gaya tha. dhanush tathaa baan uske haath se sahaj hi chhot gaya. bhagwaan shiv kii anukanpa se uskaa hinsak hriday kaarunik bhaavon se bhar gaya. vah apane ateet ke karmon ko yaad karke pashchaatap kii jwaala main jalane laga.
 thodi hi der baad vah mrug sapariwaar shikari ke samaksh upasthit ho gaya, taaki vah unka shikaar kar sake, kintu junglee pashuon kii aisi satyata, satviktaa evam samuhik prembhaavana dekhakar shikari ko badi glani hui. uske netron se aansuon kii jhadi lag gai. us mrug parivaar ko na markar shikari ne apane kathor hriday ko jeev hinsa se hataa sadaa ke liye komal evam dayaalu bana liya. devloak se samast dev samaaj bhi is ghatana ko dekh rahe the. ghatana kii parinti hote hi devi-devataaon ne pushp-varsha kii. tab shikari tathaa mrug parivaar moksh ko praapt hue'.
 is avasar par bhagwaan shiv kaa abhishek anekon prakaar se kiya jaataa he. jalabhishek : jal se or dugdhabhishek : doodh se. bahut jaldi subah-subah bhagwaan shiv ke mandiron par bhakton, jawan or buudhon kaa taanta lag jaataa he ve sabhi paaramparik shivlinga puja karne ke liye aate hai or bhagwaan se prarthana karte hai. bhakt suryoday ke samay pavitra sthanon par snaan karte hai jaise ganga, yaa yaa kisi anya pavitra jal strot main. yah shuddhi ke anushthan hai, jo sabhi hindu tyoharon kaa ek mahatvapurn hissaa hai. pavitra snaan ke baad svachh vastra pahane jate hai, bhakt shivlinga snaan karne ke liye mandir main pani kaa bartan le jate hai mahilaon or purushon donon surya, vishnu or shiv kii prarthana karte hai mandiron main ghanti or "shankar ji kii jai" dhwani goonjati he.bhakt shivlinga kii teen yaa saat baar parikrama karte hai or phir shivlinga par pani yaa doodh bhi daalate hai.
 shiv puraana ke anusaar, mahashivaratri puja main chah vastuon ko avashya shaamil karnaa chahie:
 baarah jyotirling jo puja ke liye bhagwaan shiv ke pavitra dharmik sthal or centre hai. ve swayambhu ke rup main jane jate hai, jiskaa arth he "swayan utpann". baarah sthanon par baarah jyortiling sthapit hai.
 1. somanathayah shivlinga gujarat ke kathiyawad main sthapit he.
 2. shri shail mallikarjunamadras main krishna nadi ke kinare parvat par sthapit he shri shail mallikarjun shivlinga.
 3. mahakalaujjain ke avanti nagar main sthapit mahakaleshwar shivlinga, jahaan shivaji ne daityon kaa naash kiya tha.
 4. kareshwarmadhyapradesh ke dharmik sthal omkareshwar main narmada tat par parvataraaj vindhyas kii kathor tapasya se khush hokar varadaane dene hue yahaan prakat hue the shivaji. jahaan mamaleshwar jyotirling sthapit ho gaya.
 5. nageshwaragujrat ke dwarkadham ke nikat sthapit nageshwar jyotirling.
 6. baijanathbihar ke baidhnath dham main sthapit shivlinga.
 7. bhimashankarmaharashtra kii bhima nadi ke kinare sthapit bhimshankar jyotirling.
 8. tryanmbakeshwarnasik se 25 kilometre dur tryanmbakeshwar main sthapit jyotirling.
 9. ghumeshwaramaharashtra ke aurangabad jile main ellora gupha ke sameep vesal gaanv main sthapit ghumeshwar jyotirling.
 10. kedarnathhimalay kaa durgam kedarnath jyotirling. haridwar se 150 par mil duuri par sthit he.
 11. kaashi vishwanathabenaras ke kaashi vishwanath mandir main sthapit vishwanath jyotirling.
 12. rameshwaramtrichanapalli samudr tat par bhagwaan shriram dwaara sthapit rameswaram jyotirling.
 madhya bharat main shiv anuyaayiyon kii ek badi sankhya he. mahakaleshwar mandir, sabase sammanneey bhagwaan shiv kaa mandir he jahaan har varsh shiv bhakton kii ek badi mandali maha shivaratri ke din puja-archana ke liye aati he. jeonra,siwani ke math mandir main va jabalpur ke tilwara ghat naamak do anya sthanon par yah tyohaar bahut dharmik utsaah ke saath manaaya jaataa he.
 kashmiri brahmanon ke liye yah sabase mahatvapurn tyohaar he. yah shiv or parvati ke vivaah ke rup main har ghar main manaaya jaataa he. mahashivaratri ke utsav ke 3-4 din pehle yah shuru ho jaataa he or uske do din baad tak jari rahata he.
 mahashivaratri andhra pradesh, karnataka, kerala, tamilnadu or telugana ke sabhi mandiron main vyapak rup se manaai jaati he.
 bangladesh main hindu mahashivaratri manaate hai. ve bhagwaan shiv ke divya aashirwad praapt karne kii ummid main vrath rakhte hai. kai bangladeshi hindu is khaas din chandranath dham jate hai. bangladeshi hinduon kii manyata he ki is din vrath va puja karne vaale stri/purush ko acha pati yaa patni milti he. is vajah se ye parv yahan khaasaa prasiddh he.
 mahashivaratri ko nepal main va vishesh rup se pashupati nath mandir main vyapak rup se manaaya jaataa he. mahashivaratri ke avasar par kathmandu ke pashupatinath mandir par bhaktajanon kii bheed lagati he. is avasar par bharat samet vishwa ke vibhinn sthanon se jogi, evam bhaktajan is mandir main aate hai.
 shiv jinase yoga parampara kii shuruyaat maani jaati he ko aadi guru mana jaataa he. parampara ke anusaar, is raat ko grahon kii sthiti aisi hoti he jisase maanav pranali main urja kii ek shaktishaalee prakritik lahar bahati he. ise bhautik or aadhyatmik rup se laabhakaari mana jaataa he isliye is raat jaagran kii salaah bhi di gayi he jisamen shastreey sangeet or nrity ke vibhinn rup main prashikshit vibhinn kshetron se kalakaaron puri raat pradarshan karte hai. shivaratri ko mahilaon ke liye vishesh rup se shubh mana jaataa he. vivaahit mahilaayein apane pati ke sukhi jivan ke liye prarthana karti hai va avivaahit mahilaayein bhagwaan shiv, jinhen adarsh pati ke rup main mana jaataa he jaise pati ke liye prarthana karti hai.
  • shiv puraana • shiv • gangaur
