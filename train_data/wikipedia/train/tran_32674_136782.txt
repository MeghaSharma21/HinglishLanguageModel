 toda janajati ke log tamilnadu ke ekaant nilgiri pathaar par rahete hai. yah toda bhashaa bolte hai, jo kannada bhashaa se sambandhit ek dravid bhashaa he.
 prakruti kii god main sadhran jivan vyateet karne ke kaaran ye log pashu-dhan se apane saamaajik str kaa akalan karte hai. jis vyakti ke paas adhik pashu-dhan hota he, samaaj main uskaa str ooncha mana jaataa he. toda log samooh main nivas karnaa pasand karte hai.
 nilgiri kii parvatamala bharat kii kuch vishisht aadim jatiyon kaa nivas sthaan he. is parvatamala kii oonchai samudr tal se lagbhag 6000 se 7000 feet tak he. yah parvatamala ghaney wanon se aachhadit he jisamen kahin-kahin ooncha pathaar kshetra bhi paaya jaataa he. yahi pathaar yahaan rahane vaali janajatiyon kaa nivas sthaan he. yahaan kii janajatiyon main toda, badaga tathaa kota pramukh hai. adikaal se, bahari sampark se kate rahane ke kaaran jis tarah yahaan kii janajatiyon ne paraspar vinimay kaa prabandh sthapit kiya he vah apane aap main adwitiya he.
 badaga janajati yahaan mukhya rup se krishi kaary karti he or kota log bartan, lakdi va lohe ke vibhinn upkaran aadi banaate hai, vahiin toda pashupalkon ke rup main apni vishisht pahchaan rakhte hai. badaga tathaa kota janajatiyaan logon ko ann, vastra, bartan, gharelu upkaran aadi uplabdh karaati hai or unke badale dudh, ghi, makkhan aadi padaarth praapt karti hai. is prakaar ghaney van kshetra main ye janajatiyaan paraspar nirbhar rahete hue apana jeevanyaapan karti hai.toda janajati mukhyat: do ikaiyon main vibhakt he- tevaalyal va taratharol. aam bhashaa main inhen taiwali va tarather bhi kaha jaataa he. pratham ikai paki tathaa duusari ikai pekcan, kattan, kenna tathaa todi up-ikaiyon main banty hui he. yah donon mukhya ikaiyaan aapas main vaivaahik sambandh sthapit nahin karti hai. tevaalyal ikai ke log hi dharmik kriya-kalapon ko sampann karaate hai. is prakaar toda samaaj main unki bhoomika kuch-kuch hindu pujaariyon jaisi hoti he. toda janajati kii bhashaa main tamil bhashaa ke kaaphi shabd paae jate hai or shesh badaga janajati kii bhashaa se milte hue hote hai. parantu phir bhi toda log tamil ko bhalee prakaar bol-samaj lete hai. prakruti kii god main sadhran jivan vyateet karne ke kaaran ye log pashu-dhn se apane saamaajik str kaa akalan karte hai. jis vyakti ke paas adhik pashu-dhn hota he, samaaj main uskaa str ooncha mana jaataa he. toda log samooh main nivas karnaa pasand karte hai. aksar hi inaki aabaadi alag-alag sthanon par paanch-saat jhopadiyon, ek dugdh utpaadan sthaan ve ek pashu-dhan ko rakhane ke sthaan main simati hui hoti he.
 toda logon kii jhopadiyon kii oonchai aath se das feet hoti he parantu tulanaatmak drushti se inaki lambaai lagbhag doguni hoti he. inaki chat bhoomi se ek-do feet kii oonchai se prarambh hote hue ardhd golakaar rup main samast jhopadi ko dhak leti he. inkaa mukhya dwaar aage se itnaa band hota he ki jhopadi ke andar rengkar janaa padataa he or is dwaar ko bhi vah raatri main lakdi ke latthe se purnataya band karke rakhte hai. jhopadi ke chaaron ore bhi pattharon ko jodakar do-teen feet oonchi diwaar banaai jaati he jisamen andar aane ke liye bahut chota sa dwaar choda jaataa he. sambhavat: vanya jeevon se swayan kii raksha karne ke liye hi toda samskruti main is aakaar-prakaar kii jhopadiyaan banane kii parampara kaa samavesh hua he. jhopadi ke andar ek chabutara hota he jise chataayee se dhank diya jaataa he. iskaa prayog sone ke liye kiya jaataa he. iske thik duusari taraf khaanaa pakaane kaa sthaan hota he. toda log dainik krityon ke liye to aag jalaane ke aadhunik sadhano jaise maachis aadi kaa prayog karte hai. lekin dharmik reeti-rivaajon ke samay va sanskaron ke nirvahan main lakdi ragadkar aag utpatr karne ke parmparik tareeke ko apanaate hai.
 toda log vishesh rup se acchhee nasl kii bharpoor doodh dene vaali bhainson ko paalate hai. pashu-paalan se sambandhti samast kaary purush hi karte hai. ye log striyon ko apavitra maanate hai, isliye dharmik kriya-kalapon tathaa dugdh-utpaadan sambandhi kaaryon main inaki kam hi bhoomika rahati he. pashuon ko charaane kaa kaam tod bacchon ke supurd rahata he. pashuon ko charaane ke liye nishchit charaagahen hoti hai. is janajati ke log bhainson ko do samoohon main baant kar rakhte hai. ek saamaanya pavitra bhainsen va duusari sarvadhki pavitra bhainse. sadhran pavitra bhainse vibhinn pariwaron kii sampatti hoti hai tathaa unki dekhbhaal unheen pariwaron ke sadsy karte hai. vahiin sarvadhki pavitra bhainse puure gaanv kii sampatti hoti hai. inaki dekhbhaal vibhinn vidhivadhanon se samuhik taur par kii jaati he. sarvaadhik pavitra bhainson ke liye gaanv se thodaa dur hat kar ek pavitra sthaan kaa nirmaan kiya jaataa he. is pavitra sthaan ke kaary sanchaalan ke liye vishesh sanskaron kaa paalan karne vaale ek vyakti ko chunaa jaataa he, jise sthaneey bhashaa main palol kaha jaataa he. palol ko pujari kii bhaanti pavitra mana jaataa he or uske dwaara brahacharya kaa paalan karnaa aavashyak mana jaataa he. yadi vah vivaahit hota he to use apni patni ko chhodana padataa he.
 adikaal se toda janajati main bahupati pratha kaa prachlan bhi rahaa he. jab bhi kisi vyakti kaa vivaah sampann hota he to uski patni ko swat: hi us vyakti ke bhaiyon kii patni maan liya jaataa he. parantu santanotpatti ke samay yah aavashyak nahin he ki jo vyakti us stri ko byaah kar laayaa ho vahi us santan kaa pita kehalaae. isliye saamaajik va paariwarik kartavyon ke nirvaah ke liye toda samaaj main pita nirdhaarit karne kii ek vishesh parampara he. iske anusaar garbh ke saatven maheene main jo bhi bhai apni patni ko pattee or tahani se bana ek pratikatmak dhnush-baan bhent karata he, vahi uski hone vaali santan kaa pita kehalaata he. haalanki itnaa avashya he ki yadi bada bhai jivit ho to aksar vahi us stri ko pratikatmak dhnush-baan bhent karte hue parampara kaa nirvaah karata he. kai baar aisa bhi hota he ki pratikatmak dhnush-baan bhent karne vaale bhai kii mrityu ho jaati he. aisi sthiti main bhi vah na sirpaf apni mrityu se pehle utpann hone vaali santanon kaa pita kahalaaya jaataa he varan uski mrityu ke baad bhi utpann hone vaali sabhi santanon kaa tab tak pita kehalaata he, jab tak ki koi anya bhai apni patni ko pratikatmak dhnush-baan bhent na kar de.
 toda striyaan va purush donon hi safed rang kaa laal va neeli dhariyon vaala vastra dharan karte hai jise sthaneey bhashaa main putakali kaha jaataa he. toda log isko swayan nahin bunate hai. anya sthaan se lekar ve isko kalatmak kadhai se sajaate hai. toda striyon kaa adhkitar samay sir main tel lagane, bal banane, kadhai karne va bhojan taiyaar karne main jaataa he. yauvankaal armbh hone se pehle hi toda yuvatiyon main godana karwaane kii parampara bhi pai jaati he. aksar binduon se hi godane kaa chithran kiya jaataa he. iske liye ye log kaante kaa prayog karte hai or godane ke baad isamen lakdi ke koyale se rang bhar dete hai. toda purushon kii lambaai ausat se kuch adhki hoti he or ve majboot kad-lathi ke hote hai.
 sambhavat: har purush ke daahine kandhe par puraane ghaav kaa nishaan yaa ganth pai jaati he. yah kandhe ko jalati lakdi se daagne se ban jaati he, jise ki ek sanskaar ke rup main har balak par banaaya jaataa he jab uski aayu baarah varsh kii hoti he. us samay se vah bhainson kaa dudh duhana prarambh karata he. toda logon kaa maananaa he ki isse dudh duhane ke samay dard va thakaan nahin hoti he. isi prakaar garbhvatee striyon kii anguliyon ke jodon va kalai par tel main bhiige jalte hue kapade se ek bindu banaaya jaataa he. is sambandh main unka maananaa he ki isse garbh ke dauraan swasthya kii raksha hoti he or vah kisi buree chaaya se bachi rahati hai.
 toda janajati main ek anya adbhut parampara he. prakritik sansadhano par nirbhar hone ke kaaran toda logon ko nilgiri kii pahadiyon main aksar hi pashu chaare ke liye ghaas ke nae maidaanon kii khoj kerani padati he. aisi sthiti main kabhi-kabhi puraa gaanv hi apane sadsy pariwaron ke saath sthanantarit ho jaataa he. iske atirikt, toda log kai baar apane tyaage gaye rahane ke puraane sthanon kii bhi rdhm bhav se yaatr karte hai. in yaatraon main ve apane pariwaron va pashu-dhn ko saath le jate hai. donon hi sthitiyon main pariwaron kii striyaan va ladkiyaan pashuon ke jhund ke pahadiyon ke dhedh-medhe maarg se nikal jane tak ek sthaan par baithi rahati hai. jabaki purush gharelu saamaan ko uthaakar jhund ke samaanaantar maarg par hi chalane kaa prayaas karte hai. is prakaar uchit sthaan par pahunchane ke uparant ve saamaan rakhkar pun: apni striyon va ladakiyon ke paas aate hai or ek-ek karken unhen haathon se uthaakar vah maarg paar karaate hai. is prakaar ve apni striyon or ladakiyon ko gaay-bhens ke khuron se bane raste ko chalakar paar nahin karne dete hai.
