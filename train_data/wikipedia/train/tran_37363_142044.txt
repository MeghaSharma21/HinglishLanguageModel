 notting hill landan ke notting hill main bani 1999 kii ek romantic hasya film he, jo 21 may 1999 ko release kii gai. isaki patakatha four wedings and a funeral ke lekhak richard curtis ne likhi thi. iske nirmaataa dancan kenvardi tathaa nirdeshak roger mishael the. is film main hug grant, julia roberts, riz iffans, emma chembers, team mecoinarani, gina mecki tathaa hag bonville ne abhinay kiya he.
 is film ko samikshakon se kaaphi saraahna mili tathaa isane ab tak jari british filmon main sabase zyada kamai karte hue box offis par apana kamaal dikhaaya. film ne BAFTA award jeeta tathaa ise do anya shreniyon ke liye bhi namankit kiya gaya. notting hill ne bahut se anya award jite, jinamein ek british kamedi award tathaa soundtrack ke liye ek brit award shaamil he.
 wiliam thekar notting hill sthit qitabon kii ek swatantra dukaan ke maalik hai, jise yatra par aadhaarit pustakon main visheshgyata hasil he. mazaakia or aakarshak shakhsiyat vaale hug apane talaak se ubarne kii koshish main hai tathaa varttman main welsh ke ek vilakshan pratibha sampann kalakaar spike ke saath ek hi chat ke neeche rah rahe hai. ek din thekar kii mulaaqaat vishwa prasiddh hollywood adaakara anna scot se unki landan yatra ke dauraan us vaqt hui, jab ve unki dukaan main ek kitaab kharidne ke liye ghusin. uske baad sheeghra hi yah jodi galati se raste main ek-duusare se takaraa gai, jisase wiliam ke haathon unka santare kaa zeus un donon par chhalak gaya. unhone anna ko sadak ke us paar hi sthit apane ghar jaakar kapade badalane kii peshkash kii. unhone ise sweekaar kiya tathaa ve donon ghar kii ore chale. kapade badalane ke baad anna ne ek chumban dekar wiliam ko hairaan kar diya tathaa un donon ke bich aapasi aakarshan ke beej bo die.
 kuch dinon baad, wiliam ne spike se poocha ki kya uske liye koi sandesh he. spike ko thik yaad nahin aata ki vili ke liye koi koi sandesh he yaa nahin par vah yaad karte hue bataata he ki "kisi america ladki anna" ne kuch din pehle unhen phone kiya tha. anna "flintstone" naam se ritz main rahati he tathaa wiliam se kahati he ki vah usase aakar vahaan mili. jab vah vahaan pahunchataa he, anna kaa cameraa press-diwas kaa centre bana hua hota he tathaa wiliam ko bhi press kaa hi ek sadsy samajhane kii galati ho jaati he. ghabrahat ke ek pal main vah ye daawa kar baithta he ki vah horse and hound ' patrika ke liye kaam karata he. use anna kii nayi film heliks ' ke ek-ek kalakaaron kaa saakshaatkaar lenaa hota he, haalanki usne khud vah film dekhi tak nahin thi. wiliam anna se baat karata he or use apni bahan hani ke saalagirah ke jashn main aane ke liye nyauta detaa he.
 vahaan maiks tathaa bela ke ghar par wiliam ke doston kii mandali ke bich anna apane aap ko behad sahaj mahasoos karti he. mandali kii ghoshnaa ke anusaar 'aakiri browni' unamem se sabase dayaneey vyakti ko diya janaa tha. baad main ve landan ke ek nijee chauraahey par milte hai. ve kai or maukon par cinema tathaa restaraan main milte hai. anna wiliam ko phir apane hotel ke kamare main bulaati he, jahaan par use pehle se hi maujuud anna kaa america premi jeff king miltaa he. apane premi ke kamare se baahar nikalne par anna usase maafee maangati he or wiliam, jo ab tak jeff ke saamne waiter banane kaa naatak kar rahaa tha, ko ahsaas hota he ki use vahaan se chale janaa chahie. kuch dinon baad, apane or jeff kaa rishta khatm ho jane par anna is ummid ke saath wiliam kii choukhat par pahunchati he ki yahaan use aasraa milegaa. uske kuch ashleel dikhne vaale apmanjanak photo press main li kar die jate hai. natijatan akhabaaron ne uski khilli udaana shuru kar diya tathaa use munh chhipaane kii zaroorat thi. wiliam ne anna ko uski nayi film kii line yaad karne main madad kii or ek baar phir se yah jodi bandhan main bandha gai. us raat pehali baar ve ek saath soye. subah wiliam apane darvaaze par patrakaron kii bheed juty dekh kar dang rah jaataa he. shaayad pichhali raat pub main spike kii laaparvaahee bhari baatcheet ke kaaran media ko anna ke pataa-thikaane kii bhanak lag gai thi. anna kaa use dhokhebaaz samaj kar ghar se jaldbaaji main nikal jane ke kaaran gussa hokar wiliam use hameshaa ke liye bhul jane kaa faisla karata he.
 anna ek saal baad henry james film kii ek film karne ke liye landan lautati he, jise karne kaa suzav use wiliam ne diya tha. wiliam film ke set par pahunchataa he or anna use dekhne kaa aamantran detii he. vah sound recording sun rahaa hota hai jabaki anna apane drishyon ke filmakan par kaam kar rahi he. tabhi vah anna ko apane sah kalakaar se yah kehete hue sun letaa he ki wiliam "bas ek parichit maatr" he. niraash wiliam vahaan se chalaa jaataa he. apane prem-sambandh ko dubaara paravaan chadhaane kii ummid ke saath anna agle din ek baar phir kitabon kii dukaan par aati he, lekin wiliam use nicha dikhaa detaa he. vah use mark chagel kii ek mul painting 'laa mairi ' bhi bhent karti he, jiskaa ek print usne wiliam ke ghar par dekha tha. vahaan se nikalne se pehle anna ek mashhoor vaakya kahati he : "main bhi bas ek ladki hi hum, ek ladke ke saamne khadi hum or usase pyaar maang rahi hum", lekin wiliam apane faisle par adig rahata he. baad main wiliam apane faisle ke bare main apane doston se salaah-mashwara karata he, jisase use ahsaas hota he ki vah "apni zindagi kii sabase badi bhul" kar baitha he. puure landan main maiks kii gaadi ghumaate hue vah apane doston ke saath milakar anna ko dhundne nikal padataa he. anna ke america ke liya ravaanaa hone se pehle ve uske samvaadadaata sammelan main pahunch jate hai or wiliam use badi kamyaabi se apane saath england main rahane ke liye manaa letaa he. anna or wiliam parinay-sutara main bandha jate hai or film notting hill ke ek park ke bench par wiliam or garbhvatee anna ke baithne ke drishy par samaapt hoti he.
 vil ke doston ke rup main hug boneville, team mecinarni, gina mecki, emma chembers evam riz iffans kaa chunaav vaisaa tha maanon "ek parivaar ikaitha kiya gaya ho" mishael ne bataaya ki "jab aap doston kii ladi chun rahe hon, to yah laazmi he ki aap gunvattta, vividhta or samvedansheeltaa ke santulan kaa dhyaan rakhen. ve sab ek paheli the, jinhen ekbargi ek silsilewar tareeke main sajaana tha or mere khyaal se hamen behad achche kism ke log mili, jo vastav main ek hi duniya main ji sakate hai."
 richard curtis ko is film kaa vichaar raat ko jaagate hue aaye apane khayaalon se aayaa. unhone patakatha ke shuruuaati bindu kaa varnan "ek aam insaan kaa ek avishwasaneey rup se mashhoor hasti ke saath ghoomane kaa vichaar evam yah unki zindagiyon par kis tarah asar daalata he" ke rup main kiya. four wedings tathaa a funeral ke nirdeshak mike newel ko is film kii peshkash kii gai, lekin unhone pushing tin par kaam karne ke liye ise thukraa diya. unhone baad main yah mana ki vyavsaayik taur par yah ek galat faisla tha, lekin unhen iskaa afsos nahin tha. film ke nirmaataa dancan kenvardi ne tab rogar mishael kii ore rukh kiya tathaa kaha "rogar jaise behtareen vyakti ko dhund nikaalnaa vaisaa hi tha, jaise prayek kirdaar ko nibhaane ke liye uchit adaakaaron ko dhundhna. rogar puri tarah se nikharate hai."
 curtis ne is film kii setting ke liye notting hill kaa chunaav isliye kiya kyonki ve vahaan rah chuke the tathaa us jagah ke bare main bakhubi jaanate the. bakaul curtis "notting hill ek melting pot or ek film ke liye umdaa jagah he." isse nirmaataa ke liye ek ghani aabaadi vaale kshetra main film banane kii pareshaani khadi hui. kenvardi ne ullekh kiya "shuruyaat main hamane ek vishaal vahya set banane kaa vichaar kiya. is prakaar halaat hamaare kaabo main hote, kyonki hamen phikr is baat kii thi ki roberts or grant ko saarvajanik sadak par kaam karnaa hota, jahaan hamen hazaron rahgeer milte." akhirkaar unhone yah jokhim uthaane kaa or asal sadakon par hi film banane kaa faisla kiya. mishael ko fikr thi "ki hug evam julia shooting ke pehle din portobelo road par aane vaale the evam vahaan gridlock hoga or ham hazaron logon or pit patrakarita vaale photographeron se ghire honge, jo hamen shooting nahin karne denge." lokation team tathaa surakshabaalo ne ise hone se roka or film kru kii upasthiti se notting hill ke wasindon ko hone vaali pareshaaniyon ko bhi roka, jo is film ko lekar "vastav main utsahit" the. film ke sthaan prabandhak syu queen ne upyukt sthaan dhund nikaalane tathaa uski anumati hasil karne ke kaary ko "ek bhagirath prayaas" bataaya. queen or unki team ke baakiyon ko us kshetra ke hazaron logon ko is vaade kii chitthiyaan likhni padin ki ve prayek vyakti ke pasandida daan ke liye anudaan karenge, jiske nattejey main is film pariyojna se 200 se bhi zyaada anudaan sansthaaon ko rupee milenge.
 film ke production diziner stuart craig the, jo ek samakaleen film karne kaa mauka paakar khush the. film ke bare main unhone kaha "ham hazaron logon vaale sadakon, bazaar ke vyapaariyon, dukandaaron evam vahaan ke wasindon ke saath kaam kar rahe the, jo vaaki ek jatil kaam he." 17 april 1998 ko pashchim landan tathaa shaperton studios donon jagahon par filmakan shuru hua. vil kii kitabon kii dukaan portobelo road par thi, jo film kii mukhya jagahon main se ek tha. notting hill ke bheetar anyaanya jagahen westborn park road, golborn road, landsdowne road evam coronet cinema hai, jahaan par filmakan hua. 280 westborn park road sthit vil kaa ghar darasal richard curtis kaa tha or pravesh dwaar ke peeche ek bahut vishaal ghar he, jiskaa film main dikhaae gaye or asal main studio main banaaye gaye ghar se katai mail nahin he. mashhoor nila daravaaza antat nilaam hua or uski raqam daan kar di gai. varttman daravaaza kaale rang kaa ek saadhaaran daravaaza he. chah maheenon tak notting hill main filmaae jane ke baad filmakan ko ritez hotel main sthanantarit kar diya gaya, jahaan par da saivoy hotel, da nobu resturent, hempel hotel ke zen garden tathaa kenwood house main raat ko filmaaya janaa tha. film ke antim drishyon main se ek drishy ek film premier par filmaaya gaya, jisane nirmaan dal ke liye pareshaaniyaan khadi kar deen. mishael yah drishy licester sakwai main filmana chaahati thim, lekin yah anurodh asweekaar kar diya gaya. police ko leonardo di capriyo premier main upasthit prashansakon ke kaaran kaaphi pareshaani jhelni padi thi or police ko fikr thi ki vahi samasya aagaamee premier main bhi saamne aa sakati he. ek sehat or suraksha karrwai dwaara nirmaan ko film kii anumati mili evam vah drishy maatr choubees ghanton main taiyaar kiya gaya. aatanrik drishy filmaae jane vaale aakiri drishy the, jinhen shaperton studios main kiya janaa tha. filmakan puraa hone ke baad, film kaa antim cat 3Â½ ghante lanbaa tha, jisamen se 90 minute kii footage film kii release ke liye sampadit kar di gai.
 film main mark chagel kii 1950 main banaai gai laa mairi naamak painting dikhaai gai he. kahani main, anna us painting kii ek print prati wiliam ke ghar par dekhati he or baad main use anumaanatah mul bhent karti he. nirdeshak mishael ke intertenment vikali main prakashit ek lekh ke anusaar yah painting isliye chuni gai kyonki patakatha-lekhak curtis chagel kii kritiyon ke prashansak the evam chunki laa mairi "kisi aisi chiz ke liye taras darshata he, jo kho gaya ho". nirmaataa ne film main istemaal karne ke liye use dobaaraa banwaaya, lekin uske liye unhen pehle painting ke maalik tathaa saath hi british dizine and artist copirite socity se anumati leni padi. antat, nirmaataa kenvardi ke anusaar "hamen use nasht karne ke liye raji hona padaa. unhen chintaa thi ki kahin hamaari nakal prati bahut acchhee ban gai, to yah bazaar main fail jaayegi or mushkilen paidaa karegi." us lekh main yah bhi ullekh tha ki "kuch visheshgyon ke anusaar asli canvas kii keemat $500,000 or $1 million ke bich ho sakati thi."
 film kaa sangeet trevor jones ne diya tha. anya kalakaaron dwaara likhit anyaanya atirikt gane film ke soundtrack main dikhe. inamen charles aznavor dwaara likhit elvis caustelo kaa cover gaanaa "shi", shania twine ke "you haev got a ve" kaa rimix sanskaran, saath hi ronam keating kaa vishesh taur par record kiya gaya cover sanskaran "wain you se nathing at ol", jo british chart main number ek par pahunch gaya, shaamil hai. jab vil portbelo road par lambe dag bharta chalata he, us vaqt jo gaanaa bajaayaa gaya vah he - bill vidars kaa gaaya hua "int no sunshine". tony or maiks tony ke restaraan main uske band hone vaali raat ko piano par "blue moon" bajaate hai. film main multah "shi" kaa charles aznavor vaala sanskaran istemaal kiya gaya tha, lekin america test screening darshakon ne ise kuch khaas tool nahin diya. tab richard curtis ne is gane ke cover sanskaran ko record karne ke liye costelo ko isamen shaamil kiya. is gane ke donon sanskaran gaiyr-america release main dikhti he.
 film ko aam taur par sakaaratmak samikshaayen milin or ise roten tomatos kii reating main 85% "tazaa pramanit" kiya gaya. variety ke derek ele ne kaha "yah chust he or saath hi akushal. iske 10 minute behad lambe hai or yah apni sanrachana yaa samgr swar, kisi bhi drushti se yaqinan "four wedings and a funeral part 2" nahin he." unhone ise kul milakar sakaaratmak samikshaayen deen. cranki naamak sameekshak ne ise "behad acha" kaha, saath hi ise "ek sateek prem-sambandh kii film" kaha. nitrate ne kaha "notting hill behtareen or halki, taji or ajeeb he", jisamen "pyaare pal or yaadgaar charitra" hai . film kii DVD par apni samiksha main ise "ek pyaari film" kehete hue jon je. pukiyo ne kaha "yah film ek pari-katha he or lekhak richard curtis bakhubi jaanate hai ki logon ko pari-katha kitni bhaati he".  washington post ke deson hove ne khaas taur par spike ke kirdaar main riz iffans kii adaakaari kii tarif karte hue is film ko bahut sakaaratmak samiksha di.  james cenford ne notting hill ko saadhe teen sitare die or kaha "curtis ke samvaad uske kabhi-kabhaar sust kathanak ke mukaable kadakdaar ho sakate hai, lekin notting hill kaa shuruuaati ek ghanta itnaa gumraah karne vaala or lagaataar haasyaaspad he ki yah shikaayat karnaa ninsaphi lagata he ki baaki ansh bhi acha hoga." milwakee jarnal centinal ke syu pieraman ne kaha ki "notting hill chaalaak, mjedaar, romani he - or haa, yah four wedings and a funeral kii yaad tazaa karata he", lekin yah film "itnaa sukun dene vaala he, ki isamen choti-moti galtiyaan nikaalane kii zaroorat mahasoos nahin hoti ." rogar abert ne film kii tarif main kaha "yah film ujjwal he, iske samvaad chust or budhimatta purna hai or roberts tathaa grant badi aasaani se dil ko bha jate hai."  kenneth turan ne acchhee samiksha di tathaa nishkarsh diya "film kaa romani hissaa samasyaon ke liye abhedya he".  CNN ke sameekshak paul clinton ne kaha ki notting hill "sabhi baadhaon ke baavjood nikharane vaali ek mjedaar or dil ko chune vaali akeli prem - kahani ke rup main khadi hoti he". 
 Needcoffee.com ke vijet walls ne film ko "saadhe teen cap coffee" diye or kaha ki "film kaa hasya ise puri tarah se ghise-pite or asantusht ant se bachaata he", lekin unhone film ke soundtrack kii samalochna kii. denis scawartz ne film ko nakaaratmak samiksha dete hue ise "si" shrenee main rakhaa or kaha "yah film vishuddhtah or purna rup se bakawaas tha". kuch logon ne is film main "landan kii zindagi ko avastavik rup se meetha or british vikendriyata dikhaane" ke liye samalochna kii.
 notting hill ko british film institute ke "sarvakaleen sheersh 100 filmon" kii suchi main 95wein sthaan par bithaaya gaya. is suchi ke parinaam british cinema pravesh str main prayek film ke aay-akalan par aadhaarit the.
 film kaa world premier 27 april 1999 ko odion, licester squaire main kiya gaya. notting hill box offis chart par achche sthaan par pahunchaa or isaki sakal gharelu aay $116,089,678 tathaa duniya bhar main kul aay$363,889,678 hui. apane shuruuaati saptaah main isane america box offis record todate hue or maai best frends wedding kaa record todakar ise ab tak kii sabase badi romantic film banaate hue $27.7 million kamaaya. uske baad vaale hafte main notting hill ne $15 million banaaya lekin phir usamen giravat aane lagi. iske release ke ek maheene baad hi notting hill apane pehle hafte main sabase zyada kamai karne kaa apana record romantic kamedi film ranve brid ke haathon haar gaya. yah 1999 kii sabase zyada kamai karne vaali solahavin film thi or may 2007 tak yah sabase adhik kamai karne vaali sarvakaleen 104veen film thi. us samay yah british film itihaas kii sabase zyada kamai karne vaali film ban chuki thi.
 notting hill ko 2000 ke BAFTA main sarvaadhik lokapriy film kaa darshak award mila or ise varsh ke behtareen british film tathaa riz iffans ke liye sahaayak bhoomika main sarvshereshth abhinay kii shrenee main da alexandra corda award ke liye namankit kiya gaya. is film ne british kamedi award main sarvshereshth kamedi film kaa award bhi jeeta. film ke soundtrack ne Star Wars - Episode I: The Phantom Menace ko pachhadte hue sarvshereshth soundtrack kaa brit award bhi jeeta. film ne sarvshereshth british film, rogar mishael ke liye sarvshereshth british nirdeshak or hug grant ke liye sarvshereshth british abhinayta kaa empire award jeeta.film ko golden globe main sarvshereshth moshan pikchar - kamedi/sangitamay, sarvshereshth moshan pikchar abhinayta - hug grant ke liye kamedi/sangitamay tathaa julia roberts ke liye sarvshereshth abhinetri - kamedi/sangitamay kii shreniyon main teen namakan bhi mili.
 saanchaa:Roger MichellsAzcA:Richard Curtis
