 shakambhari devishakambhari devi :durgam naam kaa ek daitya tha. daitya tapasya karne ke vichaar se himalay parvat par gaya. man main brahma ji kaa dhyaan karke usne asana jamaa liya. vah keval vaayu pikar rahata tha. usne ek hajaar varshon tak badi kathin tapasya kii. chaturmukh bhagwaan brahma prasantaapurvak hans kar durgam ke sammukh prakat ho gayi or bole - 'tumhaara kalyaan ho ! tumhaare man main jo var paane kii ichha ho, maang lo. ' brahmaji ke mukh se yah vaani sunakar durgam ne kaha â€“ mujhe bal dijiye, jisase main devataaon ko parrast kar sakun.durgam kii yah baat sunakar chaaron vedon ke param adhishthata brahmaji 'aisa hi ho' kehete hue satyalok kii ore chale gayi. shakti paakar durgam ne logon par atyaachaar karnaa armbh kar diya or dharm ke kshay ne gambhir sookhe ko janm diya or sau varshon tak koi varsha nahin hui . rishi, muni or brahman log bheeshan anishtprad samay upasthit hone par jagadamba kii upasna karne himalay parvat par gayi, or apane ko surakshit evam bachaane ke liye himalay kii kandaraon main chhip gaye tathaa mata devi ko prakat karne ke liye kathor tapasya kii . samadhi, dhyaan or puja ke dwaara unhone devi kii stuti kii. bhagwati jagadamba turant santusht ho gayin. rishi, muni or brahman log kii samadhi, dhyaan or puja ke dwaara unke santaap ke karun krandan se vichlit hokar, devi-fal, sabji, jadi-booti, anaaj, daal or pashuon ke khaane yogya komal evam anek ras se sampann naveen ghaas phoos liye hue prakat huin or apane haath se unhen khaane ke liye diye.,shaak kaa taatpary sabji hota he, is prakaar mata devi kaa naam usee din se shakambhari pads gaya.shakambhari navaratri pus shukla ashtami se armbh hokar pus kii poornima ko samaapt hota he . yah rajasthan, madhya pradesh, himanchal pradesh, karnataka or tamilnadu main manaaya jaataa he . bharat ke in rajyon ke mandiron main vishaal aayojan mata kii aradhana hetu hota he . 
 aarti :
 tumko jo bhi dhyata ,sab sampatti paa jaataa .jai shakambhari mata ,maiyaa jai shakambhari mata .dharti sukhi ,ambar sookhaa tab ai tum mata ,kshudha mitaai,pyaas bujhaai,banakar jivan daata.tum hi jag kii mata tum hi ho bharta ,bhakton kii dukh harta,sukh sampati kii daata.mata ji kii aarti jo nar nari gaaven ,saare icchit fal wo pal bhar main paa jaaven .jai shakambhari mata ,maiyaa jai shakambhari mata ,
