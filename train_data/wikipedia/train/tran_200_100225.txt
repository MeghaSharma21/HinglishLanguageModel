 aalamaa mater pracheen rome main devi maan ke liye prayog hone vaala ek naam tha jiskaa latini bhashaa main arth 'poshak mata' he. roman samskruti main iskaa prayog visheshkar siris or sibali naamak deviyon ke liye hota tha or baad main isai dharm main ise mariyam ke liye istemaal kiya jane laga. aadhunik yug main iskaa prayog log us vidhyalay, college yaa vishvavidhyalay ke liye karte hai jahaan ve padhe hon yaa uteern hue hon. is 'matrusanstha' rup main 'aalamaa mater' bahut se vidhyalay-gaan or adarsh vaakyon main miltaa he or kabhi-kabhi aise vidhyalay-gaanon kaa sheershak bhi hota he. kabhi-kabhi yah devi kii pratimaa ke rup main bhi collejon main dekha ja saktaa he.
 kuch samikshakon ne 'aalamaa mater' main 'vidya kii devi' ke nihit arth kii tulana bhartiya samskruti main saraswati se kii he. udhaaharan ke liye british shikshak patric gads ​​ ne saraswati devi ko 'bhoot or bhavishya ke sabhi sachche vishvavidhyalayon kii aalamaa mater' bulaate hue unki pratimaa indore main ban rahe ek vishvavidhyalay main sthapit karne kii maang rakhi thi.
