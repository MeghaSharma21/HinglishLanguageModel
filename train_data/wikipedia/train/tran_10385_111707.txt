 hamaare saura mandal ke paanchave grah brihaspati ke 67 gyaat upgrah hai jinaki parikrama kii kakshaayen parkhi ja chuki hai or sthai paayi gayi hai. yah sankhya saura mandal ke kisi bhi anya grah se adhik he. in upgrahon main se chaar chandramaa kaaphi bade aakaar ke hai - ganimid, kalisto, aayo or europa. inaki khoj galileo gallily ne san 1610 main kii thi isliye in chaaron ko brihaspati ke gallilyayi chandramaa bhi kaha jaataa he. yah chaar pehle upgrah the jo prithvi se anya kisi grah kii parikrama karte paae gaye the. in chaaron kaa vyas 3,100 kimi se adhik he. brihaspati ke baaqi kisi bhi upgrah kaa vyas 250 kimi se adhik nahin or adhiktar to 5 kimi se bhi kam kaa vyas rakhte hai.
