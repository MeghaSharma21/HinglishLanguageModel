 acharya narendradev bharat ke pramukh swatantrata sangram senaanee, patrkaar, sahityakar evam shikshavid the. ve congress samaajawaadee dal ke pramukh siddhantkaar the.
 vilakshan pratibha or vyaktitv ke swami acharya narendradev adhyaaapak ke rup main ucch koti ke nishthavan adhyaaapak or mahaan shikshavid the. kaashi viapeeth ke acharya banane ke baad se yah oopaadhi unke naam kaa hi ang ban gai. desh ko swatantra karaane kaa junun unhen swatantraaa aandolan main khinch laayaa or bharat kii aarthik dasha va garibon kii durdasha ne unhen samaajawaadee bana diya.
 acharya narendradev kaa janm sanwat 1889 main karthik shukla ashtami ko uttar pradesh ke sitapur main hua tha. unke pita shri baldevaprasad ji apane samay ke bade vakeelon main the. ve dharmik vritti ke the. congress or soshal kanference ke kaamon main bhi thodi bahut dilchaspee lete the. is naate upadeshak, sanyasi or pandit unke ghar aayaa karte the. is tarah bachapan main hi swami ramtirth, pandit madanamohan malviya, pan dindayalu sharma aadi ke sampark main aane kaa mauka mila. pita ji ke prabhaav se acharya ji ke man main bhartiya samskruti ke prati anuraag upja. isi kaaran aage chalakar aapane em.e. main sanskrit kii shiksha lee. iske purv elahabaad vishvavidhyalay se bi.e. kiya. bi.e. paas kar puraatatv padhane kaashi ke queens kalege main aae. san 1913 main em.e. paas kiya. gharavaalon ne vakaalat padhane kaa aagrah kiya. narendradev ji ko yah pesha pasand nahin tha. kintu vakaalat karte hue raajnneeti main bhaag le sakane kii drushti se kanoon padhaa. 1915-20 tak paanch varsh faijabad main vakaalat kii. isi bich asahyog andolan prarambh hua. asahyog andolan ke shuru hone ke baad shri jawaharlal nehru kii soochna or apane mitra shri shivaprasad gupt ke aamantran par narendradev ji viapeeth aae.
 is sambandh main acharya narendradev ji ne "mere sansmaran" sheershak radio vaarta main kaha he : "mere jivan main sadaa do pravritiyaan rahi hai - ek padhane-likhane kii or, duusari raajnneeti kii ; or in donon main sangharsh rahata he. yadi donon kii suvidha ek saath mil jaae to mujhe bada parithosh rahata he or yah suvidha mujhe viapeeth main mili. isi kaaran vah mere jivan kaa sabase acha hissaa he jo viapeeth kii seva main vyateet hua."
 viapeeth main doctor bhagavaandas ji kii adhyakshata main acharya ji ne kaam shuru kiya. 1926 main swayan adhyaksh hue. do varsh tak vidhyaarthiyon ke saath hi narendradev ji or ham log rahete the. ek kutumb sa tha. saath-saath ham log raajnneetik kaary bhi karte the. viapeeth ke adhyapakon or vidhyaarthiyon se aapkaa bada hi ghanishtha sambandh rahaa he. shri shriprakash ji ne unhen acharya kahana shuru kiya or phir to vah unke naam kaa ek ang ban gaya. kaashi viapeeth ke adhyapakon or vidhyaarthiyon ne acharya ji ke netritv main desh ke swatantraaa sangram or swatantra rashtriya shiksha ke kshetra main mahatvapurn yogadan kiya. swatantraprapti ke baad shaasha or virdohi dalon ke yogya netaa or kaaryakarta, vidya or aacharansampann adhyaaapak, prakhar patrkaar or rachanaatmak kaaryakarta bhi viapeeth se nikle.
 prayag main adhyayan ke sambandh main rahete hue narendradev ji ke vichaar pusht hue. hindu bordig house un dinon ugr vichaaron kaa centre tha. narendradev ji vahaan garam dal ke vichaaron ke ho gaye. 1906 main aapane jo ugr vichaardhaara apanaai to phir jivan bhar usapar drudh rahe. 1905 main aap congress ke adhiveshnon main garam dal ke hone ke kaaran janaa chhod diya. san 1916 main jab congress main donon dalon main mail hua tab phir congrence main aa gaye. 1916 se 1948 tak aal india congress cameti ke sadsy or jawaharlal kii varkig cameti ke sadsy bhi the.
 bhagn swasthya ke baavjood aapane 1930 ke namak satyagrah, 1932 ke andolan tathaa 1941 ke vyaktigat satyagrah andolan main saahas ke saath bhaag liya or jail kii yatnaayen sahin. 1942 main chaar maheene tak gandhi ji ne apane ashram main chikitsa ke liye rakhaa. adhik aswasth hone par gandhi ji ne apana maun todaa. phir, jab 8 agast 42 ko gandhi ji ne "karo yaa maro" prastaav rakhaa, bombai main acharya ji congress kaarysmiti ke sadasyon ke saath giraftaar he gaye. 1942-45 tak shri jawaharlal nehru ke saath ahmednagar ke kile main band rahe.
 vaise, krantikari dal ke kabhi sadsy nahin hue, kintu unke kai netaaon se aapkaa ghanishtha parichay tha. ve aapkaa vishwaas karte the, samay-samay par aapse sahaayta bhi lete the or videshon se aanevaala sahitya le jate the or apane samachar dete the.
 1934 main aapane shri jaiprakash narayan, doctor raamamanohar lohia tathaa anya sahyogiyon ke saath congress socialist party kii sthapana kii. 1934 i. main hue pratham adhiveshan ke adhyaksh acharya ji hi the. congress se baahar aane par 1948 main socialist party kaa jo sammelan patna main hua uski adhyakshata bhi acharya ji ne hi kii. samaajawaadee andolan main acharya narendradev kaa vahi sthaan rahaa he jo ek parivaar main pita kaa hota he yaa vyakti main aatma kaa hota he. acharya ji macrsvaadi samaajawaadee the, kintu baraabar kaha karte the ki is yug kii do mukhya preranaayen rashtriyata or samaajwaad he or rashtriya paristhitiyon or aakankshaon kii drushti se hi samaajwaad kaa arth karne par jor dete rahe. is drushti se acharya ji kisaanon ke sawaal par vishesh jor dete the or kisaanon kii bhoomika kaa vishesh maan karte the, jab ki macrsvaadi parampara ke anusaar kisaan kii bhoomika pratikriyaavaadi hi ho sakati he. bharat main samaajwaad ko rashtriyata or kisaanon ke sawaal se jodna, acharya ji kii bhartiya samaajwaad ko ek sthaayee dein he.
 raajnneeti ke alaava, duusari pravriti, unheen ke shabdon main, "likhane padhane kii ore" rahi he. is disha main acharya narendradev ji kaa yogadan atyant mahatv kaa he. viapeeth ke dwaara pichley varshon main rashtriya shiksha ke kshetra main jo mahatv kaa kaam hua he, uski aaj bhi, jabaki rashtriya shikshapranali kii khoj hi chal rahi he, vishesh upyogita he. kaashi viapeeth ke adhyaaapak, acharya or kulapati kii haisiyat se aapane apni vidvatta, udaartaa or charitra ke dwaara adhyaapan or prashasan kaa jo ucch aadarsh kaayam kiya he, vah anukaraniya he. apane sahyogi shri sampoornanand ji ke aagrah par acharya ji ne sanyukt praant ke phir naam badal jane par, uttar pradesh kii madhyamik shiksha samiti kii adhyakshata kii thi. is samiti ke jariye kai ek mahatvapurn suzav aapane die the. iske alaava, sanskrit vaanmay ke adhyayan or anusandhan ko badhaane par aap baraabar jor dete the.
 buddhadarshan ke adhyayan main acharya ji kii vishesh ruchi or gati rahi he. aaajeevan ve buddhadarshan kaa adhyayan karte rahe. apane jivan ke antim dinon main "buddha-dharm-darshan" unhone puraa kiya. "abhidharmkosh" bhi prakashit karaayaa tha. "abhidhammatthsanhaho" kaa bhi hindi anuwaad kiya tha. praakrit tathaa pali vyakaran hindi main taiyaar kiya tha. kintu vah mil nahin rahaa he. sambhav he, unki kitabon vagairah ke saath kahin mili. buddha darshan ke paribhaashik shabdon ke kosh kaa nirmaankarya bhi unhone pranrabh kiya tha. perundurai ke vishramkaal main aapane 400 shabdon ko vyaakhyaatmak kosh banaaya tha, kintu aakasmik nidhan se yah kaam puraa na ho sakaa.
 kintu prakashit rachanaaon se shaayad adhik bejod unke bhaashan rahe hai. is baat kaa kai baar vichaar hua ki unke bhaashanon kaa sangrah kiya jaae, kintu vyavastha na ho saki or is tarah gyaan kii ek amuly nidhi kho gai.
 acharya narendradev ji ne "viapeeth" tremasik patrika, "samaaj" tremasik, "janavaani" masik, "sangharsh" or "samaaj" saptahik patron kaa sampadan kiya. inamen jo lekh, tippaniyan vagairah samay-samay par prakashit hue hai, unke sangrah hai : rashtriyata or samaajwaad, samaajwaad : lakshya tathaa saadhan, socialist party or marxvad, bharat ke rashtriya andolan kaa itihaas, yuddh or bharat, kisaanon kaa sawaal aadi.
