 
 
 dekhen mukhya lekh bharat main bhugol shikshabharat main bhugol kii shiksha bhinn bhinn staron main di jaati he. yahan ke praaia: sabhi vishvavidhyalayon main uttarasnaatak varg kii shiksha di jaati he.
 bharat main bhugol kaa adhyayan beesvin sadi main hi vishesh rup se prarambh main hua or aaj saikadon bhugolvetta isamen lage huue hai. inamen kuch logon ne apni vidvatta ke kaaran vishwa main khyaati praapt kii he. anek vishvavidhyalayon main iske adhyayan kaa aaj samuchit prabandh he.
 anek sansthaayen bhugol ke adhyayan or shodh ke liye sthapit hui he or anek utkrisht koti kii patrapatrikas desh ke vibhinn bhaagon se prakashit ho rahi he. bhugol ke sambandh main prati varsh vibhinn vishvavidhyalayon main sammelan bhi hote rahe hai jinamein ucch koti ke moulik niabandh padhe jate he. bhugolic anusandhan main bharat ab anya deshon se pichhadaa nahin he. mira guha, ji0 es0 goshal, you0 singh, pi0 ke0 sarkaar, ityadi ne apane kshetron main agrim evam asaadhaaran shodh kiya he.
 dekhen bharat ke vishvavidhyalay
 kisi bhi desh kaa shaikshik prashasan bahudhaa uske rashtriya hiton ke anuroop sunirdeshit prayojanon se sambhddha hota he. british shashan kaal main bharat kii shaikshik niti evam prashasan videshi satta dwaara sanchalit hone ke kaaran rashtriya paramparaon samskruti tathaa deshavaasiyon kii aavashyaktaaon ke anukool na tha.
 bharat sarkaar kaa shaikshik prashasan, 1919 ke adhinium se purv purnat: kendrikrut tha. is adhinium se aanshik pradeshik swyta pradaan kii gai or taduparant shiksha pradeshik mantralayon ke adheen ek antarit vishay ban gai. samuchit samanvay ke abhaav main vittiya kathinaaiyon ke saath hi isse pradeshikta kii bhaavana jaagrath hui. mahatvapurn vishyon par salaah dene ke liye ek kendriya shiksha salaahkaar mandal kii sthapana 1921 main kii gai, par do varsh uparaant ise bhang kar diya gaya. kintu 1935 main isaki pun: sthapana hui. bhartiya shaikshik seva main bhartee 1896 main prarambh kii gai thi kintu 1924 main ise sthagit kar diya gaya. bharat sarkaar ke 1935 ke adhinium ne rajyon ko adhik swaittata pradaan kii or iske falswaroop bhartiya shiksha mantri adhik adhikaar-sampann ho gaye. 1945 se bharat sarkaar main shiksha ke liye pruthak vibhaag kii sthapana kii gai or 1947 main swatantraaa prapti ke uparaant moulana abul kalam ajaad ke mantritv main kendriya shiksha mantralay kii sthapana hui.
 bhartiya samvidhan ke nirmaan ke samay san 1944 se shiksha tathaa vishvavidhyalay rajya suchi ke antargat rakhe gaye. centre kii gatividhiyon kaa kendriya vishvavidhyalayon tathaa rashtriya mahatv kii vaigyanik or pravidhik shikshan sansthaaon ke paraspar samanvay tathaa ucch shiksha athwa anusandhan evam vaigyanik or pravidhik sansthaaon ke maanakon ke sankalp tak simit kar diya gaya. vyavsaayik tathaa shramikon ko pravidhik shikshan centre tathaa rajyon kii samavarti suchi main rakhaa gaya.
 yah anubhav kiya jaataa he ki is naveen prajatantr main shaikshik prashasan kaa mukhya kaary shiksha ko maanviya rup dena evam janata ko prajatantric vidhiyon evam sthitiyon main prashikshit karnaa he. nae shikshakon tathaa nirikshan adhikariyon ko aisi vishisht drushti se sampann karnaa he, jisase ki ve satta kii dhak jamaaye bina hi shikshaarthiyon ko prerit kar saken. swatantraaa prapti ke uparaant desh kii parivartit paristhatiyon ke anukool shaikshik prashasan ke sudhaar kii ore apekshit dhyaan nahin diya ja sakaa.
 vartmaan kaal main rajyon main shiksha kii vyavastha rajya ke shiksha nideshak kii adhyakshata main kii jaati he, jiske adheen anek upanideshak evam sahaayak hote hai. rajya anek mandalon athwa anchalon main vibhakt hota he, prayek mandal ke antargat anek jile hote hai. prayek mandal ek nireekshak ke adheen tathaa har jila skool nireekshak ke adheen hota he.
 isse nimna str par naagarik tathaa gramin kshetron main praaia: praathmik shiksha kii vyavastha sthaneey nikaayon dwaara kii jaati he. panchayat rajya ke pradurbhaav tathaa prajatantric vikendrikaran ke kaaran in nikaayon kaa vishesh mahatv he.
 vividh staron par shikshan sansthaaon ke niyantran tathaa prashasan main pravruth svaichhik abhikaran bhi is prasang main ullekhneey hai. sarkari prashasan in abhikaranon ko manyata pradaan kar athwa vittiya sahaayta dekar in par niyantran rakhata he.
 kendriya shikshaamantri rajyon ke shaikshik prashasan par paroksh rup se niyantran rakhata he. vah samanvay sthapana tathaa staron main sudhaar ke atirikt anya vishyon se sambandhit nirdesh nahin detaa. kintu kendriya shiksha salaahkaar board tathaa bhartiya pravidhik shiksha parishad tathaa anya samanaantar nikaayon ke adhyaksh ke naate vah in nikaayon ke rajyapratinidhi shiksha mantriyon ko rashtriya shikshaniti main ekarupata kii sthapana ke liye avashya prabhavit karata he.
 bharat main "sarv shiksha abhiyaan: shiksha ke chhetra main ek bahut hi bada or saraahneey abhiyaan hai. bharat sarkaar kaa ye abhiyaan desh ke har ek bachche chaahe wo kisi bhi dharm or jaati kaa ho uske shiksha ke liye kaam karti hai, or is abhiyaan main bahut se shiksha mitron kii niyukti bhi kii gai he jo bacchon ko shiksha dene main madad karenge, lekin kya ye abhiyaan aaj kii taarikh main puri tarah safal hai ? kya hindustan kaa har ek baccha skool jaataa hai ? kya hindustan ke shiksha mitra baccho ko shiksha dilaane kaa kaary kar paa rahen hai ? kya un baccho tak shiksha prapti kaa saamaan jaise copy, kitaab, pencil, bag aadi pahunch paa rahaa hai ?
 shaayad nahin..... kyoki beete 11 march 2018 evam 18 march 2018 ko main "rahul shrivastav" auki mere kuch saathiyon ne ek survey kiya ki kya sach main sarv shiksha abhiyaan hindustan main kaam karte hai yaa sirf kaagajon main band hai, to hamane paaya kii shiksha ke naam pe bhi desh main bhrastachar faila huwa hai, amiron ke bacchon ke liye behatar shiksha auki garibo ke bacchon ke liye ashiksha, basic shiksha adhikari ore unki team kisi tarah kaa koi survey nahin karte kii bachche aakhir skool kyon nahin ja paa rahe he kya kaaran ho saktaa hai, bas apane apane karyaalay main baithe kursiyaan todate hai, sadak pe bheekh maangane vaale bachche, bal mazdooree karne vaale bachche skool bilkul bhi nahin jate he kyoki unke maan baap ko is tarah ke abhiyaan ke bare main pataa tak nahin hai kyoki wo khud ashikshit hai lekin unhen in sabake bare main batayega koun ? basic shiksha adhikario kaa ye kartvay banataa hai kii har ek garib ke ghar, jhuggiyon main jake bacchon ke maan baap ko sarv shiksha abhiyaan ke bare main avgat karaaye taaki unke bacchon ke bhavishya main sudhar aae, ore desh ke har ek shikshit vyakti kii bhi ye jimmedaari banati hai kii garibon or unke bacchon ko unka adhikaar dilaane main madad karen.
