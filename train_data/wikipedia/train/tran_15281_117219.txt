 finol vastut: carbonic yogicon kii ek shrenee kaa naam he jiskaa pratham sadsy 'phenol' yaa carbolic amla he. benzene cendrak kaa ek yaa ek se adhik hydrogen jab hydroxil samooh se visthapit hota he, tab usase jo utpaada praapt hote hai use phenol kehete hai. yadi cendrak main ek hi hydroxil rahe, to use monohai-drik phenol, do hydroxil rahen to use diahoidrik phenol or teen hydroxil rahen, to use trihydrik phenol kehete hai. 
 monohidrik phenol koyale or kaath ke shushk aswan se banate hai. isi vidhi se vyapaar kaa carbolic amla praapt hota he. carbolak amla kaa avishkaar pehle-pehle ruunge dwaara 1834 i. main hua tha. 1840 i. main lauren ko alakatre main isaki upasthiti kaa pataa laga. iskaa phenol naam xeraar dwaara 1843 i. main diya gaya tha. 1867 i. main vurts or kekule dwaara phenol benzene se pehle pahal taiyaar hua tha.
 phenol taiyaar karne kii anek vidhiyaan maaloom hai, par aaj phenol kaa vyapaarik nirmaan alakatre yaa benzene se hota he. alakatre ke prabhaji aswan se jo ansh 170 degree sein 230 degree sein. par asut hota he use madhya tel yaa carbolic tel kehete hai. saamaanya phenol isi main napathlin ke saath mila hua rahata he. daahak kshar ke tanu vilyan se upachaarit karne se phenol vilyan main ghulkar nikal jaataa he or nafthlin avley rah jaataa he. vilyan ke gandhakaml yaa carbon dioxide dwaara vighatit karne se phenol avakshipt hokar jal se pruthak ho jaataa he.
 shuddh carbolic amla safed, crystalia, suchyakaar, thos hota he, par, yah vaayu main rakhe rahane se pani kaa avasorana kar drav ban jaataa he, jiskaa rang pehle gulabi peeche praaia: kaala ho jaataa he. iske crystal 430 degree sein. par pighalate hai. yah jal main kuch viley hota he. iskaa jaleey vilyan nissankramak hota he or ghaavon tathaa surgery ke upkarnon aadi ke dhone main prayukt hota he. phenol kii gandh vishisht hoti he. yah vishaiylla hota he. amlon ke saath yah aster banaata he. iske vaashp ko tapt thorium par le jane se phenol ether banataa he. phenol ke ether saral yaa mishrit donon prakaar ke ho sakate hai. phosphorus pentachloride ke upachaar se yah chloro benzene banataa he. bromine kii kriya se yah tribromo phenol banataa he. yah kriya maatraatmak hoti he or phenol ko anya padaarthon se pruthak karne yaa phenol kii maatra nirdhaarit karne main prayukt hoti he. phenol sakriy yogic he. anek abhikarmakon ke saath vah yogic banataa he. anek padaarthon ke sampark main aane se vah vishisht rang detaa he, jisase yah pahachaanaa jaataa he.
 phenol se salicylic amla or uske aster celol aadi bade mahatv ke vyapaarik padaarth banate hai. isse picrik amla bhi banataa he, jo ek samay bade mahatv kaa visphotak or ranjak tha. kritrik ranjakon ke nirmaan main bhi carbonic amla prayukt hota he. yah bade mahatv kaa nissankramak he. isse anek jeevanunashak, kavkanashaka, ghaaspaat naashak tathaa anya bahumoolya oshadhiyaan aaj taiyaar hoti hai.
