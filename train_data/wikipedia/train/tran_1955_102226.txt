 samaveda bharat ke pracheenatam granth vedon main se ek he, geet-sangeet pradhan he. pracheen aaryon dwaara sam-gaan kiya jaataa tha. samaveda chaaron vedon main aakaar kii drushti se sabase chota he or iske 1875 mantron main se 69 ko chhod kar sabhi rugaved ke hai. keval 17 mantra atharvaveda or yajurveda ke paye jate hai. fir bhi isaki pratishtha sarvaadhik he, jiskaa ek kaaran gita main krishna dwaara vedanan samavedosmi kahana bhi he.
 samaveda yadhyapi chota he parantu ek tarah se yah sabhi vedon kaa saar rup he or sabhi vedon ke chune hue ansh isamen shaamil kiye gayi he. samaveda samhita main jo 1875 mantra hai, unamem se 1504 mantra rugveda ke hi hai. samaveda samhita ke do bhaag hai, archik or gaan. puraanon main jo vivaran miltaa he usase samaveda kii ek sahastra shakhaon ke hone kii jaankaree milti he. vartmaan main prapanch hryday, divyavdaan, charanvyuh tathaa jaimini grihasutra ko dekhne par 13 shakhaon kaa pataa chalata he. in teraa main se teen aacharyon kii shakhaayen milti hai- kaumuthiya, ranyneey or jaimineey.
 samaveda kaa mahatv isi se pataa chalata he ki gita main kaha gaya he ki -vedanan samavedosmi. . mahabharat main gita ke atirikt anushaasan parv main bhi samaveda kii mahatta ko darshaya gaya he- samavedasch vedanan yajushan shatarudriyam. .agni puraana ke anusaar samaveda ke vibhinn mantron ke vidhivat jap aadi se rog vyaadhiyon se mukt hua ja saktaa he evam bachaa ja saktaa he, tathaa kaamanaayon kii siddhi ho sakati he. samaveda gyanayog, karmyog or bhaktiyog kii triveni he. rishiyon ne vishisht mantron kaa sankalan karke gayan kii paddati viksit kii. adhunik vidvan bhi is tathy ko sweekaar karne lage hai ki samast swar, taal, lay, chand, gati, mantra, swar-chikitsa, raag nrity mudra, bhav aadi samaveda se hi nikle hai.
 samaveda ko udagithon kaa ras kaha gaya he, chaandogya upanishad main. atharvaveda ke chaudaaven cond, aitarey brahman or brihadaaranyak upanishad, main samaveda or rugveda ko pati-patni ke jode ke rup main dikhaaya gaya he - 
 amo ahm asmi satvam samahamasmi ruk tvam, dyorahamprithvitvan, taviha sambhwah prajayamavahai. 
 arthath main -pati - am hum, sa tum ho, main dyu hum tum prithvi ho.  ham saath bade or prajawale hon. .
 jis prakaar se rugveda ke mantron ko richa kehete hai or yajurveda ke mantron ko yajunshi kehete hai usee prakaar samaveda ke mantron ko saamani kehete hai. rugaved main sam yaa saamani kaa varnan 21 sthalon par aata he . 
 samaveda main aise mantra milte hai jinase yah pramanit hota he ki vaidic rishiyon ko ese vaigyanik satyon kaa gyaan tha jinaki jaankaree aadhunik vaigyanikon ko sahastrabdiyon baad praapt ho saki he. udhaahrantah- indra ne prithvi ko ghumaate hue rakhaa he. chandra ke mandal main surya kii kirne villin ho kar use prakashit karti hai.. sam mantra kramank 27 kaa bhashaarth he- yah agni dulok se prithvi tak sanvyaapt jeevon tak kaa paalan karta he. yah jal ko rup evam gati dene main samarth he.
  samaveda ke vishay main kuch pramukh tathy nimnlikhit he-
 naradiya shiksha granth main samaveda kii gayan paddati kaa varnan miltaa he, jisko aadhunik hindustani or karnataka sangeet main swaron ke kram main sa-re-ga-maa-paa-dha-ni-sa ke naam se janaa jaataa he. 
 
 shakha - vedon main samaveda kii sabase adhik shakhaayen milti hai - 1001 shakhaayen. shakhaon main mantron ke alag vyakhaan, gane ke tareeke or mantron ke kram hai. jahaan bhartiya vidwaan ise ek hi vedarashi kaa ansh maanate hai, kai pashchimi veda-anusandhani ise baad main likhaa gaya granth samajhate hai. lekin samaveda yaa samgaan kaa vivaran rugveda main bhi miltaa he - jise hindu parampara main prathmaved or pashchimi jagat pracheenatam veda maanata he. rugveda main koi 31 jagahon par samgaan yaa sam kii charchaa hui he - vairupan, brihatan, gauraviti, revatan, arke ityadi naamon se. yajurveda main samgaan ko rathntaram, brihatan aadi naamon se janaa gaya he. iske atirikt aitarey brahman main bhi brihat, rathntaram, vairupan, vairajan aadi kii charchaa he.
 jaisaa ki isaki 1001 shakhaayen thi itane hi brahman granth bhi hone chahien, par lagbhag 10 hi uplabdh hai - tandya. shatvinsh ityadi. chaandogya upanishad isi veda kaa upanishad he - jo sabase bada upanishat bhi kahata he.
