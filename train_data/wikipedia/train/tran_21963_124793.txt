 danta ksharan, jise danta-asthikshay yaa chhidr bhi kaha jaataa he, ek beemaari he jisamen jeevanvik prakriyaayein daant kii sakht sanrachana ko kshatigrast kar detii hai. ye utak kramshah tuutane lagate hai, jisase dant-kshay utpann ho jate hai. dant-kshay do jeevanuon ke kaaran prarambh hota he: stryptococas mutans or lactobacilas . yadi iskaa ilaaj na kiya gaya to, is beemaari ke parinamswaroop dard, daanton kii haani, sankraman or charam sthitiyon main mrityu tak ho sakati he. vartmaan main, danta-kshay puure vishwa main sabase aam beemaari bana hua he. danta-kshay ke adhyayan ko kshay-vigyaan kaha jaataa he.
 kshayon kii prastuti main antar ho saktaa he; haalanki, jokhim kaarak or vikaas ke charan ek samaan hote hai. prarambh main yah ek chote khadiamay kshetra ke rup main prathit ho saktaa he, jo antat ek bade chhidr ke rup main viksit ho jaataa he. kabhi-kabhi kshay ko pratyaksh rup se dekha bhi ja saktaa he, haalanki daanton ke kam darshneey bhaagon ke liye va kshati ke vistaar kaa akalan karne ke liye isaki pahchaan kii anya vidhiyon, jaise radiograph, kaa prayog kiya jaataa he.
 dant-kshay amla-utpann karne vaale ek vishisht prakaar ke jeevanuon ke kaaran hota he, jo ki kinvan-yogya carbohydrates, jaise sukroj, fructose or glucose kii upasthiti main daanton ko kshati pahunchaate hai. daanton kii khanij saamagree lactic amla ke kaaran hone vaali amlata-vruddhi ke prati samvedansheel hoti he. vishisht rup se, ek daant main daant va laar ke bich akhnijikaran or punarkhnijikaran kii ek satat prakriya chalati rahati he. jab daant kii sataha par piech 5.5 se neeche chalaa jaataa he, to punarkhnijikaran kii tulana main akhnijikaran adhik tezi se hone lagata he . iske parinamswaroop daant kaa ksharan hota he. daant ke ksharan ke vistaar ke aadhaar par, daant ko punah upyukt swaroop, kaary va saundarya main waapas laane ke liye vibhinn upachaar kiye ja sakate hai, lekin daant kii sanrachana kii badi maatra kii punarprapti ke liye koi gyaat vidhi uplabdh nahin he, haalanki stem-cell sambandhi anusandhan aisi ek vidhi kii ore sanket karte hai. iske bajaay, danta swasthya sanghathan danta kshay se bachaav ke liye niyamit maukhik swatchta or aahaar main parivartan jaise nivarak or roganirodhak upayon kaa samarthan karte hai.
 danta-kshay kaa vargeekaran sthaan, hetuvigyaan, vikaas kii dar or prabhavit sakht utakon ke aadhaar par kiya ja saktaa he. in vargikarnon kaa prayog danta-kshay ke kisi vishisht maamle kaa vivaran dene ke liye kiya ja saktaa he, taaki anya logon ko sthiti kii jaankaree adhik achookta ke saath di ja sake or saath hi daant ke ksharan kii gambhirtha kii ore suchit bhi kiya ja sake. 
 saamanytah sthiti ke aadhaar par vargeekaran karne par kshati ke do prakaar hote hai: chikani sataha par milane vaali kshati or gaddhon va daraaron main milane vaali kshati. chikani sataha par hone vaali kshati kaa sthaan, vikaas or shrenee gaddhon va daraaron main hone vaali kshati se bhinn hota he. ji. ve. blake ne ek vargeekaran pranali viksit kii, jiskaa prayog vyapak paimaane par kiya jaataa he or jo daant main ho rahe kshay kii sthiti par aadhaarit he. mul vargeekaran main danta-kshayon ko paanch samoohon main rakhaa gaya tha, jinhen shabd “shrenee ” tathaa ek roman ank ke dwaara suchit kiya jaataa tha. gaddhon va daraaron main hone vaale kshay ko shrenee I ke rup main suchit kiya jaataa he; chikani sataha par hone vaali kshati ko aage shrenee II, shrenee III, shrenee IV va shrenee V main vibhajit kiya gaya he. danta-kshay ke blake ke vargeekaran main ek shrenee VI bhi joda gaya tha or yah bhi chikani sataha par hone vaali kshati kaa pratinidhitiv karata he.
 gadde va daraaren daant par sthit sanrachanaatmak chihn hai, jahaan se dantabalk bheetar kii ore mudata he. daraaron kaa nirmaan khaanchon ke vikaas ke dauraan hota he, lekin us sthaan par sthit dantabalk puri tarah judaa hua nahin hota. iske parinamswaroop, dantabalk kii sataha kii sanrachana par ek gaharaa rekhiy gaddha ban jaataa he, jo danta-kshay ko viksit hone va panpane ke liye ek sthaan pradaan karata he. daraaren adhikanshtah pasch daanton kii samrodhak sataha or jambhika par sthit agr daanton kii talvya sataha par sthit hoti hai. gadde chote, sui kii nok ke aakaar ke chhidr hote hai, jo adhikanshtah khaanchon ke chor yaa anuprastha bhaag par paae jate hai. vishisht rup se, charvnak daanton kii bahari satahon par kapol gadde paae jate hai. sabhi prakaar ke gaddhon va daraaron ke liye atyadhik gaharaai tak muda hua dantabalk in satahon par maukhik swasthya kaa dhyaan rakh paanaa kathin bana detaa he, jiske kaaran in kshetron main danta-kshati viksit hona adhik aam he.
 daanton kii samrodhak parat daant kii kul parat kaa 12.5% hoti he, lekin kul danta-kshayon kaa 50% se adhik bhaag inhen par paaya jaataa he. kul danta-kshayon kaa 90% bacchon ke daanton ke gaddhon va daraaron main hone vaali kshatiyaan hoti hai. gaddhon va daraaron main hone vaale ksharan kii pahchaan kar paanaa kabhi-kabhi kathin ho saktaa he. jaise-jaise ksharan main vruddhi hoti jaati he, daant kii sataha ke sabase paas sthit dantabalk kaa kshay kramshah gaharaai main failane lagata he. ek baar jab yah kshay dant-utak or dantabalk ke sangyojan-sthal  ke dant-utak par pahunchataa he, to yah ksharan tezi se parshvik rup se failata he. dant-utak ke bheetar, yah ksharan ek tribhuj pattern kaa paalan karata he, jisaki disha daant ke goode kii ore hoti he. ksharan ke is pattern kaa varnan vishisht rup se do tribhuj ke dwaara kiya jaataa he, jinke aadhaar diije par ek duusare se jude hote hai. chikani sataha par hone vaale ksharan ke vipareet aadhaar-se-aadhaar kaa yah pattern ek gadde va daraar ke ksharan kaa vishisht pattern he.
 chikani sataha par hone vaale ksharan ke teen prakaar hote hai. samipsth ksharan, jise antahsamipsth ksharan bhi kaha jaataa he, samipsth daanton ke bich kii chikani sataha par hota he. mul ksharan daanton kii mul satahon par hota he. chikani sataha par hone vaala tisare prakaar kaa ksharan daant kii kisi bhi anya chikani sataha par hota he.
 samipsth ksharan kii pahchaan karnaa sarvaadhik kathin hota he. aksar is prakaar ke ksharan kii pahchaan keval dekhakar yaa danta anveshak ke dwaara maanviya rup se nahin kii ja sakati. samipsth ksharan do daanton ke sampark-sthal ke thik neeche grav rup se nirmit hota he. iske parinamswaroop, shuruaati charan main hi samipsth ksharan kii pahchaan karne ke liye ek radiograph kii aavashyaktaa hoti he. blake kii vargeekaran pranali main, pichley daanton par utpann samipsth ksharan shrenee II ke ksharan kehalaate hai. agle daanton par hone vaale samipsth ksharan main yadi krintak chor shaamil na ho, to ise shrenee III main rakhaa jaataa he or yadi krintak chor shaamil ho, to ise shrenee IV main rakhte hai.
 mul ksharan, jinka varnan kabhi-kabhi chikani-sataha vaale ksharan ke ek prakaar ke rup main kiya jaataa he, ksharan kaa teesraa sabase aam prakaar hai or ye saamanytah tab utpann hote hai, jab mul satahen masoodon main ghataav ke kaaran ujagar ho gayi hon. yadi masoode swasth hon, to mul ksharan ke vikaas kii sambhaavna nahin hoti kyonki jeevanvik plak mul satahon tak nahin pahunch saktaa. dantabalk kii tulana main mul satahen akhanijeekaran prakriya ke prati adhik asurakshit hoti hai kyonki dant-mul 6.7 piech par akhanijeekrut hona prarambh karata he, jo ki dantabalk ke najuk piech se ucch he. iske baavjood, dantabalk ksharan kii apeksha mul ksharan ke vikaas ko rokna adhik saral he kyonki dantabalk kii tulana main mul main fluoride kaa punauvasoshana adhik hota he. antahsamipsth satahon kii tulana main, jiheey satahon kii tulana main jihviy satahon par mul ksharan hone kii sambhaavna sabase zyada hoti he. jabadon par sthit charvnak daant mul ksharan ke sabase aam sthaan hai, jiske baad jabadon par sthit agracharvanak, jambhika par sthit agravarti, jambhika par sthiti pashchavarti or jabade par sthit agravarti daant aate hai.
 daanton kii chikani satahon par chot lag janaa bhi sambhav he. chunki ye antahsamipsth kshetron ke alaava chikani sataha ke sabhi kshetron main hoti hai, atah is prakaar ke ksharan kii pahchaan karnaa saral hota he or ye plak tathaa ksharan ke nirmaan ko protsaahit karne vaale bhojan se jude hote hai. blake ke vargeekaran ke antargat, ananmukheey athwa jiheey satahon ke paas sthit masoodon par hone vaale ksharan ko shrenee V ke rup main chihnit kiya jaataa he. shrenee VI pashchasth daanton ke siron or agrastha daanton ke krintak chhoron ke liye arakshit he.
 purv varnit do shreniyon ke alaava, ksharangrast chot ko ek daant kii kisi vishisht sataha par unki sthiti ke dwaara bhi varnit kiya ja saktaa he. daant kii jo sataha gaalon yaa hothon se sabase nikat hoti he, un par hone vaale ksharan ko “ananmukh ksharan kaha jaataa he or jeebh kii ore sthit sataha par hone vaala ksharan, jiheey ksharan kehalaata he. ananmukh ksharan ko aage kapol or oshthak kaha jaataa he. samrodhak ksharan pashchasth daanton kii chabane vaali satahon par paaya jaataa he. krintak ksharan agrastha daanton kii chabane vaali satahon par paaya jaataa he. ksharanon kaa varnan “madhyam " athwa "duurastha " ke rup main bhi kiya ja saktaa he. madhyam ksharan daanton par kisi aise sthaan se sambandhit hote hai, jo chehre kii madhya-rekha ke nikat ho, jo ki ankhon ke bich se neeche naak kii ore or madhya krintakon ke sampark ke bich kii urdhv dhuree par sthit hoti he. madhya rekha se dur sthit daanton kii sthiti kaa varnan duurastha ke rup main kiya jaataa he.
 kuch udaahranon main, kshayon kaa varnan kisi anya prakaar se bhi kiya jaataa he, jo iske kaaran kii ore suchit karata ho. “shishu bottle ksharan”, “praarambhik shishav ksharan” athwa “shishu bottle daant ksharan” asthaayee daanton vaale chote bacchon main paaya jane vaala ek pattern he. isamen jabadon ke agr-bhaag par sthit daanton par sabase zyada prabhaav padane kii sambhaavna hoti he, lekin sabhi daant prabhavit ho sakate hai. is prakaar ke ksharan ko yah naam is tathy ke aadhaar par mila he ki yah ksharan saamanytah shishuon ko unki bottle main rakhe mithe dravon ke saath sone kii anumati dene athwa shishuon din main kai baar mithe drav pilaane ke parinamswaroop hota he. ksharan kaa ek anya pattern “atyadhik failanevaala ksharan " he, jo anek daanton kii kai satahon par hone vaale unnat yaa atyadhik ksharan ko suchit karata he. atyadhik failanevaala ksharan munh sookhne kii beemaari se grast, munh ke swasthya kaa dhyaan na rakhane vaale, uttejk kaa prayog karne vaale tathaa/yaa chini kaa bahut adhik seven karne vaale vyaktiyon main dekha ja saktaa he. yadi atyadhik failanevaala ksharan sir va gardan par purvavarti vikiran ke kaaran ho, to iskaa varnan vikiran-prabhavit ksharan ke rup main kiya ja saktaa he. ye samasyaayein mul ke swatahvinaash or jab naye daant ug rahe hon, to puure daant kii punarrachana yaa baad main agyaat kaarnon se utpann ho sakati hai.dow miller ne 1887 main kaha ki "danta-ksharan ek rasinic-paraseete prakriya he, jisamen do charan hote hai-dantabalk kaa akhatikaran, jiske parinamswaroop purna vinaash hota he, tathaa praathmik charan ke rup main dant-utak kaa akhatikaran, jiske baad mulaayam ho chukaa avshisht kaa vilyan hota he." apni is pariklpana main, dow miller ne teen karkon ko aavashyak bhoomikaayen aavantit kin:
 ksharanon kii pragati kii dar va pichley itihaas kii ore suchit karne ke liye un par asthaayee vivaran lagu kiye ja sakate hai. “teevr " tezi se viksit ho rahi sthiti kii ore sanket karata he, jabaki “dirghakaalik " ek aisi sthiti kaa varnan karata he, jisane viksit hone ke liye bahut lanbaa samay liya he, jisamen hazaron baar kaa bhojan va naashtaa shaamil he, jisamen se anek ke kaaran kuch amla akhnijikaran hota he, jiskaa punahkhanijeekaran nahin kiya jaataa antat iske parinamswaroop chhidr utpann ho jate hai. fluoride upachaar daant ke dantabalk punarkhatikaran main sahaayak ho saktaa he.
 punaravarti ksharan, jise dwitiyak ksharan bhi kaha jaataa he, kisi aise sthaan par utpann hone vaale ksharan hote hai, jiskaa ksharan kaa purana itihaas rahaa ho. aksar yah bharaai or anya danta prayaavartanon par paaya jaataa he. duusari ore, praarambhik ksharan kaa prayog kisi aise sthaan par hue kshay kaa varnan karne ke liye kiya jaataa he, jisane pehle kisi kshay kaa anubhav na kiya ho. roka gaya ksharan kisi aise daant par ek chot kaa varnan karata he, jo pehle akhanijeekrut ho gaya ho, lekin jise koi chhidr utapann hone se pehle hi punarkhanijeekrut kar liya gaya ho. fluoride upachaar kaa prayog karnaa punarkhatikaran main sahaayak ho saktaa he.
 prabhavit hone vaale utakon ke aadhaar par, ksharanon kaa varnan dantabalk, dant-utak yaa dant-mul rakhane vaale ksharanon ke rup main kiya janaa sambhav he. apane vikaas ke prarambh main, ksharan dwaara keval dantabalk ko prabhavit kiya janaa sambhav he. ek baar jab kshay kaa vistaar dant-utak kii gahari parat tak pahunch jaataa he, to “dant-utak ksharan” shabdaawalee kaa prayog kiya jaataa he. chunki cementem daanton kii jadon ko dhankane vaala sakht utak he, atah saamanytah yah kshay dwaara tab tak prabhavit nahin hota, jab tak ki daant kii jaden munh main ujagar na ho rahi hon. haalanki, “dant-mul ksharan” shabdaawalee kaa prayog daanton kii jadon par hone vaale kshay kaa varnan karne ke liye kiya ja saktaa he, lekin bahut hi durlabh sthitiyon main hi yah ksharan keval dant-mul ko prabhavit karata he. jadon main dant-utak kii ek badi parat ke upar cementem kii ek bahut patali parat hoti he or is prakaar dant-mul ko prabhavit karne vaale adhikansh ksharan dant-utak ko bhi prabhavit karte hai.
 yah sambhav he ki ksharan kaa anubhav kar rahe vyakti ko isaki jaankaree na ho. ek nae ksharangrast ghaav kaa sabase pehla sanket daant kii sataha par ek khadiamay safed dhabbe ke rup main miltaa he, jo is baat kii ore suchit karata he ki us kshetra main dantabalk kaa akhanijeekaran ho rahaa he. ise praarambhik kshay kaha jaataa he. jab ghaav kaa akhanijeekaran jari rahata he, to yah bhure rang main badal saktaa he, lekin antat yah ek kotkh main badal jayega. chhidr kaa nirmaan hone se pehle, yah prakriya prativerti hoti he, lekin ek baar chhidr kaa nirmaan ho jane par, daant kii nasht ho chuki sanrachana ko punarutpann nahin kiya ja saktaa. koi aisa ghaav jo bhure rang or chamkila kaa dikhaai detaa ho, yah darshata he ki kisi samay danta ksharan maujuud the, lekin akhanijeekaran kii prakriya ruk gai he or keval ek daag rah gaya he. mand prathit hone vaala ek bhura daag sambhawatah sakriy ksharan kaa ek sanket hota he.
 jab dantabalk or dant-utak nasht ho jate hai, to yah chhidr lakshaneey ho jaataa he. daant ke prabhavit kshetra apana rang badal dete hai or chune par mulaayam mahasoos hote hai. ek baar jab kshay dantabalk se hokar guzar jaataa he, to daanton kii nalikaayen, jinamein daant kii nason tak jane kaa maarg hota he, ujagar ho jaati hai, jisase daant main dard hone lagata he. garm, thande yaa mithe bhojan va peya ke sampark main aane par yah dard or adhik bad saktaa he. danta-kshay ke kaaran saanson main badboo or vikrut swaad jaisi samasyaayein bhi ho sakati hai. atyadhik viksit sthitiyon main, daant main hua sankraman aas-paas ke narm utakon tak bhi fail saktaa he. guhamay vivar dhanasrata or ludbig kaa kanthshul jaisi jatiltaaon se jivan ke liye khatra bhi utpann ho saktaa he.
 kisi ksharan ke nirmaan ke liye chaar mukhya maapdandon kii aavashyaktaa hoti he: daant kii sataha ; ksharan utpann karne vaale jeevanu; kinvan-yogya carbohydrate ; or samay. ksharan prakriya kaa koi aprihaary parinaam nahin hota or bibhinn vyakti apane daanton ke aakaar, maukhik swasthya kii aadaton or unki laar kii pratirohak kshamta ke aadhaar par bhinn-bhinn shreniyon ke prati samvedansheel hote hai. danta ksharan daant kii kisi bhi aisi sataha par ho saktaa he, jo ki munh ke chhidr main ujagar ho rahi ho, lekin yah asthi ke bheetar bachaa lee gai sanrachana par nahin ho saktaa. 
 daanton ko prabhavit karne vaali kuch vishisht bimaariyaan va vikrutiyaan hai, jinke kaaran kisi vyakti main ksharan kaa khatra bad saktaa he. amelogenesis imperfecta, jo 718 main se 1 or 14,000 main se ek vyakti ke bich hota he, ek aisa rog he, jisamen dantabalk yaa to puri tarah nirmit hi nahin hota yaa aparyaapt maatra main nirmit hota he or daanton se gir saktaa he. donon hi sthitiyon main, daanton main kshay kaa khatra bad saktaa he kyonki dantabalk daant kii raksha kar paane main sakasham nahin hota. 
 adhikansh vyaktiyon main, danta ksharan kaa praathmik kaaran daanton ko prabhavit karanevaali vikrutiyaan yaa bimaariyaan nahin hotin. daant ke dantabalk kaa chhiyanbe pratishat bhaag khanijon se milakar bana hota he. amleey vaataavaranon ke sampark main aane paar ye khanij, visheshtah hydroxipatite, ghulansheel ban jaaenge. 5.5 ke ek piech par dantabalk kaa akhanijeekaran prarambh ho jaataa he. dantabalk kii tulana main dant-utak va dant-mul main ksharan kaa khatra adhik hota he kyonki unamem khanij kii maatra kam hoti he. is prakaar, jab daant kii mul satahon kaa saamana masoodon main hone vaale gaddhon yaa masoodon se judi anya bimariyon se hota he, to ksharan jaldi viksit ho sakate hai. haalanki, ek swasth maukhik vaataavaran main bhi daant main danta-ksharan hone kaa khatra bana rahata he.
 daanton kii sanrachana ksharan ke nirmaan kii sambhaavna ko prabhavit kar sakati he. jahaan daanton ke gahare khaanche adhik sankhya main tathaa atiranjit hote hai, vahaan gaddhon va daraaron ke vikaas kii sambhaavna adhik hoti he. saath hi, yadi daanton ke bich ann-kan dabe hue hon, to ksharan kii sambhaavna bad jaati he.
 hamaare munh main anek prakaar ke maukhik jeevanu paye jate hai, lekin aisa mana jaataa he ki un jeevanuon kii keval kuch vishisht prajatiyaan hi dant-kshay ke liye uttaradaayi hoti hai, jinamein strepstococas mutans or lactobacili shaamil hai. lactobacilas acedophilas, actinomices viscosas, nocardia esapeepi. or stryptococas mutans kaa danta-kshay, visheshtah danta-mul main hone vaale kshay, ke saath nikat sambandh hota he. daaton or masoodon ke aas-paas jeevanu ek chipchipe, malai-jaise rang ke padaarth main jamaa ho jate hai, jise plak kaha jaataa he, jo ek jaev-aavaran ke rup main kaary karata he. kuch vishisht sthanon par plak kaa ekatra hona anya sthanon kii tulana main aam hota he. daaton ke bich sampark bindu kii hi tarah charvnak or agracharvanak daanton kii chabane vaali satahon par paae jane vaale khaanche bhi sookshmdarsheey avarodhan pradaan karte hai. masoodon par plak bhi ekatrit ho saktaa he.
 kisi vyakti ke munh main upasthit jeevanu glucose, fructose or sabase aam taur par sukroj ko kinvan naamak ek glicolitic prakriya ke dwaara lactic amla aadi jaise amlon main parivartit kar dete hai. yadi in amlon ko daant ke sampark main chhod diya jaae, to ve akhanijeekaran kaa kaaran ban sakate hai, jo ki khanijon ke vilyan kii prakriya he. haalanki yah prakriya gatij hoti he kyonki yadi laar yaa mouthwash ke dwaara is amla ko niskriy kar diya jaae, to punarkhanijeekaran bhi ho saktaa he. fluoride toothpaste athwa danta varnish punarkhanijeekaran main sahaayak ho sakate hai. yadi akhanijeekaran lambey samay tak jari rahata he, to itani badi maatra main khanij-saamagree kii haani ho sakati he ki shesh rah gaya narm jaev padaarth vighatit ho jaataa he, jisase ek kotor yaa chhidr ban jaataa he. aisi sharkaraaon dwaara danta ksharan ke vikaas par daale jane vaale prabhaav ko ksharanakarita kehete hai. yadhyapi sharkara ek baddh glucose va fructose ikai hoti he, lekin vastav main yah glucose or fructose kii samaan maatra ke mishran kii tulana main adhik ksharankari hoti he. iskaa kaaran yah he ki jeevanu glucose va fructose kii up-ikaayiyon ke bich upasthit bandha se urja praapt karte hai. enzim dextransukraanez dwaara sukroj ko dexran policecride naamak ek atyadhik chipchipe padaarth main roopantarit karke es. mutans daant par sthiti jaev-parat se chipka rahata he.
 ksharan ke vikaas kii sambhaavna is baat se bhi prabhavit hoti he ki daant kis aavriti par ksharankari vaataavaranon ke sampark main aate hai. bhojan athwa naashte ke baad, munh main upasthit jeevanu sharkara kaa chayapachay karte hai, jiske parinamswaroop piech ko ghataane vaale ek amleey-upotpaada kaa nirmaan hota he. samay ke saath-saath, laar kii pratirohak kshamta or daant kii sataha kii vighatit khanij samagri ke kaaran piech punah saamaanya sthiti par laut aata he. amleey vaataavaran ke saath hone vaale prayek sampark ke dauraan, daanton kii sataha par upasthit gaiyr-jaivik padaarth kaa kuch bhaag vighatit ho jaataa he or yah do ghanton tak vighatit bana rah saktaa he. chunki, in amleey avadhiyon ke dauraan daanton par ksharan kaa khatra hota he, atah danta ksharan kaa vikaas amleey sampark kii aavriti par atyadhik nirbhar hota he.
 yadi bhojan main upyukt carbohydrate kii paryaapt maatra ho, to yah ksharan prakriya munh main daant ke ugane ke kuch hi dinon ke bheetar prarambh ho sakati he. pramaan is baat kii ore sanket karte hai ki fluoride upachaar is prakriya ko dhimaa kar dete hai. samipsth ksharan ko kisi sthaayee daant ke dantabalk se hokar guzarane main ausatan chaar varshon kaa samay lagata he. chunki mul sataha ko dhankane vaala dant-mul sheersh ko dhankanevaale dantabalk jitna tikaoo nahin hota, atah mul ksharan ke saamanytah anya satahon par hone vaale ksharanon kii tulana main tezi se badhata he. mul ksharan par hone vaala yah vikaas or khanijeekaran kii haani dantabalk par hone vaale ksharan kii tulana main 2.5 guna adhik tej hoti he. atyadhik gambhir maamalon, jinamein maukhik swasthya bahut kharaab ho or bhojan main kinvan-yogya carbohydrate kii maatra bahut adhik ho, main ksharan ke kaaran daant ke ugane ke kuch maah ke bheetar hi chhidr utpann ho sakate hai. udaahranarth, yadi bachche lagaataar shishu botalon se sharkarayukta peya kaa seven karte hon, to aisa ho saktaa he.
 laar main kami va ksharan main vruddhi ke bich aapasi sambandh hota he kyonki kuch vishisht khaadya-padaarthon dwaara nirmit amleey vaataavaran ko santulit karne ke liye laar kii pratirohak kshamta upasthit nahin hoti. iske parinamswaroop, jo chikitsiya sthitiyaan laar grathiyon, vishishtatah jabade kii upgranthi or karnamul granthi, dwaara utpann laar kii maatra ko kam kar detii hai, unke kaaran vyapak danta kshay hone kii sambhaavna hoti he. iske udaahranon main szograine syndrome, diabetes melitas, diabetes insipids tathaa sarcidosis shaamil hai. antihistamine or avsaadarodhi dawaaen bhi laar ke pravaah ko khandit kar sakati hai. utprerak, sarvaadhik kukhyat rup se methilamphetamine, bhi laar ke pravaah ko bahut adhik avaruddh kar dete hai. utprerakon kaa durupyog karne waalon main bure maukhik swasthya kii pravriti paayi jaati he. bhaang ke paudhe main paaya jane vaala sakriy rasinic padaarth, tetrahydrokaenabinol, bhi laar ke pravaah ko lagbhag puri tarah roak detaa he or is sthiti ko bolchaal kii bhashaa main “coton mouth " kehete hai. atyadhik sharkarayukta peya tathaa apaushtik khaadya padaarth kii atyadhik maatra ke saath milakar yah bhaang kaa seven karne waalon main ksharan ke vistaar main bahut adhik vruddhi kar detaa he. iske atirikt, sanyukt rajya america main sabase aamtaur par di jane vaali dawaaon main se tirasth pratishat main inke gyaat dushprabhavon kii suchi main munh ke sookhne kaa ullekh kiya gaya he. sir or gardan kaa vikiran upachaar bhi laar-granthi main sthit koshikaon ko prabhavit kar saktaa he, jisase ksharan ke nirmaan kii sambhaavna bad jaati he.
 tambaakoo kaa prayog kii ksharan ke nirmaan ke jokhim ko badha saktaa he. dhoomraviheen tambaakoo ke kuch brandon main ucch sharkara maatra hoti he, jisase ksharan kii sambhaavna bad jaati he. tambaakoo kaa prayog daanton se sambandhit un bimariyon ke liye ek mahatvapurn jokhim kaarak hota he, jo masoode ko peeche dhakel detii hai. jab masoode kaa daanton se judaav khatm ho jaataa he, to mul sataha munh main adhik darshneey ho jaati he. yadi aisa hota he, to mul ksharan ek chintajanak baat hoti he kyonki daanton ko dhankane vaale dant-mul ko amlon dwaara dantabalk kii tulana main adhik saralata ke saath akhanijeekrut kar diya jaataa he. vartmaan main, dhumrapaan or shirobandh ksharan ke bich ek anaupchaarik sambandh kaa samarthan karne vaale paryaapt pramaan uplabdh nahin hai, lekin ye pramaan dhumrapaan or mul-sataha ksharan ke bich ek sambandh kii ore avashya sanket karte hai.
 antargarbhashayi or navjaat shishuon main sise kaa sampark danta kshay ko protsaahit karata he. sise ke atirikt, vidyut aavesh or dwisanyojak calcium ke samaan ynic trigya vaale sabhi anu,jaise cadmium, calcium aayan kii nakal karte hai or isaliye unase hone vaala sampark daant ke kshay ko badhaata he.
 dantabalk atyadhik khanijeekrut akoshikeey utak hota he or ksharan jeevanuon dwaara prarambh kii jane vaali ek rasinic prakriya ke dwaara ise haani pahunchaate hai. jab ye jeevanu sharkara kaa seven karne lagate hai or iskaa prayog apni swayan kii urja ke liye karne lagate hai, tab ve lactic amla utpann karte hai. is prakriya ke prabhaavon main dantabalk main upasthit kanon kaa akhanijeekaran shaamil he, jo ki samay ke bitne ke saath-saath amlon ke kaaran hota he or tab tak jari rahata he, jab tak ki jeevanu shaareerik rup se dant-utak ko bhed na len. dantabalk kii chaden, jo ki dantabalk kii sanrachana kii moolbhoot ikaiyaan hoti hai, daant kii sataha se dant-utak tak lambavat sthit hoti hai. chunki ksharan ke dwaara dantabalk kaa akhanijeekaran saamanytah dantabalk kii chad kii disha main hi hota he, atah dantabalk main gaddhon va chhidron ke bich bhinn-bhinn tribhujaakar pattern tathaa chikani-sataha vaale ksharan viksit hote hai ki daant ke do kshetron main dantabalk kii chhadon kii sthiti bhinn-bhinn hoti he.
 jab dantabalk apane khanijon ko kho detaa he or danta ksharan kaa vikaas hone lagata he, to dantabalk main anek spasht kshetra viksit ho jate hai, jinhen ek prakaash sookshmdarshi ke dwaara dekha ja saktaa he. dantabalk kii sabase gahari parat se dantabalk kii sataha tak, jin kshetron kii pahchaan kii gai he, ve hai: parbhasi kshetra, kaala kshetra, ghaav kaa mukhya-bhaag or sataha kshetra . parbhasi kshetra ksharan kaa pehla drishy sanket hota he or yah khanijon kii ek se do pratishat haani hone par banataa he. kaale kshetra main dantabalk kaa thodaa-sa punarkhanijeekaran hota he, jo is baat kaa ek udhaaharan prastut karata he ki danta kshay kaa vikaas vaikalpik parivartanon ke saath kis prakaar ek sakriy prakriya he. sarvaadhik akhanijeekaran va vinaash kaa kshetra swatah ghaav kaa mukhya bhaag hi hota he. sataha kshetra apekshaakrit khanij-yukt bana rahata he or tab tak upasthit rahata he, jab tak ki daant kii sanrachana ek chhidr main na badal jaae.
 dantabalk ke vipareet, dant-utak danta kshay kii pragati ke prati pratikriya detaa he. daant ke nirmaan ke baad, dantabalk ko utpann karne vaale aminoblast dantabalk kii rachana puri ho jane par nasht ho jate hai or isaliye baad main dantabalk ke nasht ho jane par ve uski punarrachana nahin kar sakate. duusari ore, puure jivan-kaal ke dauraan odontoblast ke dwaara dant-utak utpaadit hota rahata he, jo goode or dant-utak ke bich sthit hota he. chunki, odontoblast upasthit hote hai, atah ek utprerak, jaise ksharan, ek jaivik pratikriya ko prarambh kar saktaa he. in suraksha karypranaliyon main shwetapatli va tritiyak dant-utak kaa nirmaan shaamil hota he.
 sabase gahari parat se dantabalk tak sthit dant-utak main, ksharan dwaara prabhavit hone vaale kshetra parbhasi kshetra, vinaash kaa kshetra tathaa jeevanivik chhedan kaa kshetra hai. parbhasi kshetra kshati kii prakriya kii aage badhati suchi kaa pratinidhitiv karata he or yah vahaan sthit hota he, jahaan praarambhik akhanijeekaran kii shuruyaat hoti he. jeevanvik chhedan tathaa vinaash ke kshetra akramanakari jeevanuon tathaa antat dant-utak ke vighatan ke kshetra hai.
 dant-utak kii sanrachana sookshmdarshi dhaaraon, jinhen dant-utak nalikaayen kaha jaataa he, kii ek vyavastha hoti he, jo goode vaale bhaag se bahari dant-mul yaa dantabalk kii seemaa kii ore baahar nikalati hai. dant-utak nalikaaon kaa vyas goode ke paas adhik or dant-utak va dantabalk ke sangyojan-sthaan par sabase kam hota he. kshati-prakriya puri dant-utak nalikaaon par jari rahati he, jo ki daant main gaharaai tak ksharan ke vikaas ke parinamswaroop utpann tribhujaakar pattern ke liye zimmedaar hoti hai. nalikaayen ksharanon ko bhi tezi se viksit hone kaa mauka detii hai.
 isaki pratikriyaswaroop, nalikaaon ke bheetar upasthit drav is jeevanvik sankraman se ladane ke liye hamaare pratirohak tantra se immunoglobulin laata he. isi samay, aas-paas kii nalikaaon ke khanijeekaran main bhi vruddhi ho jaati he. iskaa parinaam nalikaaon ke nirmaan ke rup main miltaa he, jo ki jeevanvik pragati kii gati ko kam karne kaa ek prayaas he. iske atirikt, jab jeevanuon kaa amla hydroxipetic kanon kaa akhanijeekaran karata he, to calcium va phosphorus chode jate hai, jisase adhik sankhya main kanon ke avakshepan kaa mauka miltaa he, jo dant-utak nalikaaon main gahare tak samaa jate hai. ye kan ek avrodh kaa nirmaan karte hai or ksharan ke vistaar ko dhimaa karte hai. in rakshaatmak pratikriyaaon ke baad, dant-utak ko shwetapatli mana jaataa he.
 aisa mana jaataa he dant-utak kii nalikaaon ke bheetar upasthit dravon ke kaaran daant ke goode ke bheetar sthit dard abhigrahi sakriy ho jate hai. chunki shwetapatli dant-utak aise dravon ke pravaah ko roktaa he, atah sambhav he ki jis dard ne jeevanuon ke akraman kii chetavanee di hoti, vah pehle pahal utpann hi na ho. iske parinamswaroop, daant kii kisi bhi samvedansheeltaa ke bina danta ksharan ek lambey samay tak pragati karata rah saktaa he, jisase daant kii sanrachana kii bahut adhik haani ho sakati he.
 danta kshay kii pratikriyaswaroop, goode kii disha main or adhik dant-utak kaa utpaadan ho saktaa he. is nae dant-utak kaa ullekh tritiyak dant-utak ke rup main kiya jaataa he. tritiyak dant-utak kaa nirmaan aage bad rahe jeevanuon se goode kii yathasambhav raksha karne ke liye kiya jaataa he. jab adhik tritiyak dant-utak utpann ho jaataa he, to goode kaa aakaar ghat jaataa he. is prakaar ke dant-utak ko mul odontoblast kii upasthiti yaa anupasthiti ke anusaar up-vargeekrut kiya gaya he. yadi odontoblast itane adhik samay tak batch jate hai ki ve danta kshay ke prati pratikriya de saken, to is sthiti main utpann dant-utak ko “pratikriyaatmak " dant-utak kehete hai. yadi odontoblast nasht ho jate hai, to is sthiti main utpann dant-utak ko “sudhaarak " dant-utak kehete hai.
 sudhaarak dant-utak kii sthiti main, nasht ho chuke odontoblast kii bhoomika nibhaane ke liye anya utakon kii aavashyaktaa hoti he. aisa mana jaataa he ki vikaas kaarak, visheshtah tijief-beta, goode ke fibroblast or messentimal utakon ke dwaara sudhaarak dant-utak kaa nirmaan prarambh karte hai. sudhaarak dant-utak ausatan 1.5 μm/pratidin kii dar par viksit kiya jaataa he, lekin ise 3.5 μm/pratidin tak badhaayaa ja saktaa he. parinamit dant-utak main aniyamit aakaar vaali dant-utak nalikaayen hoti hai or sambhav he ki ve pehle se maujuud dant-utak nalikaaon ke saath panktibaddh na hon. yah dant-utak nalikaaon ke bheetar aage bad paane kii danta kshay kii kshamta ko gata detaa he.
 praathmik nidaan main prakaash ke ek achche strot, danta darpan va anveshak kii sahaayta se daant kii sabhi drishy satahon kaa nirikshan karnaa shaamil hota he. danta radiograph danta ksharan, visheshtah daanton ke bich sthit ksharan, ko kisi anya prakaar se darshneey hone se purv hi dikhaa saktaa he. bade danta ksharan aksar nangi ankhon se dekhe ja sakate hai, lekin chote ghaavon ko pahchaan paanaa kathin ho saktaa he. danta-chikitsakon dwaara, vishisht rup se gaddhon va chhidron ke ksharan kaa pataa lagane ke liye, radiograph ke saath hi drishy or sparsh-dwaara nirikshan kaa prayog kiya jaataa he. praarambhik, chhidr-hin ksharan kii pahchaan aksar sandigdh kshetra ke aar-paar hawa pravaahit karke kii jaati he, jo nami ko hataa detii he or akhanijeekrut dantabalk kii prakaashiya visheshtaon ko parivartit kar detii he.
 kuch danta anusandhankartaaon ne ksharan kii khoj karne ke liye danta anveshakon kaa prayog na karne kii chetavanee di he. jin sthitiyon main daant ke kisi chote bhaag kaa akhanijeekaran prarambh ho gaya ho, lekin abhi tak koi chhidr utpann na hua ho, unamem danta anveshak se padane vaale dabaav ke kaaran chhidr kaa nirmaan ho saktaa he. chunki, chhidr ke nirmaan se purv kshati kii prakriya ko rokkar lautaaya ja saktaa he, atah fluoride ke saath ksharan ko rokna va daant kii sataha ko punarkhanijeekrut karnaa sambhav ho saktaa he. jab ek chhidr upasthit ho, to daant kii kho chuki sanrachana ko badalane ke liye punarsthapana kii aavashyaktaa hogi. 
 anek baar, gaddhon va chhidron ke ksharanon kii pahchaan karnaa kathin ho saktaa he. dant-utak tak pahunchane ke liye jeevanu dantabalk kaa bhedan kar sakate hai, lekin tab bahari sataha ko punarkhanijeekrut kiya ja saktaa he, visheshtah yadi fluoride upasthit ho. ye ksharan, jinhen kabhi-kabhi “chhipe hue ksharan ” kaha jaataa he, iske baavjood bhi eks-re radiograph dwaara dekhe ja sakenge, lekin daant kaa drishy pareekshan yah darshayega ki dantabalk avikal he athwa nunatam chhidrit he.
 daant kii nasht ho chuki sanrachana puri tarah punarnirmit nahin hoti, haalanki yadi swatchta ko iske ishtatam str par rakhaa jaae, to bahut chote kshatigrast ghaavon kaa punarkhanijeekaran sambhav ho saktaa he. chote ghaavon ke liye, kabhi-kabhi samayik fluoride kaa prayog punarkhanijeekaran ko protsaahit karne ke liye kiya jaataa he. bade ghaavon ke liye, danta kshay kii pragati ko upachaar ke dwaara roka ja saktaa he. upachaar kaa lakshya daant kii sanrachana ko banaae rakhana or daant ke or adhik vinaash ko rokna hota he.
 saamanytah jaldi kiya gaya upachaar der se kiye gayi upachaar kii tulana main kam dardanaak or kam kharchila hota he. asamvedak —sthaneey, nitras oxide "), athwa anya anushansit dawaaen— upachaar ke dauraan yaa iske baad dard ko kam karne athwa upachaar ke dauraan bechaini se raahat dene ke liye aavashyak ho sakati hai. kshatigrast padaarth ke bade bhaagon ko daant se nikaalane ke liye ek danta handpis kaa prayog kiya jaataa he. ek chammach ek danta upkaran hota he, jiskaa prayog saavdhaneepurvak ksharan ko nikaalane ke liye kiya jaataa he or kabhi-kabhi iskaa prayog tab kiya jaataa he, jab dant-utak main ho rahaa ksharan goode ke paas tak pahunch jaae. ek baar ksharan ko hataa diye jane par, daant kii kho chuki sanrachana ko kisi prakaar kii danta punarsthapana kii aavashyaktaa hoti he, taaki daant ko punah isaki kaaryaatmakataa va suruchipurna sthiti par waapas laayaa ja sake. 
 punarsthapanaatmak padaarthon main danta sammishran, mishrit raal, chini-mitti or swarna shaamil hai. mishrit raal va chini-mitti ko is prakaar banaaya ja saktaa he ki ve mariz ke daanton ke prakritik rang ke samaan dikhaai den or isaliye jab soundarya ek chintaa kaa vishay ho, to aksar inkaa prayog kiya jaataa he. mishrit punarsthapana danta sammishran athwa swarna jitani majboot nahin hoti; kuch danta chikitsak swarna ko pichley daanton, jinamein chabane kaa bal bahut adhik hota he, ke liye ekmaatr sanstuti-yogya punarsthapana maanate hai. jab ksharan bahut adhik vyapak ho, to yah sambhav he ki daant kii sanrachana main paryaapt rup se itnaa sthaan na ho ki punarsthapanaatmak padaarth ko daant ke bheetar rakhaa ja sake. atah ek sheersh kii aavashyaktaa ho sakati he. yah punarsthapana ek topi kii tarah dikhaai detii he or ise daant ke shesh bache sheersh ke upar jod diya jaataa he. sheersh aksar swarna, chini-mitti yaa dhaatu main judi chini-mitti se bane hote hai.
 kuch vishisht sthitiyon main, daant kii punarsthapana ke liye andodontic upachaar karnaa aavashyak ho saktaa he. andodontic upachaar, jise “root kanal " bhi kaha jaataa he, ki anushansa tab kii jaati he, yadi daant main upasthit guda kshati-kaarak jeevanuon ke kaaran yaa chot ke kaaran nasht ho jaae. root kanal ke dauraan, daant ke kshatigrast bhaag ke saath hi daant ke goode, nason va sanvahani utakon sahit, ko hataa diya jaataa he. nalikaaon ko andodontic filon ke auzaaron ke dwaara saaf karke unhen aakaar diya jaataa he, phir saamaanya rup se unhen rabar-jaise padaarth ke dwaara bharaa jaataa he, jise guta parchaa kehete hai. daant ko bharaa jaataa he or isamen ek sheersh bhi joda ja saktaa he. root kanal ke purna ho jane paar daant ab praan-hin he kyonki yah kisi bhi sajiv utak se rahit he.
 uchhedan bhi daanton ke ksharan kaa ek upachaar ho saktaa he. kshatigrast daant ko hataane kaa nirnay tab liya jaataa he, yadi kshatikaarak prakriya ke kaaran daant itnaa adhik nasht ho chukaa ho ki use prabhavi rup se punarsthapit na kiya ja saktaa ho. kabhi-kabhi uchhedan par vichaar tab kiya jaataa he, yadi daant ke liye koi virdohi daant uplabdh na ho athwa jab isse bhavishya main aage koi samasya utpann ho sakati ho, jaisaa ki pragna-danta ke maamle main ho saktaa he. un sthitiyon main bhi uchhedan ko praathamikta di ja sakati he, jab mariz daant kii punarsthapana main aane vaala kharch yaa takalif na uthaanaa chahta ho. 
  
 vyaktigat swatchta dekhbhaal main pratidin thik se daant saaf karnaa or mulaayam dhaage se safai karnaa shaamil hai. maukhik swatchta kaa uddeshy munh main beemaari ke kisi bhi hetukeey pratinidhi kii upasthiti ko kam karnaa hota he. daant saaf karne va mulaayam dhaage se safai karne kaa mukhya uddeshy plak ko hataanaa or iske nirmaan ko rokna hota he. adhikanshtah plak main jeevanu hote hai. jeevanvik plak kii maatra badhane par, jab khaadya-padaarthon main upasthit carbohydrate prayek bhojan yaa naashte ke baad daanton par chhot jate hai, to daanton par danta kshay kaa khatra bad jaataa he. ek toothbrush kaa prayog abhigamya satahon par se plak ko hataane ke liye to kiya ja saktaa he, lekin daanton ke bich se yaa chabane vaali satahon par sthit gaddhon va daraaron ke bheetar se nahin. yadi ise sahi tarah se prayog kiya jaae, to danta flos un sthanon se plak ko hataa saktaa he, jin par anyathaa samipsth ksharan viksit ho saktaa he. swatchta kii anya sahaayak vidhiyon main antardant brush, water pick or mouthwash shaamil hai.
 haalanki maukhik swasthya sambhawatah danta kshay ke bajaay masoodon kii bimariyon ko rokane main adhik prabhavi he. brush or fluoride toothpaste un gaddhon va daraaron tak nahin pahunch sakate, jinamein chabaae jate samay bhojan funs jaataa he. ). ghaav se hone vaale ksharan kaa khatra pratham va dwitiya agracharvanak daaton par sarvaadhik hota he.)
 vyavsaayik swatchta dekhbhaal main daanton kii niyamit jaanch va safai shaamil hoti he. kabhi-kabhi plak ko puri tarah hataa paanaa kathin hota he or danta-chikitsak yaa danta-swasthya vigyaani kii aavashyaktaa pad sakati he. maukhik swasthya ke atirikt, danta nirikshan ke dauraan radiograph liye ja sakate hai, taaki munh ke ucch jokhim vaale kshetron main sambhavit danta ksharanon ke vikaas kii pahchaan kii ja sake. 
 daanton ke swasthya ke liye, chini ke seven kii aavriti, upbhog kii gai chini kii maatra se adhik mahatvapurn hoti he. chini or anya carbohydrton kii upasthiti main, munh main sthit jeevanu aise amla utpann karte hai, jo dantabalk, dant-utak va dant-mul ko akhanijeekrut kar sakate hai. daanton ko aise vaataavaran main laae jane kii aavriti jitani adhik hogi, danta ksharan utpann hone kii sambhaavna bhi utani hi adhik bad jaaegi. atah naashte kii maatra ko kam se kam rakhane kii anushansa kii jaati he kyonki naashtaa karne se munh main upasthit jeevanuon ko amla-nirmaan ke liye poshan kii satat aapurti milti he. saath hi, bahut adhik chabaae jane vaale or chipchipe khaadya-padaarth lambey samay tak daanton par chipke rahete hai or parinamswaroop ve kisi bhojan ke ek bhaag ke rup main sabase acchhee tarah khaae jate hai. bhojan ke baad brush se daanton kii safai karnaa anushansit he. bacchon ke liye, american dental assosiyeshan or european academy of pediatric dentistory sharkara-yukt peya-padaarthon kii khapat kii aavriti ko simit karne or shishuon ko neend ke dauraan shishu bottlen na dene kii anushansa karte hai. maataaon ko bhi yah salaah di jaati he ki ve apane bartan or cap apane shishuon ke saath saajha karne se bachein, taaki maa ke munh se jeevanu ke sthanantaran ko roka ja sake. 
 yah paaya gaya he ki yadi doodh or chiz ke vishisht prakaaron, jaise sheder ko daanton ke liye sambhavit rup se hanikaarak bhojan kaa seven karne ke turant baad liya jaae, to ve danta kshay kaa saamana karne main sahaayak ho sakate hai. saath hi, daanton kii raksha karne ke liye kuch deshon main chuing gam main zailitol  kaa prayog vyapak paimaane par kiya jaataa he or yah finland ke candi udyog main vishesh rup se lokapriy he. plak ko kam karne main zailitol sambhawatah isaliye prabhavi hota he kyonki jeevanu iskaa upyog anya sharkaraaon kii tarah kar paane main sakasham nahin hote. yah bhi gyaat hua he ki chabane or jeebh par sthit swaad abhigrahakon kii utprerana laar ke utpaadan va mukti ko badhaati he, jisamen kuch prakritik pratirohak hote hai, jo munh main piech ke str ko us bindu tak neeche jane se rokte hai, jahaan dantabalk akhanijeekrut ho saktaa he.
 danta seelint kaa prayog rokthaam kaa ek madhyam he. ek seelint ek patali plastic-numa parat hoti he, jise charvnak daaton kii chabane vaali satahon par lagaaya jaataa he. yah parat chabaae jane par utpann hone vaale dabaav ke chalate bhojan ko khaanchon ke bheetar gaddhon va daraaron main funs jane se rokatii he, taaki vahaan nivas karne vaale jeevanu us carbohydrate se vanchit rah jate hai, jise ve amla akhanijeekaran main badalte hai or is prakaar yah gaddhon va daraaron main ksharan ke nirmaan ko rokatii he, jo ki danta ksharan kaa sabase aam rup hai. bacchon ke daanton par seelint ko saamanytah charvnak daanton ke ugane ke kuch hi samay baad lagaaya jaataa he. buudhe log bhi danta seelint se laabh uthaa sakate hai, lekin saamanytah unke danta itihaas or ksharan nirmaan kii sambhaavna par vichaar kiya jaataa he.
 danta ksharan se bachaav ke liye aksar doodh va hari subjiyon aadi jaise khaadya-padaarthon main milanevaale calcium kii anushansa kii jaati he. yah pradarshit kiya ja chukaa he ki calcium tathaa fluoride sampoorak danta kshay kii ghatnaon ko kam karte hai. dantabalk ke hydroxipetic kanon ko baandh kar fluoride daant ke kshay ko rokane main sahaayta karata he. samavisht calcium dantabalk ko akhanijeekaran ke prati or is prakaar kshay ke prati, adhik pratirohak banaata he. daant kii parat kii raksha ke liye fluoride ke samayik prayog kii bhi anushansa kii jaati he. isamen fluoride toothpaste yaa mouthwash shaamil ho saktaa he. anek danta chikitsak niyamit jaanch ke ek bhaag ke rup main fluoride ke samayik prayog ko shaamil karte hai.
 anya utpaadon, punarkhanijeekaran ke sandarbh main jinaki prabhavakaarita kaa samarthan karne ke liye bahut kam yaa thode vaigyanik pramaan uplabdh hai, main disipidi, asipi, calcium yogic, fluoride, tathaa inamelon shaamil hai.
 punarkhanijeekaran kaa kaary danta chikitsak dwaara vyavsaayik rup se bhi kiya ja saktaa he.
 iske atirikt, haalia anusandhan yah darshaate hai ki argon aayan leisure ke nimna tivrata vaale leisure vikiran dantabalk ksharan or shwet-chihn ksharan kii sambhaavna ko roak sakate hai. 
 chunki jeevanu bure maukhik swasthya main yogadan karne vaale pramukh kaarak hai, atah danta ksharan ke liye kisi tike kii khoj karne ke liye vartmaan main anusandhan jari he. 2004 tak praapt jaankaree ke anusaar, jaanwaron par aisi ek dawa kaa prayog safaltaapurvak kiya ja chukaa he, or may 2006 main mili jaankaree ke anusaar abhi yah manushyon ke liye chikitsiya pareekshan charan main he.
 bhojan ke baad chuing gam chabana laar ke pravaah ko badhaata he, jo amleey piech vaataavaran ko prakritik rup se kam karti he or punarkhanijeekaran ko protsaahit karti he.
 zailitol loli or gam bhi stryptococas mutans kii vruddhi ko rokte hai.
 puure vishwa main, adhikansh bachche or anumaanit rup se nabbe pratishat vayaskon ne ksharan kaa anubhav kiya he or yah beemaari asian or latin amareeki deshon main sarvaadhik tathaa africa deshon main sabase kam prachlit he. sanyukt rajya america main, danta ksharan bachapan kii sabase aam dirghakaalik beemaari he or yah asthma kii tulana main kam se kam paanch guna zyaada aam he. yah bacchon main daanton ke tuutane kaa mukhya rogaatmak kaaran he. pachaas varsh se adhik aayu ke unttis se unsath pratishat vayask ksharan kaa anubhav karte hai. 
 kuch viksit deshon main maamalon kii sankhya main kami ai he or saamanytah is kami kaa shrey behatar maukhik swasthya kii aadaton main sudhaar or fluoride upachaar jaise pratirohak upayon ko diya jaataa he. iske baavjood, jin deshon ne danta kshay ke maamalon main sakal kami kaa anubhav kiya he, unamem bhi is beemaari ke vitaran main vishmata bani hui he. sanyukt rajya america va europe ke bacchon kii baees pratishat jansankhya danta kshay ke kul maamalon ke saath se assi pratishat ko jhel rahi he. is beemaari kaa ek isi prakaar kaa asmaan vitaran puure vishwa main dekha jaataa he, jisamen kuch bacchon main shunya yaa bahut kam ksharan he, jabaki anya bacchon main isaki maatra bahut ucch he. australia, nepal or sweden main bacchon main danta kshay ke maamalon kii sankhya kam he, jabaki costa rika or slovakia main yah sankhya bahut adhik he.
 paaramparik “dmef " ) suchakank logon ke bich ksharan ke prachlan or saath hi aavashyak danta upachaar kaa anumaan lagane kii sabase aam vidhi he. yah suchakank ek salaai, darpan va kapaas ke gole kaa prayog karte hue vyaktiyon ke vaastavik chikitsiya pareekshan par aadhaarit hota he. chunki dmef suchakank eks-re chithran ke bina banaaya jaataa he, atah yah ksharan ke vaastavik vistaar or aavashyak upachaar ko kam aankata he.
 danta ksharan kaa ek bahut lanbaa itihaas he. das lakh varshon se bhi adhik samay purv australopithekas jaise maanav-purvaj danta chhidron se grasit rahe the. ksharan ke vistaar main sarvaadhik vruddhi ko khan-paan main parivartanon ke saath joda jaataa rahaa he.puratathvik pramaan yah darshaate hai ki danta kshay ek pracheen beemaari he, jo pragaitihaasik kaal main bhi maujuud thi. navpashan kaal ke das lakh varsh puraane kapaal kaa tithi-nirdhaaran ksharan ke chihn pradarshit karata he, haalanki purv-pashaan yug va madhya-pashaan yug ke kapaal iskaa apwaad hai. nav-pashaan kaal main ksharan ke bade hue maamalon kaa kaaran paudhon se praapt bhojan, jo carbohydrate yukt hota he, kii badi hui khapat ko diya ja saktaa he. yah bhi mana jaataa he ki dakshin asia main chaaval kii kheti kii shuruyaat ke kaaran bhi ksharan ke maamalon main vruddhi hui. 
 5000 i. pus. kii sumerian pustak ksharan ke kaaran ke rup main ek “danta krimi” kaa varnan karti he. is vishwaas ke pramaan bharat, misr, japan or china main bhi praapt hue hai. khudaai main mili puraani khopadiyaan pracheen danta kaary ke pramaan darshaati hai. pakistan main mili 5500 i.pus. se 7000 i.pus. puraane daant lagbhag sateek chhidr darshaate hai, jo pracheen danta drill dwaara kiye gayi the. misr ke 1550 i.pus. ke ek granth, da abers papiras main daanton kii bimariyon kaa ullekh he. 668 se 626 i.pus. ke dauraan asyria ke sargonide rajvansh ke daur main, raja ke chikitsakon dwaara kiye gayi lekhan main sujan ke kaaran ek daant ko ukhaadne kii aavashyaktaa kaa varnan kiya gaya he. roman samrajya main, pake hue bhojan ke vyapak prayog ke kaaran ksharan ke prachlan main thodi vruddhi hui. misr kii sabhyataa ke saath hi, greek-roman sabhyataa main ksharan se utpann dard ke liye upachaar uplabdh the.
 puure kaansya yug or louh-yug ke dauraan ksharan kii dar nimna bani rahi, lekin madhya yug main isamen atyadhik vruddhi hui. ksharan ke prachlan main aavadhik vruddhi 1000 isvi main hui vruddhi kii tulana main kam rahi he, jab ganna pashchimi vishwa main adhik saralata se milane laga. upachaar main mukhyatah jadi-bootiyon sambandhi upachaar or jaadu-tona shaamil tha, lekin kabhi-kabhi inamen raktasrav bhi shaamil hota tha. us kaal ke hajjam shalya-chikitsakon dwaara pradaan kii jane vaali sevaaon main danta uchhedan bhi shaamil tha. prashikshuta ke dwaara apana prashikshan lekar, ye swasthya pradaata daant ke dard ko samaapt karne main kaaphi had tak safal rahe the or sambhawatah unhone anek maamalon main sankraman ke vyavasthit vistaar ko bhi roka tha. roman catholikon main sant apolonia se kii jane vaali prarthanaaon, bhagya ke rakshak, kaa uddeshy daant ke sankraman se upje dard kaa upachaar karnaa tha. 
 is baat ke pramaan bhi uplabdh hai ki uttar america main upnivesh basaane vaale europea logon ke sampark main aane ke baad uttar america ke bharatiyon main danta ksharan kii samasya main vruddhi hui. upniveshan se purv, uttar america ke bhartiya shikaar se praapt bhojan par ashrith the, lekin iske baad ve makai kii kheti par atyadhik nirbhar ho gaye, jisane is samooh ko ksharan ke prati adhik samvedansheel bana diya. 
 madhya islamic vishwa main, al-gazzar or avisinaa  main) jaise muslim chikitsakon ne ksharan kaa sabase pracheen gyaat upachaar pradaan kiya he, haalanki apane purvajon kii hi tarah unka bhi yah vishwaas tha ki iskaa kaaran danta-krimi the. 1200 isvi main guabari naamak ek anya muslim danta-chikitsak ne is vishwaas ko jhootha sabit kar diya, jo apni pustak book of ellite cancerning da anamasking of mistries and tring of wales main, danta-krimi ko ksharan kaa kaaran maanane ke vichaar ko khaarij karne vaale pehle vyakti the or unhone kaha ki vastav main danta krimi kaa koi astitv hi nahin he. is prakaar terahavi sadi ke baad se islamic vishwa main danta-krimi ke siddhant ko sweekaar karnaa band kar diya gaya.
 europea gyaan yug ke dauraan, europea chikitsa samudaay main bhi is vishwaas ko sweekaar karnaa band kar diya gaya ki ksharan kaa kaaran koi “danta-krimi” tha. piyare fochard, jinhen aadhunik danta-chikitsa ke janak ke rup main janaa jaataa he, is baat ko asweekaar karne vaale shuruaati logon main se the ki danta kshay krimi ke kaaran hota tha or unhone ullekh kiya ki chini daanton va masoodon ke liye hanikaarak thi. 1850 main, ksharan ke prachlan main ek anya teevr vruddhi utpann hui or aisa mana jaataa he ki aisa bhojan main hue vyapak parivartanon ke kaaran hua tha. is samay se purv tak, ksharan kaa sabase zyada hone vaala prakaar daant kii greeva main hone vaala ksharan tha, lekin ganne, parishodhit aate, brett or mithi chaay kii uplabdhta main hui vruddhi ke saath hi gaddhon va daraaron main hone vaale ksharan main bhi vruddhi hui. 
 1890 ke dashak main, dablyoo. di. miller ne adhyayanon kii ek shrinkhalaa yojit kii, jiske parinamswaroop unhone danta ksharan kii ek vyakhya di, jo vartmaan siddhanton par prabhaav daalane vaali siddh hui. unhone paaya ki munh main jeevanu rahete hai or ve aise amla utpann karte hai, jo kinvan-yogya carbohydrate kii upasthiti main daant kii sanrachana kaa vighatan kar dete hai. is vyakhya ko cheemoparacitic ksharan siddhant ke rup main janaa jaataa he. ji. ve. blake tathaa je. el. williams dwaara plak par kiye gayi anusandhan ke saath hi, miller kaa yogadan ksharan ke hetuvigyaan kii vartmaan vyakhya kaa aadhaar bana. 1921 main fernando i. rodrigz varges ne jeevanuon kii vishisht prajatiyon main se anek kii pahchaan kii thi.
 
 mudrit sutara 
 
 online sroten 
 research par host kiya gaya. 15 agast 2006 ko prishth kaa abigaman.
 american academy of periodontology par host kiya gaya. 9 janvari 2007 ke prishth kaa abhigaman.
 website centre ko host kiya gaya. 14 agast 2006 ko prishth kaa abhigaman.
 
 dant avasorana 
 dantamajja shoth · periapical vidradhi · fluorosys · daant dard
 M: TTH
 anat/devp/phys
 noco/cong/jaws/tumr, epon, injr
 dent, proc 
 
