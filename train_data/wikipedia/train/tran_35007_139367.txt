 raal yaa rezin gond jaisaa hydrocarbon dravya hota he jo vrikshon kii chaal or lakdi se nikalataa he. anya pedo kii tulana main chid jaise konedhari pedo se rezin adhik maatra main nikalataa he. rezin kaa prayog gond, lakdi kii rogan, sugandh or agarbattiyaan banane ke liye sadiyon se hota aayaa he. kabhi-kabhi rezin jamkar patthara jaataa he or bade dalon kaa rup le letaa he jo samay ke saath zamin main dafn ho jate hai. lakhon saal baad yah kahruve ke naam se bahumoolya pattharon kii tarah nikaale jate hai or aabhushanon main istemaal hote hai.
 sanskrit main rezin ke liye bahut se shabd prayog hote the. 'niryaas' pedo se utpann hone vaale kisi bhi dravya ko kehete hai jinamein se ek rezin he. saral ke pedo ke rezin ko 'saraldrav' kaha jaataa he. 'araal' or 'drumamay' bhi rezin ke liye prayog hote hai.
