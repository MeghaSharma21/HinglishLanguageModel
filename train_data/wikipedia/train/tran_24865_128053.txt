 kisi vyakti kii buddhi yaa samaj kii pariksha lene vaale ek prakaar ke prashn, vaakya athwa varnan ko paheli kehete hai jisamen kisi vastu kaa lakshan yaa gun ghuma firaakar bhraamak rup main prastut kiya gaya ho or use boojhne athwa us vishesh vastu kaa naa bataane kaa prastaav kiya gaya ho. ise 'bujuval' bhi kaha jaataa he. paheli vyakti ke chaturata ko chunauti dene vaale prashn hote he. jis tarah se ganit ke mahatv ko nakaara nahin ja saktaa, usee tarah se paheliyon ko bhi nazarandaaj nahin kiya ja saktaa. paheliyaan aadi kaal se vyaktitv kaa hissaa raheen hai or rahengi. ve na keval manoranjan karti hai par dimag ko chust evam taro-taaja bhi rakhti hai.
 paheliyon kii rachana main praaia: aisa paaya jaataa he ki jis vishay kii paheli banani hoti he uske rup, gun evam kaary kaa is prakaar varnan kiya jaataa he jo duusari vastu yaa vishay kaa varnan jaan pade or bahut soch vichaar ke baad us vaastavik vastu par ghataya ja sake. ise bahudhaa kavitvapurn style main likhaa jaataa he taaki sunne main madhur lage. isi parampara hamaare desh main pracheen kaal se prachlit he. rugveda ke katipay mantron kaa is drushti se ullekh kiya ja saktaa he. yatha ek mantra
 arthath jiske chaar sing hai, teen pair hai, do sir hai, saat haath hai, jo teen jagahon se bandhaa hua he, vah manushyon main pravisht hua vrishabh yajna he, shabd karata hua mahadev he. iskaa goodharth yah he ki yah vrishabh jiske chaar sing chaaron veda he, praat:kaal, madhyanh or sanykaal teen pair hai, udai or ast do shir hai, saat prakaar ke chand saat haath hai. yah mantra brahman or kalparupi teen bandhanon se bandhaa hua manushya main pravisht he. mahabhashyakaar patanjali ne ise shabd tathaa anya ne surya bhi bataaya he. rugveda main prayukt 'balodayon' se yah bataaya jaataa he ki paheliyaan janata kii vicasonmukh avasthaa ke saath hi viksit hui thim.
 mahabharat ke anwarat lekhan ke samay vedavyas ji bich bich main kuch sochane ke liye kuta vaakyon kaa uccharan kiya karte hai. unhen bina bhalee bhanti samajhe ganesh ji ko bhi lipibaddh karne kii ajna na thi. is tarah ek prakaar se kinvadanti ke anusaar paheliyon kii aad ken hi donon ko yathasamay yathasadhay vishram va avkaash sochane samajhane ke nimitt miltaa jaataa tha. atev brihad mahabharat main paheliyon ke pratik vaakyansh anek sthalon par jigyaasuon ko dikhaai dete hai.
 sanskrit main paheli ko 'prahelika' yaa 'praheli' kehete hai- 'prahilti abhipraayam soochyatiti prahil abhipraay suchne kuundapi at-itvam.' iske paryaay pravalhika, pravahli, praheli, prahlika, prashndooti, tathaa pravahli he. yah chitra jati kaa shabdalankar he jo chyutakshar, dattakshar tathaa chyut dattakshar bhedwali anekarth dhaatuon se yukt yamakaranjit ukti hai. prahelika kaa swaroop 'nanaadhatv gambhira yamak vyapadeshini' he. bhamah ne iskaa khandan kiya he or kaha he ki yah shaastra ke samaan vyakhyagamya he . inke anusaar iske aadi vyakhyata ramsharmachyut hai . 'sahiyadarpan' ke praneta vishwanath ne ise uktivaichitrya mana he, alankaar nahin, kyonki isse alankaar ke mukhya kaary ras kii paripushti nahin hoti pratyut isamen vighn padataa he . kintu vishwanath ne prahelika ke vaichitrya ko sweekaar karte hue uske chyatakshra, dattakshra tathaa chyutadattakshra teen bhedon kii charchaa kii he. acharya dandi ne sahityadarpanakaar ke is mat ko sweekaar karte hue prahelika ko kridagoshtee tathaa anya purushon ne vyamohan ke liye upyogi bataaya he. dandi va prahelika ke 16 bhedon kaa ullekh kiya he yatha- samaayta, vanchita, vyutkrantha, pramudita, purusha, sankhyata, prakalpita, namatirita, nibhruta, sanmudha, pariharika, ekachhanna, ubhaychhanna, samaan shabdasanmridha, samanroopa tathaa sankirnasaraswatikanthabharan . jain sahitya main bhi paheliyon kii yah parampara kaayam rahi. isamen hiyaali jaisi rachanaayen paheliyon kii anurupata kii suchak hai. inke 12veen tathaa 13veen shatabdi main maujuud hon ke pramaan mili hai. 14veen se lekar 19veen shatabdi tak jain kaviyon dwaara likhi gai paryaapt hiyaaliyaan uplabdh hai. rajasthan kii hiyaaliyaan aadiyaan kehalaati hai. sanskrit kii ek paheli kaa namoona is prakaar he-
 arthath kaale mukhawali hote hue billi nahin, do jeebhavali hote hue sarpini nahin tathaa paanch pativaali hote hue draupadi nahin he. us vastu ko jo jaanata he vahi pandit he. . kalam kaale mukh kii hi bahudhaa hoti he, jeebh bich main vibhajit rahati he or paanch ungliyon se pakadakar usase likhte hai.
 angreji tathaa anya europea bhashaaon main bhi paheliyon kii parampara pracheen kaal se chali aa rahi he. 'bible' kii paheliyaan bahudhaa sristi ke rahasyon ke udghaatan kii ore sanket karne ke hetu prasiddh hai. angreji main paheli ko 'riddle' athwa 'anigma' kehete hai jisaki rachana vishesh rup se chhandon main kii gai he. inamen alankaaron ke madhyam se vaastavik kaa arth chipaaya gaya rahata he. 'sphinics' kii paheliyon kaa is sabandh main ullekh kiya ja saktaa he. uski ek paheli kaa udhaaharan is prakaar he- 'vah koun si vastu he jo praat: chaar pairon se, do pahar do pairon se tathaa sandhya samay teen pairon se tahalti hai?' is paheli main sphinics ne 'din' ko alankarik bhashaa main 'manushya jivan' se sambodhit kiya he. paheliyaan bananaa unaniyon kaa priy vishay tha or isaki pratiyogita main puraskaar bhi die jate the. 11veen shatabdi ke selis, vaasilas megalamitis tathaa ounikalomas naamak prasiddh unani kaviyon ne keval paheliyaan hi likhi thim. bharat ke samaan yunaan main bhi puranic kathaayen prachlit hai jinamein paheliyaan boojhne par hi ladakiyon kaa safal vyaktiyon ke varan ke liye prastut kiya jaataa tha. thiban sphinics puranic katha ke anusaar rani jocasta se vivaah karne ke liye paheli pratiyogita yojit kii gai thi. unani bhashaa main aisi kathaayen bhi milti hai jinamein paheli na bujhanevaale ko maut ke ghat utaara jaataa tha. madhyakaal ke aam latin kaviyon ne chandbaddh paheliyaan banaai thim. paheli taiyaar karnaa pracheen hebrew kavita kii bhi ek visheshta thi. madhyakaal ke anek yahudee kaviyon ne bhi chandbaddh paheliyaan likhi thim. 13veen shatabdi ke yahudee kavi al hariji ne anak paheliyaan likhi hai. isane chini ko samajhane ke liye 46 panktiyon kii ek paheli taiyaar kii he. englad main swift ne syaahi, kalam, pankhe jaise vishyon par kai paheliyaan rachi hai. baad ko shiler tathaa angreji ke parvarti kaviyon ne paheliyon ke nirmaan main kalatmak evam saahitiyik saundarya laakar inhen manohar rup pradaan kiya. france main 17veen shatabdi main paheli bananaa saahitiyikon kaa priy vishay ban gaya tha.
 africa tathaa asia ke anya deshon main bhi paheliyaan kaa taiyaar karne kaa praytn pracheen kaal se chalaa aa rahaa he. ek unani puranic katha ke anusaar mistra ke raja amesis tathaa ithopia ke raja main paheli pratiyogita kaa ullekh he. paheli ko farsi main 'chistan' kehete hai or puraatan samay main iran main iskaa prachlan tha. chini bhashaa main paheli ke do rup hai, yatha- 'main-you' or 'ju-me' .
 hindi main bhi paheliyon kaa vyapak prachlan rahaa he. is sambandh main amir khusro kii paheliyon kaa vishesh rup se ullekh kiya ja sata he. khusron kii paheliyaan do prakaar kii hai. kuch paheliyaan aisi hai jinamein unki varnit vastu ko chhipaakar rakhaa gaya he jo tatkaal spasht nahin haata. kuch aisi hai jinaki boojh-vastu unamem nahin di gai hoti. boojh tathaa bin boojh paheli kaa udhaaharan kramash: is prakaar he-
 
 
 mukari bhi ek pakaar kii paheli he par usamen uskaa boojh prashnottar ke rup main diya gaya rahata he yatha- 'i sakhi saajan naa sakhi....' is prakaar kaa ek baar kaa uttar dene ke kaaran is tarah kii apanhuti kaa naam kah-mukari pad gaya.
 hindi paheliyon ke sambandh main ab tak jo bhi khoj kaary hue hai unamem paheliyon kaa kai prakaar se vargeekaran kiya gaya he. in vargikarnon se spasht he ki hindi main itane prakaar kii paheliyon kaa prachlan he. vishyon ke anusaar paheliyon ko saat pramukh virgon main baanta ja saktaa he, yatha: kheti-sambandhi, bhojan sambandhi, gharelu vastu sambandhi, praani sambandhi ang, pratyang sabandhi . hindi kii anya kshetreey boliyon yatha bhojpuri, avadhi, bundelkhandi, maithili aadi main bhi paryaapt maatra main paheliyaan pai jaati hai.
 naveen yug main ganit ko lokapriy banane main jitna kaam martin gardenrane kiya shaayad utana kisi or ne nahin kiya. inhone saintific american main bahut saare lekh paheliyon ke bare main likhe. yah bahut gyanavardhak or manoranjak the. martin gardenar ne aage chal kar kai pustaken bhi likhin jisamen kai paheliyon ke bare main thim. martin gardenar kii pustakon ke alaava paheliyon kii anya acchhee pustaken nimna hai, 
 yah sab bahut acchhee hai. isame se pehali chaar penguin ne tathaa paanchavin Mathematical Association of America Dolciani Mathematical Exposition no. 18 ne chhaapi he. isame se paanchavin pustak kaa str ooncha he, thodi ganit zyada he.
