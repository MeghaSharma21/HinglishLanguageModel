 ramachandra sharma bharat ke swatantraaasangram senaanee the. unki kii gananaa un kuch gine chune logo main kii ja sakati he jinke jivan kaa uddeshy vyaktigat sukh lipsaa na hokar samaaj ke un sabhi logo ke hit ke liye atmotsarg rahaa he. yahi kaaran he ki swatantraaa sangram main apane advithiya yogadan ke pashchaat pandit ji ne apane sangharsh kii iti swatantraaa prapti ke baad bhi nahin maani. ve aaajeevan peedit maanavtaa ke kalyaan ke liye jujhate rahe. pandit ji survey bhavantu sukhinh main vishwaas karte the. unki manyata thi " kirati bhanati bhuti bhuli soi, sursari sam sab kanh hit hoi."
 pandit ji kaa janm 7 march 1902 ko gram amawa, post: ghati, thana - khaam paar, janapad - gorakhpur main hua tha. ve apane mata pita kii antim santan the. pandit ji se badi paanch bahane thi. yahi kaaran tha kii pandit ji kaa bachapan atyant lard pyaar se beetaa. yadhyapi pandit ji ucch shiksh praapt nahin kar sake kintu swadhyay or baba raghavdas ke sanidhya main itnaa gnanarjan kiya ki unhe kisi vishvavidyaleey degree kii aavashyaktaa nahin rahi. tatkaaleen paramparake anusaar pandit ji kaa vivaah bhi bachapan main hi gram-amawa se chaar kilometer uttar disha main sthit gram - dubuli ke pan ragadhin doobe ji kii putree shrimati lavanga devi, ke saath ho gaya tha kintu baba raghav das se diksha lene ke paashchaat sabhi bandhaano ko todakar ve swatantraaa sangram main kud pade.
 sarv pratham 1927 i. main namak satyagrah main jail gayi. san 1928 i main bhegaari main namak kaanoon todakar baba raghavdas ji ke saath jail gayi. vahaan baba ne unhe raajnneeti kaa vidhivat paath padhaayaa. san 1930 eme nehru ji ke netritv main gorakhpur main satyagraha karte samay giraftaar hue. san 1932 i main thana bhore jila gopalganj main girafataar hue or gopalganj jail main nirudh rahe. 1933 main patna main satyagrah karte samay giraftaar hue or 1 varsh tak danapur jail main band rahe. 1939 main laal bahadur shastri, dow sampoornanand, kamalapati treepathi ke saath banaras main giraftaar hue. kuch dinon banaras jail main rahane ke pashchaat unhen baliya jail main sthanantarit kar diya gaya. 10 agast 1942 ko ye bharat chodo aandolan main giraftaar hue. jab ye jail main hi the inke pita ram pratap pandeya kaa swargvaas ho gaya, phir bhi angrejon ne apane damanaatmak drushti kone ke kaaran inhen perol par bhi nahin choda. 1945 main inaki mata niura devi bhi divangat ho gayin. inaki patni shrimati lavanga devi bhi swatantra bharat dekhne se vanchit rahi. 14 agast 1947 ko unka bhi nidhan ho gaya kintu pandit ji ke liye raashtra ke sukh dukh ke samaksh vyaktigat sukh dukh kaa arth nahin rah gaya tha.
 pandit ji 1947 main congress ke jilamantri nirvaachit hue. jaha anya log satta sukh main nimagn the, pandit ji ko pukaar rahaa tha, desh ke anekanek vanchit logon kaa karin krandan or yahi kaaran tha kii pandit ji samaajawaadee aandolan se jud gaye. 1952 main marks ke darshanik chintan se atyant prabhavit hue or tabase jivan paryant ek sachche samaajawaadee ke rup main sangharsh rat rahe. yadhyapi 26 agast 1992 ko kaal ke kutil hatho ne pandit ji ko hamase chin liya, phir bhi apni yashah kaaya se ve hamaare bich sadaiv vidyaman hai. pandit ji apane peeche ek bharaa puraa parivaar chhod gaye hai. jinamein unke eklaute putr shri hanuman pandeya or teen putriya shrimati anna purna devi, shrimati dhannapurna devi or shrimati lalita devi ke saath teen putr shri vashishtha pandeya, ramanuj pandeya, dwarika pandeya or do pautriya urmila devi or ushaa devi vidyaman hai.
