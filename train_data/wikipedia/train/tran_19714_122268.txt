 tritv isai dharm kaa kendriya tathaa guautam dharmasiddhant ishwar ke abhyantar swaroop se sambandhit he jise trinity arthath tritv kehete hai. tritv kaa arth he ki ek hi ishwar main teen vyakti hai -- pita, putr tathaa pavitra aatma . ye teenon samaan rup se anadi, anant or sarvashaktiman hai kyonki tark ke bal par maanav buddhi keval ek sarvashaktiman srishtikarta ishwar ke astitv tak pahunch sakati he. vastut: tritv ke dharmasiddhant par isiliye vishwaas kiya jaataa he ki uski shiksha isa ne di he.
 bible ke purvardh se pataa chalata he ki yahudee dharm main akeshwarwad par vishesh bal diya gaya tha. bible ke uttarardh main isa us akeshwar ko banaae rakhte hue bhi yah shiksha dete hai ki main or param pita parameshwar ek hi hai . iske atirikt vah apane shishyon se kehete hai ki main pavitra aatma ko bhej doongaa ja avyakt rup se tum logon ke saath rahegaa. us pavitra aatma ko bhi vah ishwariya gunon se samanvit maanate hai. is prakaar isa ne spasht rup se bataaya he ki ek hi parameshwar main pita, putr or pavitra aatma vidyaman hai. baad main tryek ishwar kii is visheshta ko tritv kaa naam diya gaya he.
 tritv ke is dharmasiddhant ko isai dharmapanditon ne unani tathaa laathini darshan ke paribhaashik shabdon ke sahare is prakaar spasht karne kaa prayaas kiya he -- ek hi ishwariya swabhaav main teen vyakti vidyaman hai. teenon tatvat: ek hai. at: teenon kii ek hi sankalpaikti tathaa ek hi buddhi he. phir bhi pita, putr or pavitra aatma main parsparik bhinnata he. pita kisi se utpann nahin hota. putr adikaal se pita se paripurna ishwartv grahan karata he. putr kii is utpatti ko prajnan kehete hai. pavitra aatma kii utpatti ko prajnan kehete hai. pavitra aatma kii utpatti pita tathaa putr donon se maani jaati he or prasaran kehalaati he. putr ke prajnan tathaa pavitra aatma se prasaran se teenon vyaktiyon kii parsparik bhinnata utpann hoti he, kintu tatvat: teenon ek hai or samaan rup se sabhi ishwariya gunon se samanvit hai. .
 shatabdiyon tak is dharmasiddhant par chintan kiya gaya he or tatvasambandhi anek dharanaon ko bhraamak tehraaya gaya he. tridevathawaad, jo teen bhinn ishwariya tatv maanata he spashtatya bhraamak he, kyonki is prakaar teen swatantra devataaon kaa astitv sweekaar kiya jaataa he. modalism ke anusaar pita, putr or pavitra aatma ek hi ishwar ke teen pahalu hai jo sristi ke kaaran utpann ho jate hai -- pita srishtikarta he, putr hamaara uddhaar karata he tathaa pavitra aatma hamako pavitra karata he. carch ne is vaad ko teesri tathaa chauthi shatabdi main thukrakar yah bataaya ki sristi se pehle hi ishwar main teen vyakti vidyan the. nisea kii vishwasabha ne tritv vishyak un sabhi vyakhyaaon ko bhraamak tehraaya he jinke anusaar putr athwa pavitra aatma pita se gaun maane jate hai. us sabha main yah spasht ghoshit kiya gaya he ki pita or putr tatvat: ek hi hai.
