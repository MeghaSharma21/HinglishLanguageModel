 manoranjan ke liye junglee pashuon ke paalan-poshan kii kala kaa pehle-pahal vikaas hua. kab se is kala kaa prarambh hua, iskaa ullekh kahin nahin miltaa. pracheenatam prastaryug main kutton ko hi manushya ne sarvaadhik paaltu banaaya. us samay ke manushya asabhy, junglee, banajaare or shikari hote the. shikaar main ye kute unhen madad dene ke kaam main laae jate the. us samay bacchon ke manoranjan ke liye manushya bhediyon ke bacchon ko pakad laate tathaa unhen baandhakar rakhte honge. isi se praaniyon ke paaltukaran kii neenv padi. iske bahut samay baad manushya krishak tathaa charvaaha bana or usne niyamit rup se pashuon ko paalna shuru kar diya. aisa samajha jaataa he ki aaj se kareeb 10,000 varsh purv dakshin rus main pashupaalan shuru hua. bhed bakriyon kaa paalan bhi praaia: isi samay shuru hua. suar kaa paaltukaran 8,000 varsh purv hua mana jaataa he. ghodon kaa paaltukaran 5,000 varsh purv madhya asia ke junglee pradeshon main hua mana jaataa he. pehle inkaa paaltukaran maance ke liye, kintu baad main sawari karne, boj dhone tathaa ant main gaadi khinchne ke liye hone laga. gadahon kaa paaltukaran bhi lagbhag 5,000 varsh purv pashchimi asia or uttari africa main shuru hua. billi kaa paaltukaran uttari africa main sambhavat: 12 hajaar varsh purv shuru hua. pakshiyon kaa paaltukaran 5,000 varsh purv kabutar se hua, phir murgiyon, haathiyon, unton or yaakon kaa paaltukaran hua. madhumakhiyon or resham ke keedon kaa paaltukaran bhi bahut purana he.
 manushya apane swaarth or laabh ke liye praaniyon kaa paalan karata chalaa aa rahaa he. shikaar ke liye kutton, ghodon tathaa baad main chita or baj aadi kaa upyog shuru hua. peeche ghode, gadahe, oont aadi ko sawari ke kaam main to laate hi rahe, par saath hi saath inke anek anya kaam bhi lete rahe. bail, barasinghe, yaks, ghode aadi sab gaadi khinchne, hal chalaane tathaa sinchai ke liye pani nikaalane evam boj dhone main sahaayta karte the. in kaamon ke atirikt maance ke liye bail, bhed, suar, bakrii, khargosh ev naanaa prakar kii chidiyaan paali jane lageen. maance ke atirikt, gaay, bhens, bakrii aadi se doodh, ghi, makkhan or chidiyon se andey praapt hote hai. pashuon kii khaalon se anek prakaar kii vastuen banaai jaati hai. anek pashuon se oon bhi praapt kiya jaataa he. chidiyon ke pankhons se, shringarprashaadhan ke atirikt, anya prakaar kii vastuen bhi banaai jaati hai. pashuon kii haddiyon se sajaavat ke anek sundar saamaan, batan, khaad aadi taiyaar hote hai. kute, billi, khargosh, ginipig, safed chuuhe or anek prakaar kii chidiyaan manoranjar ke liye paali jaati hai.
 paaltu praaniyon kii naslon main manushya ne anek sudhaar kiye hai. ye apane purvajon se bilkul bhinn maaloom padane lage hai. inamen kuch aavashyak gunon kaa bahut adhik vikaas kiya gaya he. kuch nasalon ke praani tej daudanevaale, kuch adhik doodh denevaale, kuch kathor parishram karanevaale tathaa kuch utkrisht koti kaa oon utpann karanevaale hote hai. manushya ke paaltukaran kaa sase adhik prabhaav kutton par padaa. manushya ne chote se chote kute - khilone kute, jinhen jeb main bhi rakhaa ja saktaa he - tathaa bade se bade kute - saint barnadan kute, jinka bhaar ek swasth yuvak ke bhaar se bhi adhik hota he or chaalaak se chaalaak kute, jo vastron tathaa anya vastuon ko soonghakar apane maalik, choron aadi kaa pataa laga sakate hai, paidaa kiye hai.
