 locampark yaa jansampark yaa jansanchaar se taatpary un sabhi sadhano ke adhyayan evam vishleshan se he jo ek saath bahut badi jansankhya ke saath sanchaar sambandh sthapit karne main sahaayak hote hai. praayah iskaa arth sammilit rup se samachar patr, patrikas, radio, doordarshan, chalchitr se liya jaataa he jo samachar evam vigyaapan dono ke prasaaran ke liye prayukt hote hai.
 jansanchaar madhyam main sanchaar shabd kii utpati sanskrit ke 'char' dhaatu se hui he jiskaa arth he chalanaa.
 locasampark kaa arth bada hi vyapak or prabhavakaari he. loktantr ke aadhaar par sthapit loksatta ke parichaalan ke liye hi nahin balki rajtantr or adhinayakatantr ke safal sanchaalan ke liye bhi locasampark aavashyak mana jaataa he. krishi, udyog, vyapaar, janaseva or lokaruchi ke vistaar tathaa parishkar ke liye bhi locasampark kii aavashyaktaa he. locasampark kaa shabdic arth he 'jansadhaaran se adhikadhik nikat sambandh'. 
 pracheen kaal main lokmat ko jaanane athwa lokaruchi ko sanvaarane ke liye jin sadhano kaa prayog kiya jaataa tha ve aaj ke vaigyanik yug main adhik upyogi nahin rah gaye hai. ek yug tha jab raja lokaruchi ko jaanane ke liye guptchar vyavastha par purnat: ashrith rahata tha tathaa apane nideshon, mantavyon or vichaaron ko vah shilakhandon, prastaramurtiyon, tamrapatron aadi par ankit karakar prasaarit kiya karata tha. bhojapatron par ankit aadesh jansadharan ke madhya prasaarit karaae jate the. rajyadeshon kii munaadi karai jaati thi. dharmagranthon or upadeshon ke dwaara janaruchi kaa parishkar kiya jaataa tha. aaj bhi vikramaditya, ashok, harshavardhan aadi raajaaon ke samay ke jo shilaalekh milte hai unase pataa chalata he ki pracheen kaal main locasampark kaa maarg kitna jatil or duruh tha. dhire dhire aadhunik vigyaan main vikaas hone se sadhano kaa bhi vikaas hota gaya or ab aisa samay aa gaya he jab locasampark ke liye samachaarpatr, mudrit granth, laghu pustak-pustikas, prasaaran yantra, chalchitr, dhvanivistaarak yantra aadi anek saadhan uplabdh hai. in sadhano kaa vyapak upyog rajyasatta, audyogic or vyapaarik pratishthan tathaa antarrashtriya sanghathanon ke dwaara hota he.
 vartmaan yug main locasampark ke sarvottam madhyam kaa kaary samachaarpatr karte hai. iske baad radio, televijan, chalchitron or internet aadi kaa sthaan he. natya, sangeet, bhajan, kirthan, dharmopadesh aadi ke dwaara bhi locasampark kaa kaary hota he. loktantric vyavastha ke antargat juluus, sabha, sanghathan, pradarshan aadi kii jo suvidhaayen hai unka upyog bhi raajnneetik dalon kii ore se locasampark ke liye kiya jaataa he. dak, taar, telephone, rail, vayuyan, motorcar, jalpot or yatayaat tathaa parivahan ke anyaanya saadhan bhi rashtriya or antarrashtriya sampark ke liye vyavahrut kiye jate hai. loktantric vyavastha ke antargat janata dwaara nirvaachit pratinidhi bhi loksatta or lokmat ke madhya lacsampark kii mahatvapurn kadi kaa kaam karte hai. 
 locasampark kii mahatta bataate hue san 1787 isvi main america ke raashtrapati tamas jeffrsan ne likhaa tha - 
 maikale ne san 1828 main likhaa -
 isi prakaar san 1840 main karlile ne yogya sampadakon kii paribhaasha bataate hue likhaa - mudran kaa kaary anivaaryat: lekhan ke baad hota he. at: main kahata hoon ki lekhan or mudran loktantr ke stambh hai.
 ab yah spasht he ki locasampark kii drushti se vartmaan yug main samachaarpatron, samvaad samitiyon, radio, televijan, film tathaa isi prakaar se anya sadhano kaa vishesh mahatv he. yah sthiti keval bharat main hi nahin he balki, videshon main he. locasampark kii drushti se vahaan in sadhano kaa khub upyog kiya jaataa he. england, america, france, soviet rus, japan, germany tathaa anyaanya kai deshon main jansadharan tak pahunchane ke liye sarvottam madhyam kaa kaary samachaarpatr karte hai. in deshon main samachaarpatron kii bikrisankhya lakhon main he.
 bharatvarsh main locasampark kii drushti se samachaarpatron kaa pratham prakaashan san 1780 se aarambh hua. kaha jaataa he, 29 janvari 1780 ko bharat kaa pehla patr bengal gajet prakashit hua tha. iske baad san 1784 main kalakatta gajet kaa prakaashan hua. san 1785 main madras se courier niklaa, phir bombai herold, bombai courier or bombai gajet jaise patron kaa angreji main prakaashan hua. isse bahut pehle england, germany, italy or france se samachaarpatr prakashit ho rahe the. england kaa pratham patr oxford gajet san 1665 main prakashit hua tha. london kaa times naamak patr san 1788 main niklaa tha. mudran yantra ke avishkaar se pehle china se kingyad or kiyal 'tathaa rome se' 'roman acta diarna' naamak patr nikle the.
 bharat main patron ke prakaashan kaa kram san 1816 main prarambh hua. 'bengal gajet' ke baad 'jaan bulain', tathaa di east kaa prakaashan hua. inglishman 1836 main prakashit hua. 1838 main bombai se 'bombai times' or baad main 'times of india' kaa prakaashan hua. 1835 se 1857 ke madhya dilli, agra, meerut, gwalior or lahore se kai patr prakashit hue is samay tak 19 anglo indian or 25 bhartiya patr prakashit hone lage the kintu janata ke madhya unka prachaar bahut hi kam tha. san 1857 ke vidroh ke baad 'times of india', 'pionier', 'madras mail', 'amritabazaar patrika', 'statsman', 'civil and military gajet' or 'hindu' jaise prabhaavshaalee samachaarpatron kaa prakaashan prarambh hua. bihar se bihar herold, bihar times or bihar express naamak patr prakashit hue. bhartiya bhashaaon main prakashit honevaala pratham patr samachardarpan san 1818 main shrirampur se banglaa main prakashit hua. san 1822 main bombai samachar, gujarati bhashaa main prakashit hua. urdu main 'kohenur', 'avadh akhbaar' or 'akhabaare aam' naamak kai patr nikle.
 hindi kaa pratham samachaarpatr 'udant martand' tha, jiske sampadak shri yugalkishor shukla the. doosraa patr 'banaras akhbaar' raja shivaprasad sitarehind ne san 1845 main prakashit karaayaa tha. iske sampadak ek marathi sajjan shri govind raghunatha bhatte the. san 1868 main bhaaratendu harishchandra ne 'kavi vachan sudhaa' naamak masik patrika nikaali. peeche ise pakshik or saptahik sanskaran bhi nikle. 1871 main 'almoda samachar' naamak saptahik prakashit hua. san 1872 main patna se 'bihar bandhu' naamak saptahik patr prakashit hua. iske prakaashn main pandit keshoram bhatta kaa pramukh haath tha. san 1874 main dilli se sadadarsh or san 1879 main aligarh se 'bharat bandhu' naamak patr nikle. jyon jyon samachaarpatron kii sankhya badhati gai tyon tyon unke niyantran or niyaman ke liye kanoon bhi banaate gaye. rashtriya jaagran ke falswaroop desh main dainik, saptahik, masik, tremasi aadi patron kaa prakaashan adhik hone laga. samachaarpatron ke pathnpathan ke prati janata main adhik abhiruchi jaagrath hui. 15 agast 1947 kaa jab desh swatantra hua to praaia: sabhi bade nagaron se samachaarpatron kaa prakaashan hota tha. swatantra bharat ke liye jab samvidhan bana to pehali baar bhaashan or abhivyakti kii swatantraaa ke siddhant ko manyata di gai. samachaarpatron kaa str unnat banane ke liye ek ayog kaa gathan kiya gaya.
 film, chalchitr athwa cinema main chitron ko is tarah ek ke baad ek pradarshit kiya jaataa he jisase gati kaa abhas hota he. filmein akasar video camere se ricard karke banaai jaati hai, yaa fir anemation vidhiyon yaa speshal effects kaa prayog karke. aaj ye manoranjan kaa mahatvapurn saadhan hai lekin inkaa prayog kala-abhivyakti or shiksha ke liye bhi hota he. bharat vishwa main sabase adhik filmein banaata he. film udyog kaa mukhya kendra mumbai he, jise america ke filmotpaadan kendra hollywood ke naam par bollywood kaha jaataa he. bhartiya filme videsho me bhi dekhi jaati he.
 cinema beesvin shatabdi kii sarvaadhik lokapriy kala he jise prakaash vigyaan,, vidyut vigyaan, photo takanic tathaa drushti kriya vigyaan ke kshetron main hue tarakkee ne sambhav banaaya he. beesvin shatabdi ke sampurna daur main manoranjan ke sabase jaruri saadhan ke rup main sthapit karne main bijli kaa balb, arclamp, photo sensitive chemical, box-camera, glass plate pikchar negativon ke sthaan par gelatin filmon kaa prayog, projector, lens optics jaisi tamaam khojon ne sahaayta kii he. cinema ke kai pratispardhi aae jinaki chamak dhundhlee ho gai. lekin yah abhi bhi lubhaata he. filmi sitaron ke liye logon kaa chumbakeey aakarshan barkaraar he. ek peedi ke sitare duusari peedi ke sitaron ko aage badhane kaa rasta de rahe hai. cinema ne tii. ve., videon, dividi or satellite, cabel jaise manoranjan ke tamaam saadhan bhi paidaa kiye hai. america main ronaald reagan, bharat main em.ji.aar. en.tii.aar. janyalalita or anek sansad sadasyon ke rup main cinema ne rajaneta die hai. kai pidiyon se, yuva or vruddh, donon ko samaan rup se cinema celulide kii choti pattiyaan apane aakarshan main baandhe hue hai. darshakon par cinema kaa sachmuch jaadui prabhaav he.
 cinema ne paramparaagat kala roopon ke kai pakshon or uplabdhiyon ko aatmsaat kar liya he â€“ masalan aadhunik upanyaas kii tarah yah manushya kii bhautik kriyaaon ko uske antarman se jodta he, pating kii tarah sangyojan karata he or chaaya tathaa prakaash kii antarkriyaaon ko aankata he. rangamanch, sahitya, chitrakala, sangeet kii sabhi soundaryamulak visheshtaon or unki moulikta se cinema aade nikal gaya he. iskaa sidhaa kaaran yah he ki cinema main sahitya, chitrakala, chakshush kalaayen or rangamanch kaa anubhav, or dhvanishastra aadi shaamil hai. aadhunik takanic kii uplabdhiyon kaa sidhaa laabh cinema letaa he.
 cinema kii apil puri tarah se saarvbhaumik he. cinema nirmaan ke anya kendron kii uplabdhiyon par yadhyapi holliwood baari padataa he, tathaapi bharat main vishwa main sabase adhik filmein banati hai. cinema aasaani se nai takanic aatmsaat kar letaa he. isane apane kalatmak kshetra kaa vistaar mook cinema se lekar savak cinema di. dablyoo. griffith or nitin bose jaise diggajon ke yogadan se vishwa cinema samrudh hua he. duusare deshon kii takneekee pragati kaa muqabla bharat sirf apane hunar or nae-nae prayogon se kar paaya he. cinema aaj vishwa sabhyataa ke bahumoolya khajaane kaa anivaary hissaa he. holliwood se atyadhik prabhavit hone ke baavjood bhartiya cinema ne apni lambii vikaas yatra main apni pahchaan, aatma or darshakon ko bachaae rakhaa he.
