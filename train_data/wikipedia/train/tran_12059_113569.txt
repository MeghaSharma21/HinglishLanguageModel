 chhattisgarh lok seva ayog kii sthapana chhattisgarh main lok seva main niyuktiyon tathaa civil seva se sambandhit sabhi vishyon par shashan ko paraamarsh dene hetu kii gai he. ayog kii sthapana bharat ke samvidhan ke anuchhed 315 ke tahat chhattisgarh shashan dinaank 23 may 2001 ko kii gai he.
 chhattisgarh lok seva ayog kaa karyaalay, shankar nagar, raipur main bhagatsingh chaunk ke paas sthit he.
 bharat ke samvidhan dwaara ayog ke liye nimnlikhit kaary nirdhaarit kiye gayi haih
 1. rajya kii sevaaon main niyuktiyon ke liye pariksha kaa sanchaalan karnaa.
 2. nimnlikhit vishyon par rajya shashan ko paraamarsh :-
  civil sevaaon main or civil padon ke liye bhartee kii paddatiyon se sambandhit sabhi vishyon par.
  civil sevaaon or padon par niyukti karne main tathaa ek seva se duusari seva main pronnati or antaran karne main anusaran kiye jane vaale siddhanton par or niyukti, pronnati yaa antaran ke liye abhyarthiyon kii upyuktata par.
  aise vyakti par, jo bharat sarkaar yaa kisi rajya kii sarkaar kii civil haisiyat main seva kar rahaa he, prabhaav daalane vaale, sabhi anushaasanic vishyon par, jinke antargat aise vishyon se sambandhit abhyavedan yaa yachikaayen hai.
  aise vyakti dwaara yaa uske sambandh main, jo bharat sarkaar yaa kisi rajya kii sarkaar ke adheen yaa civil haisiyat main seva karte samay kisi vyakti ko hui kshatiyon ke bare main pension adhinirnit kiye jane ke liye kisi daawey par or aise adhinirnay kii rakam vishyak prashn par.
