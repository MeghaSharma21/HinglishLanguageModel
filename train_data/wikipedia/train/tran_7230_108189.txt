 paragliding vishwa cap 2015 bharat ke himachal pradesh ke bid billing main yojit kiya gaya. kangra jile ke baijnath ke nikat sthit bid billing ko vishwa kii duusari sarvshereshth paragliding sait mana jaataa he. yah vishwacap 23 oktober 2015 ko shuru hua jiskaa udghaatan bharat ke kendriya naagarik uddyan mantri shri gajpati raju va himachal pradesh ke mukhyamantri shri virbhadra singh ke dwaara kiya gaya.
 bharat ke jyoti thakur, gagan dhindsa pramukh khiladi hai.
 paragliding world cap main is dfa suraksha ke vishesh intjaam kiye gaye hai. aayojan ke dauraan kisi bhi tarah kii durghatana hone kii sthiti main ek rescue team ko helicopter ke saath taiyaar rakhaa gaya he. iske alaava ghati main bachaav kaaryon ke liye parvatarohan ke 40 visheshgyon kaa ek vishesh dal bhi he.pratibhaagiyon kaa 6 karod kaa beemaa : is baar paragliding kii vishwa cap pratiyogita main bhaag lene vaale pratiyogiyon kii beemaa raashi main kaaphi ijapha kiya gaya he. is pratiyogita main bhaag lene vaale sabhi pratiyogiyon ko kam se kam 8 lakh euro yani 6 karod rupye kaa beemaa karaayaa gaya he.
