 chandra bhanu gupt ) bharat ke swatantraaa sangram senaanee tathaa rajaneta the. ve 7 disambar 1960 ko pehali baar uttar pradesh ke mukhyamantri bane. iske baad do baar or mukhyamantri rahe. 
 vah aligarh jile ke ek chote gaanv se the. 17 varsh kii umr main hi swatantrata sangram main utar pade. 
 purv mukhyamantri, uttar pradesh
 ·     punah varsh 1946, 1952, 1961, 1962, 1967 evam 1969 main uttar pradesh vidhaan sabha sadsy nirvaachit.
 ·     varsh 1946 main mukhya mantri ke sabha sachiv.
 ·     varsh 1947-54 tak khaadya evam rasad mantri.
 ·     varsh 1954-57 tak niyojan, janaswasthya, chikitsa, udyog, khaadya evam rasad mantri.
 ·     varsh 1957 main motilal memorial socity adhyaksh.
 ·     varsh 1960 main prantiya congress samiti ke adhyaksh.
 ·     pehali baar 7 disambar, 1960 se 14 march, 1962, duusari baar 14 march, 1962 se 1 oktober, 1963, teesri baar 14 march,1967 se 04 april, 1967 tathaa chauthi baar 25 farvari, 1969 se 17 farvari, 1970 tak uttar pradesh ke mukhyamantri rahe.
 ·     disambar, 1960 se march, 1961 tak uttar pradesh vidhaan parishad ke sadsy.
 ·     varsh 1967 main netaa virdohi dal.
 ·     varsh 1926 se prantiya congress samiti or akhil bhartiya congress samiti ke sadsy.
 ·     rashtriya aandolan main anek baar jail-yatraayen kii.
 ·     varsh 1946-58 tak prantiya congress samiti ke koshadhyaksh.
 ·     varsh 1947-59 tak lakhanu vishvavidhyalay koshadhyaksh.
 chandrabhanu gupta ke raajnneetik kariyar kii shuruyaat 1926 main hui. unako uttar pradesh congress or ol india congress cameti kaa sadsy banaaya gaya. chandrabhanu ne raajnneeti main aate hi bahut kam samay main congress main apni pahchaan bana lee thi. turant upi congress ke treksraar, upaadhyaksh or adhyaksh bhi bane. 1937 ke chunaav main wo uttar pradesh vidhaan sabha ke sadsy chune gaye. phir swatantrata ke baad 1946 main bani pehali pradesh sarkaar main wo govindballabh pant ke mantrimandal main parliamentry secretary ke rup main sammilit hue. phir 1948 se 1959 tak unhone kai vibhaagon ke mantri ke rup main kaam kiya.1960 main unako upi kaa mukhyamantri banaaya gaya. us vakt ye ranikhet south se vidhayak the. sampoornanand ke mukhyamantri rahete hue politics bahut jatil ho gai thi. kai dhade ban gayi the congress main. aise main sampoornanand ko rajasthan kaa rajyapal bana diya gaya or chandrabhanu ko upi kaa mukhyamantri. is bich gupta kaa kad upi kii raajnneeti main bahut zyada bad gaya tha. mukhyamantri bananaa har tarah ke vipaksh par baari jeet thi. isse centre ke netaaon main khalabali much gai. ye wo daur tha jab centre main nehru kii satta ko congress ke log hi chunauti dene lage the.chandrabhanu nehru ke socialism se puri tarah prabhavit nahin the. to nehru inako pasand nahin karte the. par upi congress main chandrabhanu kaa itnaa raula tha ki vidhayak pehle chandrabhanu ke saamne natmastak hote the, baad main nehru ke saamne sashtaang. nehru dint like dis. 1963 main ke kamraj ne nehru ko salaah di ki kuch logon ko chhodkar saare congress ke mukhyamantriyon ko rizoin kar dena chahie. jisase ki state sarkaron ko phir se orgenise kiya ja sake. kaha gaya ki kuch din ke liye pad chhod dijie. party ke liye kaam karnaa he. par chandrabhanu kii najar main ye tha ki ye sara game isliye ho rahaa he ki nehru jisko pasand nahin karte, wo chalaa jaae. unhone manaa kar diya. par inako samajha liya gaya ki ye kuch dinon kii baat he. phir se aapako bana diya jaayegaa mukhyamantri. par nahin hua aisa. kamraj plan ke tahat chandrabhanu ko aadarshon kii duhai par pad chhodana padaa. janatantr par taanaashaahee kaa bada hi democratic waar tha ye. chune hue netaa ko naapsandgi kii vajah se pad se hatana padaa. chandrabhanu teen baar uttar pradesh ke mukhyamantri rahe the. 1960 se 1963 tak to rahe hi. par mukhyamantri pad chhodane ke baad bhi raajnneeti main unka prabhaav bana rahaa. kismat kii baat. 1967 ke chunaav main jeetne ke baad phir se mukhyamantri bane. lekin is baar sirf 19 dinon ke liye. phir se vahi kismat. kisaan netaa choudhary charan singh ne congress ko todakar apni party bana lee. chandrabhanu kii sarkaar gai. charan singh mukhyamantri ban gayi. par wo sarkaar chalaa nahin paae. wo sarkaar bhi giri. or chandrabhanu gupta ko aanan-fanan main phir mukhyamantri banaaya gaya 1969 main. kareeb ek saal tak is pad par bane rahe. tabhi kuch aisa hua jisane congress ko hameshaa ke liye badal diya. 1969 main congress party tut gai. ye upi kaa andruni masalaa nahin tha. abaki tut centre ke level par hui thi. indira gandhi or kamraj ke netritv vaale sindicket group main. sabko laga tha ki indira haathon kii kathputli rahengi. par indira sabase badi politician nikaleen. donon dhadon main takaraar hui raashtrapati ko lekar. morarji desai indira ke prabal virdohi nikle. chandrabhanu gupta moraar ji camp main chale gayi. par ye camp haar gaya. indira ke saport se ve ve giri raashtrapati ban gayi. yaheen par sindicket ke adhikansh netaaon ke kariyar par brake lag gaya. chandrabhanu kaa kariyar khatm ho gaya. par vakt kii baat he. morarji bhi pradhanmantri bane. chandrabhanu ko mantrimandal main pad ofer kiya. par chandrabhanu kii health bahut kharaab ho gai thi. mantri pad lenaa munasib nahin tha. unhone manaa kar diya. 11 march 1980 ko maut ho gai.
