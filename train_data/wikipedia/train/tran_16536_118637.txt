 2017 asian athletics championships ,asian athletics championships kaa 22waan sanskaran he. yah bharat ke bhubaneshwar ke kalinga stadium main 06 july se 09 july 2017 yojit hoga . bhubaneshwar asian championships kii mejabani karne vaala teesraa bhartiya shahar he, is samaaroh main 45 deshon ke 800 athlete bhaag lenge. 
 asian athletics championships kaa 22 waan sanskaran mul rup se jharkhand ke ranchi main hone kaa aayojan kiya gaya tha. is aayojan kii mejabani karne main ranchi kii aakshamata ke baad, bhubaneshwar ko is championships kii mejabani ke liye chunaa gaya. 
 8 may 2017 ko asian athletics championships kaa logo or shubhankar bhubaneshwar main mukhyamantri naveen patnayak kii upasthiti main jari kiya gaya tha. olive ridley samudri kachhue kaa pratinidhitiv karne vaala oli ko is championships ke liye shubhankar banaaya gaya he. 
