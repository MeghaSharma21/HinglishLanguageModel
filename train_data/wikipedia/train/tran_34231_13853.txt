 
 sanyogita /ˈsəmjoʊɡɪtɑː xɔːhɑːnə/) prithvirajtrutiy kii patni thi. prithviraj ke saath gandharvavivaah kar ke wein prithviraj kii ardhangini bani thi. bharat ke itihaas kii mahatvapurn ghatnaon main sanyogitaaharan gina jaataa he. prithviraj kii teraa rajnion main se sanyogita ati rupavati thi. sanyogita ko tilottama, kantimati, sanjukta ityadi naamon se bhi janaa jate the. unke pita kannauj ke raja jayachand the. jinhone prithviraj ke viraddh ghori ko yuddh main sahaayta kii thi. 
 
 sanyogita kaa janm kannauj pradesh main hua tha. uske pita kaa naam jayachand tha. prithvirajraso kavy ke sanyogitaswayamvar naam ke vibhaag main ullikhit he ki, sanyogita purv janm main rambha naamak apsara thi. kasi rishi ke shaap ke kaaran vah sanyogita ke naam se prithvi par avatarit hui. sanyogita kaa ullekh vivedh kaavyon main bhinn rup main prapya he. yatha prithvirajraso kavy main sanyogita, prithvirajvijay mahakavy main tilottama or surajncharitamahakavy main kantimati. prithvirajraso kavy main or surajncharit mahakavy main spashtollekh he ki, sanyogita jayachand kii putree thi. prithvirajvijay mahakavy kaa mahan bhaag kshatiyukt he. parantu vahaan bhi ganga nadi ke tat par viksit kisi gram main sanyogita kaa janm hua tha ye ullekha prapya he. itihasvidon kaa mat he ki, wo nagar nishchay hi kannauj tha . 
 sanyogita jab yauvan ko praapt hui, us samay sampoorn bharat main prithviraj kii veerta kii charchaayen ho rahi thi. sanyogita ne jab prithviraj kii veerta kii katha suni, tab vah prithviraj ke prem pash main bandha gai. premshastra main asi kanyaon ko mugdha kaha gaya he. 
 mugdh sanyogita ke hridayastha prem ke vishay main jab jayachand ko sangyaan hua, to usne anya raja ke saath apni putree kaa vivaah karne ke liye udyat hua. kyonki jayachand or prithviraj ke madhya sambandh vaimnasypurna the. uske baad jayachand ne ashwamedhyagy kaa aayojan kiya. us yajna ke ant main sanyogita ke swayamvar kii bhi ghoshnaa kar di. swayamvar ke avasar par usne sampoorn bharat ke sabhi raajaaon ko nimantran diya parantu prithviraj ko nimantran nahin diya. prithviraj kii is prakaar apmaan karne par bhi jayachand santusht nahin hua. atah usne lohe se prithviraj kii murti banavaa kar dwarpal ke sthaan par prasthaapit kar di. parantu swayamvar ke samay sanyogita ne prithviraj kii murti ko hi varmala pahanaai. dwaar par sthit sanyogita jab prithviraj kii murti ko varmala pahana rahi thi, usee samay prithviraj ne prasaad main pravesh kiya. prithviraj ne sanyogita ko ashv ke upar bithaaya or dehali chale gayi. 
 ek baar ajmeru ke mahal ke udyaan main raja prithviraj vihaar kar rahe the, usee samay vahaan pratihaari upasthit hua. pratihaari ne raja ko kaha, "he rajan ! kanyakubj se ai ek mahila aap se milanaa chaahati hai". uske baad raja kaa sanket paa kar pratihaari ne us mahila ko raja ke sammukh prastut kiya. raja ko pranaam kar mahila boli, "he rajan ! kanyakubj ke swami jayachand kii sanyogita namika kanya he. main uske soundarya kaa kya varnan karun ? kaamdev kaa siddhi ke rup main samast padaartha ke saar se brahma ne uski rachana kii he. sanyogita ke rachana ke samay brahm dwaara jo vastuen ekatrit kii gai, un vastuon se hi amrit, chandramaa, kumud or camel rachana hui". kinchat ruk kar vah mahila aage boli, "he hindushreshth ! yadi kisi amritsamudr main kaamdev manthan karte, to jo lakshmih hui, un soundaryavati lakshmi se hi kadachit sanyogita ke soundarya kii tulana kar sakate hai".
 ek baar apane pita ke saath rajmahal main sthit sanyogita ne aksmaat hi chaarnon dwaara gaaya hua aapkaa gunpratipadak geet suna. jab aap ne mlechhraj ko yuddh main parajeet kiya, tab hi uske hriday main aapke prati anuraag samudbhoot hua. sanyogita kaa swarnakmal pushp jaise dedeepyaman mukh aapke virah se moorchhit camel pushpawat ho gaya. janau kaphoni, karkamal main kapolan, nasika kii ore drushti or aapako man main sthapit kar vah din bitaa rahi hai. ek din ratri ke tritiy prahar main swapn main sanyogita ne kaamdeorupi aap ke darshan kiye. 
 uskaa virah charamasima ko laangh gaya he. he rajan ! aaj vidhaataa bhi us par kashton kii varsha kar rahaa he. sanyogita ke pita uske shatru ban kar sanyogita kaa vivaah anyaraaja ke saath karwaane ke liye udyukt hai. pita kii ichha ko sun kar duhkhaveg se roti hui rajkumaari sanyogita ne apni sakhi ko kaha, "aho ! pruthivi par sthit ho kar chandramaa ko praapt karne kii ipsa morrkhtaa hi he. jis purush ko main nahin jaanati hoon, us purush ke krute pranay ev haasyaaspad he. vishesh ye he ki vah purush mahan samrat he. kanya dwaara kiya gaya vivaah prastaav api vidmbana utpann karata he. atah he sakhi ! mere dushprapya manorath par aashaa ke ankur kii kalpana bhi nahin he" aisa bol kar sanyogita moorchhit ho gai. uske baad prayatnon se jaagarit sanyogita boleen, "tum shakambhari jaao. meri hridayasthiti ko samrat ke sammukh upasthaapit karo. yadi vah mere uddhaaran ke liye nahin aayenge, tarhi main ganga main dub jaaongi". 
 paricharika kaa nivedan sun kar samrat ne pratyuttar diya ki, "us mriganayani kaa manorath purna hua hi samajho. use kaho ki, main sheeghra hi uski raksha ke liye kanyakubj aauunga". uske pashchaat paricharika kaa yogya aatithy karke use waapas bhej diya. turant vah swayan bhi apane samanton ke saath kanyakubj kii ore chal padey. 
 prithviraj ne jab kanyakubj pravesh kiya, tab vah chhadmaveshi the. kyonki vah kanyakubj kii prayek vithi dekhnaa chaahate the. atah prithviraj chaaran ke vesh main nagar main yahan vahaan bhraman karne lage. prithviraj ne kanyakubj nagar ke dwaar, prasaad, vishaal bhawan, chatushpadi or udyaan dekhen. evam kanyakubj nagar main bhraman karte hue unhone nagar ke vishay main suchnaayen ekatra kar lee. 
 surjancharit mahakavy ke anusaar prithviraj ratri main hi sanyogita ko le kar indrapastha chale gayi. anya granthon main sanyogitaaharan kaa jo ullekh miltaa he, us se yah kinchit bhinn ullekh surjancharit mahakavy main praapt hota he. 
 kuch vidwaanon kaa mat he ki, "jayachand ke shilalekhon main kahin bhi sanyogita kaa ullekh nahin praapt hota he. evam uske astitv ke bhi koi pramaan na hone se vah ek kaalpanik paatr maani jaati hai". jo vidvan sanyogita ke aitihaasik paatr hone ke vishay par prashnarthchihn karte hai, unamem dow. gaurishankar hirachand ojha kii gananaa hoti he. dow ojha kaa mat he ki, jayachand ke shilalekhon main yaa tamrapatron main kahin bhi sanyogita kaa varnan nahin he or rambhamanjarimahakavy main or hammirmahakavy main sanyogita kaa ullekh praapt nahin hota he. atah solahavin shatbdi ke kisi bhaat kii kalpana thi sanyogita kaa paatr he . 
 anya itihasvidon kaa kathan he ki, rambhamanjarimahakavy main or hammirmahakavy main sanyogita kaa varnan nahin he ojha-mahoday ne kaha. parantu un granthon main prithviraj ke vivaahon kaa ullekh hi nahin he. jisase prithviraj ke vivaah nahin hue the ye kah nahin sakate. 
