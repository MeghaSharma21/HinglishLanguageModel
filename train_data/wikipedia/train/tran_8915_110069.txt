 himyug yaa himanion kaa yug prithvi ke jivan main aane vaale aise yugon ko kehete hai jinamein prithvi kii sataha or vayumandal kaa taapmaana lambe arson ke liye kam ho jaataa he, jis se mahadwipon ke bade bhubhag par himaniyaan fail jate hai. aise himyug prithvi par baar-baar aayen hai or vigyaanikon kaa maananaa he ke yah bhavishya main bhi aate rahenge. aakhri himyug apni charam seemaa par ab se lagbhag 20,000 saal purv tha. mana jaataa he ki yah himyug lagbhag 12,000 varsh purv samaapt ho gaya, lekin kuch vaigyanikon kaa kahana he ki greenland or antarctic par abhi bhi barf kii chaadaren hone kaa arth he ki yah himyug apane antim charnon par he or abhi samaapt nahin hua he. jab yah yug apane charam par tha to uttari bharat kaa kaafii kshetra himanion kii barf kii moti tah se hazaron saal tak dhakaa hua tha.
 angrezi main "himyug" ko "aais age" kehete hai.
 vaigyanikon ko paanch bade himyug gyaat hai:
