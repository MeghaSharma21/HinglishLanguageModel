 
 wombat chaar taangon par chalane vaale ek dhaniprani he. yah australia main rahete hai or inaki taangen or dum choti va badan lagbhag 1 meter lambaa hota he. yah vivadh vaataavaranon main paae jate hai, jinamein jangal, pahaad or ghaas ke maidani kshetra shaamil hai.
 wombat apane majboot saamne ke daanton or panjon se apane rahane ke liye lambe bill khod lete hai. unki shishuon ko sharan dene vaali dhaniyon ke munh peeche ko hote hai jis se khodate hue usame mitti nahin jaati. aadat se ve shaam va raat ko sakriya hote hai lekin thande or badalon vaale dinon main bhi phirte hue mil sakate hai. unka mel kuch had tak chakor aakaar kaa hota he.
 wombat shaakaahaari hote hai or ghaas, ped-paudhon kii chaal, chote paudhon or jadon se pet bharte hai. unke kaatane vaale daant chuhon kii tarah paine or ubhare hue hote hai jis se ve sakhtâ€‹ lakdi or tahaniyon ko bhi aasaani se kaat lete hai.
 inkaa rang bhura yaa kaaki hota he or vazan 25 se 35 kilo ke bich hota he. maadaaen vasant ritu main 20-21 din kii garbhavasta ke baad ek aviksit shishu ko janm detii hai. yah shishu unki dhaani main jaakar stanpan karata he or 6-7 maheenon ke baad hi puri tarah viksit hokar nikalataa he. wambaiton ke bachche 15 maheene kii aayu tak doodh pite hai or 18 maheenon kii aayu main khud bachche paidaa karne main sakasham ho jate hai.
 wambaiton kaa chayapachay bahut dhimi-gati se chalata he or unhen khaanaa hazam karne main 8 se 14 din lag jate hai. yah dhimaapan unhen apane atyant shushk vaataavaran main panpane main sahaayta karata he. aamtaur par yah bahut dhire chalate hai lekin khatara mahasoos karne par 40 kimi prati ghante tak kii raftaar se daudane main sakasham hai. apane bilon ke paas aane vaale anya jaanwaron se ve bahut hi aakraamak tareeqe kaa vyavhaar karte hai. ve manushyon par bhi hamalaa kar sakate hai or apane tikhe nakhon va daanton se kaafii chot pahunchaa sakate hai. ek ghatana main ek jeevvaigyanik ko rabad ke juute main katkar wombat ke daant juute or ek mote mojey ko paar karke uski taang main 2 semi gaharaa ghaav bana gaye.
