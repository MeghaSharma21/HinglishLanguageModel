 leef arikson .}} ek islandik anveshak the. mana jaataa he ki leef aise pehle europee the jinhone uttari america par kadam rakhaa, christopher kolmbus se 500 varsh pehle. "sagas off islanders" ke anusaar, unhone ne vinland me ek upnivesh ki sthapana kii, jise aaj neufoundland dweep me launs o medo ke naam se janaa jaataa he. mana jaataa he ki leef kaa janm aisland me hua tha, lagbhag san 970 main. ve pita erik da redor mata theotakhild ke putr the. erik da red swan ek anveshak the or unhone greenland me pratham norvezian upnivesh kii sthapana kii thi. leef ke do bete the, thurgills or thorakel. 
 leef pita erik da red or mata theotakhild ke putr or thorwald asawaldsan ke pautra the. haalaa ki sagas off islanders main leef kaa janmasthan nahin diya gaya he, leef kaa janm sambhavatya island ke brikeafurthur me hua tha. leef ke do bhai, thorsten or thorwald or ek bahan, fredis, the. thorwald asawaldsan ko norve se hatya ke liye nirvasit kiya gaya tha, or ve yuva erik ke sang nirvaasan me island chale gayi. jab erik swan hi island se nirvasit hue, unhone pashchim ki ore yatra kii or san 986greenland me pratham norwagian upnivesh kii sthapana kii.
 san 999 may leef or unke saathiyon ne greenland se norve tak jalayatra kii. norve pahuchane par ve raja olaaf trigvaasan ke hardman ban gayi. unhone isai dharm apana liya or unhen greenland me is dharm kaa vistaar karne kaa kaary saunpa gaya. "sagas off erik da red" or "sagas off greenlanders" main leef kii vinland kii yatra ke prati bhinn vivaran diye gayi hai. vinland kii charchaa keval do aitihaasik lekhon me hui he, ari da wiz kii 1122 me likhi gai pustak, islandinkabok, env adam off breman ke lekh main. "sagas off greenlanders" ke anusaar, leef ne vinland ko pehali baar tab dekha tha jab ve greenland se norve isai dharm kaa vistaar karne ja rahe the or apni yatra me bhatak gayi.
 inaar hougan kaa "voyajes tu vinland" ke anuwaad ke shabdic vyakhya anusaar, leef erikson ese pehle vyakti nahi the jinhone uttari america ko dekha tha. leef ne byarni harjolfasan ke daawey sune the ki usne greenland ke pashchim bhi ek bhoomi dekhi thi. tathaapi, byarni ne kathith rup se kabhi uttari america par kadam nahi rakhaa tha. baad me, jab leef norve se greenland kii yatra kar rahe the, ve rasta bhatak kar uttari america ke ek dweep me pahuch gayi jahaan par unhe "apane-aap uge hue gehun ke or angoor ke khet" dikhe. us dweep se unhone do agyaat vyaktiyon ko bachaaya or waapas greenland chale gayi. parinamswaroop, agar is par bharosa kiya jaay, to byarni uttari america ko dekhne vaale pehle europea the or ve do agyaat log us mahadweep par kadam rakhane vaale pehle europea the.
 leef ne fir byarni kaa jahaaz kharida, 35 navikon kaa dal ikattha kiya or byarni ke dwaara varnit bhoomi kii ore chale gayi. arikson ne byarni ke path kaa uttkram me anugaman kiya or ek nirjan patharilii jagah par pahuch gayi, jiskaa naam unhone heluland rakhaa. thodi si yatra ke pashchaat, vah ek vanachhadit ilaake me pahuch gayi, jiskaa naam unhone marculand rakhaa. antat, leef vinland pahuch gayi. yahan par unhone ek chote upnivesh kii sthapana kii, jise greenland ke aagantukon ne lifsbudir kaa naam diya. vinland me sardiyaan bitaa kar ve waapas greenland aa gayi.
 san 1960 may norwagian anveshak helag iganstad ke dwaara kiye gayi anusandhan se neufoundland ke uttari tat par ek norwagian upnivesh kaa anveshan hua. mana gaya he ki yah jagah, jise aaj launs o medo ke naam se janaa jaataa he, "voyajes tu vinland" or anya pustakon me varnit lifsbudir he. iganstad ne yah dikhaaya ki norwagian or islandik log christopher columbus se 500 saal pehle uttari america pahuch gayi the. baad ke puratathvik sakshya se pataa chalata he ki vinland saint laurence kii khadi ke aasapaas kshetron me sthit tha or launs o medo ek jahaaj marammat-sthal or anya yatraaon ke liye vishram-sthal tha. sagas off erik da red me do or sthanon kaa ullekh kiya gaya he -straumphyord or hope. dono hi vinland ke dakshin me sthit hai.
 leef ek shaktishaalee, gyani, or vichaarsheel vyakti bataaye jate he. jab leef habrides me ruke hue the, unhone thoraguna ke sang vivaah kiya, jisane leef ke putr thurgills ko janm diya. thurgills ko baad me leef ke paas greenland bhej diya gaya, parantu wo prasiddhta praapt nahi kar paaya. vinland kii yatra ke baad, leef waapas greenland aa kar isaai dharm kaa vistaar karne lag gayi. erik ne isaai dharm ko nahi apanaaya, par theotakhild ne is dharm ko apanaaya or "theotakhild carch" kii sthapana kii. lif kaa aakhri jivit ullekh san 1019 me hua he or san 1025 me leef ke bete thorakel ko iricayord kaa sardaar bana diya gaya. dharawahikon me lif ki mrityu kaa vivaran nahi kiya gaya he-unki mrityu 1019 or 1025 ke bich me hui thi.
 lif ke safal abhiyaan ke pashchaat anya norwagian anveshak bhi yatra karne ke liye protsaahit hue. norse or uttari america ke swadeshi logon ke bich pehali baar spasht sampark leef ke bhai thorwald dwaara hui thi, jiskaa ant hatya or shatruta me hua. antat: vinland me koi sthaayee upnivesh kii sthapana nahi hui, parantu lakdi, praavdhaanon or vyapaar ke liye sadiyon tak abhiyaan chalate rahe. in kshetron ke bare me aakasmik swaron se pataa chalata he ki samakalinon in abhiyaanon ko adhik mahatv nahi diya, yaa phir yah saarvajanik gyaan tha. in abhiyaanon kaa gyaan sambhavatya madhyakaalin europe me fail gaya or yah bhi sambhav he ki christopher kolmbus ne in abhiyaanon ke bare me suna ho.
 liye lif kii yatraayon kii kahaniyaan kaa nordic americanyon ke aatm dharnao par gaharaa prabhaav padaa. america me leef ki pehali murti boston me 1887 me nirmaanit hui thi. chicago me 1901 ek or murti nirmaanit hui. dinaank 9 oktober sanyukt rajya america main lif ko yaad karne ke liye prayog kiya gaya he. 1929 main, visconsin vidhanmandal rajya main oktober 9 "Leif Erikson diwas" ​​banane ke liye ek bill paarit kiya. 
  
 
