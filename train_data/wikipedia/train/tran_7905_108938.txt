 satraap yaa kshatrap pracheen iran ke midi samrajya or hakhaamani samrajya ke praanton ke rajyapalon ko kaha jaataa tha. is shabd kaa prayog baad main aane vaale saasaani or unani samrajyon ne bhi kiya. aadhunik yug main kisi badi shakti ke neeche kaam karne vaale netaa ko kabhi-kabhi anaupchaarik rup se 'satraap' kaha jaataa he. kisi satraap ke adheen kshetra ko satrapi kaha jaataa tha.
 'satraap' shabd avastai bhashaa or pracheen farsi bhashaa ke 'kshabarapavan' shabd se aayaa he. is shabd main 'kshafur' sanskrit ke sajaateey shabd 'kshetra' se miltaa-julata he. 'paavan' shabd kaa arth pracheen farsi main 'raksha karne vaala' hota he, jo sanskrit ke 'paalan' shabd se or 'paavan' shabd donon se miltaa he. 'kshabarapavan' samay ke saath parivartit ho gaya - 'kshafur' to 'shahar' ban gaya or 'paavan' 'baan' yaa keval 'pa' ban gaya. is se yah shabd 'satraap' ke rup main or 'shaharbaan' ke rup main miltaa he, jiskaa sanskrit main 'kshetrapal' barabari kaa shabd hota. pracheen farsi main iske jaisi 'shoijerapaiti' oopaadhi bhi milti he, jiskaa sanskrit anuwaad 'kshetrapati' saral he or thik yahi oopaadhi chhatrapati shivaji ke liye prayog hoti he.
 'kshatrap' pracheen kaal main faras ke samraaton dwaara prantiy shaskaon ke liye diya hua naam . ibrani kaa 'shakhshadrapan' bhi isi arth main prayukt hua he. iskaa arth 'pradesh kaa rakshak' hota he. greek lekhakon - herardots, thusididiz tathaa xenofan ne babul, misr aadi deshon ke abhilekhon main iskaa arth upashaasak arthath leftinent governor kiya he. herodotas ke anusaar kurush ke mahaan ne apane samrajya ko anek praanton main vibhakt kiya; darayavush ne unka ek nishchit dhang se sanghathan kiya tathaa apane puure samrajya main 21 kshatrap praanton kaa nirmaan kiya or unka kar bhi nishchit kiya. kshatrapon tathaa upakshatrapon kaa sarvapratham kaary apane praanton kaa bhoomikar ikattha karnaa tha. kshatrap is kar main se rajkeey sena, nyaayadhishon tathaa apane vyaktigat vyayon ko nikaalkar avshisht bhaag samraat ko detaa tha. yadi kshatrap samraat kaa kripapaatr bananaa chahta to vah samraat ke bhaag kii maatra adhik kar detaa. kshatrapon kii or se samraat ke liye koi nishchit rakam nahin bandhi hoti thi.
 saare aay kaa hisaab rakhane tathaa samrat ke bhaag kii nigaraanee karne ke liye rajkeey kysth rahata tha. unheen ko samrat kii ore se rajkeey aadesh praapt hua karte the. is prakaar di hui ajna ke shighratisheeghra paalan kii aashaa kii jaati thi. isamen tanik bhi avrodh vidroh samaj liya jaataa tha. kshatrapon ko iske liye dand bhi miltaa tha. or turki samrajya kii bhanti unke dand main koi aupchaarikta nahin barti jaati thi. kshatrapon ke paas samrat kii ajna pahunchaane kii vidhi ke liye ek din kii yatra kii duuri par ek vyakti rahata tha. ek duusare ke paas, doosraa tisare ke paas, is prakaar kshatrapon tak sandesh pahunchaaya jaataa tha. faras ke samraaton ke paas kshatrapon kii adheenta praapt karne ke liye anya prakaar bhi the ek kamishnar ko sena ke sangrakshan ke saath vaataavaran tathaa aavashyaktaa ke anusaar krupa pradaan karne athwa dand dene ke liye bheja jaataa tha. xenofan ke anusaar yah pratha samrajya ke aarambh se hi chali aa rahi thi or uske samay bhi prachlit thi. kshatrapon ke kaary kii nigaraanee ke liye samrat swayan samrajya ke prayek pradesh main prativarsh jaaya karata tha. yadi vah swayan nahin ja paata to apane kisi pratinidhi ko bhej detaa tha. kshatrapon ke apane praant main bhoomi kii urvartaa athwa krishi kii abhivruddhi ke liye vishesh prayaas karne par unako kuch or bhi praant pradaan kar die jate kintu jahaan yah suvyavastha nahin praapt hoti thi vahaan se pradesh ko katkar duusare kshatrap praanton main mila diya jaataa tha. praanton main prashasan ke vidhaan kaa bhaar samrat par hota tha jo apane bhai, kisi kutumbi athwa damaad ko kshatrap niyukt karata tha. bharatvarsh main nahpaan ne apane damaad ushavadaat ko kshatrap bana rakhaa tha.
 samrat ke saath bahuda nikat sambandh ke kaaran kshatrapon ke jivan main samrat kii hi bhanti vilasita parilakshith hoti thi. kshatrap ke darbar main bhi samrat kii bhanti aupchaarikta barti jaati thi. samrat kii bhanti hi kshatrapon kaa apana antpur hota tha. antpur main clivon kii paryaapt sankhya rahati thi. rajkeey sena ke atirikt kshatrapon kii vyaktigat sena hua karti thi. samrat kii hi bhanti unke mehalon main bhi udyaan, pramadavan, aadi hote the. samraaton kii hi bhanti ve bhi varsh ke katipay mahinnon main ek sthaan se duusare sthaan par samay vyateet karne ke liye jate the. kshatrapon ko is prakaar adhik rajkeey shakti swat praapt thi. sainya tathaa anya shaktiyon ke adhishthata hone ke atirikt ek or bhi baat thi jiske kaaran kshatrap atyant shaktishaalee ho jate the or unke vidroh karne kii ashanka bani rahati thi. kabhi kabhi ve vidroh kar bhi dete the. kabhi do yaa adhik kshatrap praanton kaa adhishthata ek hi kshatrap bana diya jaataa tha jise mahakshatrap kehete the. inhen adhik sainyashakti tathaa rajkeey shakti praapt hoti thi jo unke vidroh main sahaayak hoti thi. iskaa udhaaharan daranvush ke rajyakaal main hi praapt he. aarokliz ne, jo fijia tathaa lidia donon kaa kshatrap tha, vidroh kar diya tha parvarti shaskaon ke kaal main, visheshkar laghu asia main, kshatrapon ke vidroh adhik hone lage. laghu kurush ke kaal se kshatrapon kii is pravriti main nirantar vruddhi hoti gai. kshatrap kabhi kabhi khulaa vidroh bhi karte the or apane ko swatantra shaasha ghoshit kar dete the. in vidrohi kshatrapon main se bahuton ne kai rajyavanshon kii sthapana kii or baad main bilkul swatantra ho gaye. in sabake baavjood samrat unki adheenta praapt karne main safal rahata tha. iskaa pramukh kaaran kshatrapon main parsparik kalah or yuddh tha. iske atirikt darbar main striyon kii adhikta tathaa vyabhichaar ke vaataavaran se bhi kshatrapon ke vyaktitv main sahaj dheelaapan aane lagata tha. kshatrap apane ko praanton ke raksharth niyukt nahin samajhate the balki unpar apana aadhipaty samajhate the. iskaa ek kaaran yah bhi tha ki kshatrapeey prashasan kii vyavastha anshat anuvanshik bhi thi. ve kshatrap praanton ke bhoomikar tathaa anya aayon kaa upbhog karte the.
 xenophan ke samay misia ke ek kshatrap ne upakshatrap bhi niyukt kiya tha jise us pradesh ke log kar dete the or vah ulke badale vyavastha karata tha. yahi vyavastha uski mrityu ke pashchaat uski vidhwaa ke liye bhi hoti rahi. is prakaar kii vyavastha ne samrajya ke dhaanche ko sahaj hi dhilaa kar diya. parvarti kaal main kshatrapon ko rajkeey sena ke sanchaalan kaa bhi adhikaar mil gaya tha, visheshkar tab jab vah rajkeey parivaar kaa athwa uskaa koi sambandhi hota tha. laghukurush misia, fizia, tathaa lidia kaa kshatrap tha par yuddh main sampurna sena kaa senapati bhi vahi tha. yahi sthiti farnbesus tathaa anya kshatrapon kii bhi he, kintu iskaa arth yah nahin he ki kshatrap praanton main sainik shashan ho gaya tha. vastut samrat sainik tathaa samaaj ke adhikariyon, donon ko swayan niyukt karata tha. magistriton kii niyukti bhi vah swayan karata tha. kshatrap magistriton ke kaary main hastkshep nahin kar saktaa tha. kshatrapeey prashasan kii vyavastha ko sikandar tathaa uske uttaradhikariyon ne bhi apanaaya tha, visheshkar silyuks ke samrajya main yaheen vyavastha thi.
 bharatvarsh main shakon ke jo rajya sthapit hue unamem bhi kshatrapeey rajyavyavastha thi. bhartiya kshatrapon ke teen pramukh vansh or ek rajvansh tha-
  kapisha, pushppur tathaa abhisar ke kshatrapon kaa pataa vahaan se praapt abhilekhon se miltaa he. maanikyala abhilekh main granvahrayak ke putr kisi kshatrap kaa ullekh miltaa he. use kapisha kaa kshatrap bataaya jaataa he. 83wein varsh ke kabul sangrahalay abhilekh main pushppur ke tiravharn naamak ek kshatrap kaa ullekh he. abhisarprast se praapt ek taanbe kii anguthi ke aakaar kii mudra par kshatrap shivasen kaa naam praapt he.
  punjab ke kshatrap teen vanshon se sambandh rakhte hai -
  mathura ke kshatrap - is vansh main sabase pehla rajuvul athwa ranjuvul tha jisane sambhawatah pehle sakal par bhi rajya kiya tha. stencono ne us vansh kaa is prakaar anumaan kiya he:
 rajuvul kaa naam abhilekhon tathaa mudraon main praapt hota he. mora crup abhilekh main use mahakshatrap kaha gaya he. kintu uski mudraon par praapt lekh main use 'rajaadhiraj' kaha gaya he. rajuvul kaa uttaradhikari shuds tha. abhilekhon main bhi use mahakshatrap kaha gaya he. inke abhilekhon main diye gaye varshon ko kuch vidvan shaq or kuch vikram samvath main maanate hai. is matbhed ko mitaane kaa saadhan abhi tak praapt nahin ho sakaa he. cono ke anusaar kharoshth rajuvul kaa shvasur tathaa palit ke anusaar, dauhitr tha. ek anya mudra par kharoshtee lipi main ‘kshatrapas prakhar ostas artsputras’ likhaa hua miltaa he.
 in kshatrapon ke muldesh ke sambandh main vidwaanon main matbhed he. kabhi unhen palhaav, kabhi shaq desh se aayaa hua bataaya jaataa he. sambhavat ve shaq the. faras se hokar aane ke kaaran ve kshatrapeey shashan vyavastha se parichit or usase sambhddha ho gayi; inke atirikt hagaan or hagaamash naamak do kshatrapon kii bhi mudraayen mathura se praapt hui hai. jo rajuvul vansh ke pashchaat mathura ke shaasha anumaan kiye jate hai. kuch sikkon par donon ke sanyukt naam bhi milte hai or kuch par keval hagaamash kaa hi. inke pashchaat mathura main do-teen kshatrap or hue jinke naam bhartiya hai. kadachit is kaal tak in videshiyon ne purnroop se bhartiyata grahan kar lee thi.
  ujjain ke kshatrap - ujjain ke kshatrapon ko 'pashchimi bharat ke kshatrap' ke naam se bhi pukaarte he. ye kshatrap do vanshon ke prathit hote hai. pehla vansh bhumak or nahpaan kaa tha tathaa doosraa chashton kaa. bhumak ke uttaradhikari nahpaan kaa pataa uski rajat evam tamramudraon se hi nahin varan uske damaad ushavadaat ke abhilekhon se bhi lagaaya jaataa he. nahpaan ne pashchimi bharat ke kuch bhaag par bhi rajya kiya tha. usne satvaahan ke samrajya kaa kuch bhaag bhi jeet liya tha. iske vansh ko shaharaat kehete he. shaharaat vansh ko rudradaaman pratham ne samaapt kiya. girnaar abhilekh main use khakhraat vasanivases karas kaha gaya he.
 ujjain main shashan karne vaale dwitiya vansh ke kshatrapon main kardamakavansheey chashton ke pita yasmotik kaa naam sarvapratham aata he. chashton kaa putr jaydaaman kshatrap tha kintu sambhavat vah pita ke jeevankaal main hi mar gaya or ujjain par chashton tathaa rudradaaman ne sammilit rup se shashan kiya. junagarh abhilekh main mahakshatrap rudradaaman ke sambandh main kaha gaya he ki usne mahakshatrap kii oopaadhi arjeet kii thi. prathit hota he ki uske vansh kii rajyashri sambhavat gautamiputra satkarni ne chin lee thi or rudradaaman ko mahakshatrap kii oopaadhi punah un pradeshon ko jitkar kerani arjeet kerani padi. junagarh abhilekh main uski vijayon tathaa uske vyaktitv kii prashasti he. rudradaaman pratham kaa uttaradhikari uskaa jyeshtha putr damaghasad hua. uske pashchaat damaghasad kaa putr jivadaman tathaa uskaa bhai rudrasingh pratham uttaradhikari hue. isi rudrasingh ke samay aabhiron ne pashchimi kshatrapon ke rajya kaa kuch bhaag hadap liya tha. rudrasingh pratham ke uttaradhikari uske teen putr rudrasen pratham, sanghdaaman tathaa damsen hue. tadnantar damsen ke teen putr yashodhaman, vijaysen tathaa daamajadashri mahakshatrap hue. daamajadashri kaa uttaradhikari uskaa bhatija rudrasen dwitiya hua. iske pashchaat uske putr vishwasingh tathaa bhartrudaman hue. bhartrudaman ke hi kaal se uskaa putr vishwasen uskaa kshatrap bana. bhartrudaman tathaa vishwasingh kaa sambandh mahakshatrap rudradaaman dwitiya se kya tha. yah nishchaypurvak nahin kaha ja saktaa. is vansh kaa antim kshatrap rudrasingh tritiy hua jisane lagbhag 388 i. tak shashan kiya. guptavansh ke chandragupta dwitiya vikramaditya ne ujjaini ke kshatrapon kaa ant kar unke samrajya ko apane samrajya main mila liya or unke sikkon ke anukaran par apane sikke prachlit kiye.
