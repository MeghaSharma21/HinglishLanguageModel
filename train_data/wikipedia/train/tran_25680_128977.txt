 maaruti 800 bharat me nirmit hone vaali ek choti car he. is kaa nirmaan haryana ke gudgaanv sthit maaruti sujuki ke sayantr me 1984 se ho rahaa he. is car ko sujuki olto naam se videsho me bechati aayi he. 1984 se lagbhag 25 lakh maaruti 800 bik chuki he. pakistan me yah car sujuki mehraan ke naam se bechi jaati he.
 is car ko 14 disambar 1984 me bhartiya bazaar me utaara gaya tha. us samay yah purna rup se aaayaatit purjo se banaayi jaati thi. pratham car dilli ke harpal singh ko aavantit hui thi jiskaa mulya 48,000 rupee tha. tatkalin pradhanmantri shrimati indira gandhi ne pratham car kii chobiyaan dilli me yojit ek samaaroh me harpal singh ko saupi thi. 1984 me is car kii 852 pratiyaa bechi gayi jo 1985-86 tak bed kar 31,314 ho gayi. 1986 me maaruti 800 kaa nayaa model prastut kiya gaya jis me vatakulit cabin evam mujic system maujud tha. is naye avataran kaa mulya 15,000 rupee adhik tha. 1987 me maaruti ne is car kaa niryaat shuru kar diya. pratham charan me 500 car hungary ko niryaat hui. baad me dakshin purv asia, bangladesh, srilanka evam dakshin america ke desho ko bhi niryaat kii gayi. 1999 me maruti ne is car kaa ek nayaa avataran bazaar me utaara jisame carburator kii jagah multi paint injection system laga tha. is pranali se car se nikalne vaale pradushan kano ko kam kar diya gaya tha. is model ko maaruti 800 i eks naam diya gaya. san 2004 me alto ke aagaman ke purv yah bharat kii sabase zyada bikne vaali car bani rahi.
 3, desh kii pehali maaruti sujuki.
