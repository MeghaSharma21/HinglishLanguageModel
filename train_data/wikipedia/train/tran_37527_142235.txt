 upabhokta sangrakshan adhinium, 1986 ko shanshodhit karke sanshodhit upabhokta sangrakshan adhinium, 2002 paarit kiya gaya. ise bharat ke raashtrapati ne 22 disambar 2002 ko apni anumati de di.
 1. upabhokta adaalaton dwaara nipataaen jane vaale maamalon kii vittiya seemaa main sabhi staron par vrudhdi kar di gai he. jila manch 20 lakh rupaye, rajya ayog - 20 lakh rupaye se adhik or 1 crores rupaye se adhik upabhokta adaalaton ko antarim aadesh paarit karne kii shakti de di gayi he.
 2. shikaayatein darj karne, un par notice jari karne, unke nipatane ke liye samay seemaa nirdhaarit kar di gai he. jahaan tak sambhav ho shikayaton kaa niptaan 90-150 dinon ke bheetar or kiya janaa hota he. 
 3. saamanyat sthagan kii anumati nahin he. sthagan tabhi hoga jab yah nyyonchit he. 
 4. notice ko korier, fax, speed post, speed aadi dwaara bhejne kii vyavastha kii gai he. 
 5. adhyaksh ko kisi kaaran se anupasthiti rahane yaa us pad ke rikt hone kii sthiti varishtatam sadsy dwaara upabhokta manch kii adhyakshata kiye jane kii vyavastha main kii gai he. 
 6. rashtriya ayog or rajya ayog main khandpithon ke srijan karne or circuit khandpithon kaa aayojan karne kii vyavastha kii gai he.
 7. yadi shikayatakarta yaa pratipakshi party kii mrityu ho jaae to unka kanoonee uttaradhikari maamla daayar yaa jari rakh saktaa he.
 8. vanijyik prayonjanon ke liye lee gai sevaaon ko upabhoktaaon adaalaton ke kshetrondhikaar se alag rakhaa jayega.
 9. nakli vastuon / sevaaon kii bikri ko anuchit vyavhaar ke antargat laayaa jayega.
 10. asurakshit vastuon kii avadharana kaa vistaar kiya gaya he ore iskaa sevaaon par bhi lagu kiya gaya he.
 11. anuchit / avarohak vyapaar vyavhaar main lipt athwa jokhim purna sevaaon kii peshkash karne vaale seva pradaataaon ke khilaaf bhi shikaayat kii ja sakati he.
 12. adaalat dwaara aadeshit muaavje kii raashi ko usee reeti se vasula ja saktaa he jis reeti se bhu rajasav vasula jaataa he. 
 13. nyaayalay ke aadesh kaa paalan na karne waalon ko dand dene ke liye upabhokta adaalat ko pratham shrenee ke nyaayik magistrate kii shaktiyaan pradaan kii gai he.
 14. nichle str par upabhokta aandolan ko majboot karne ke liye jila str par jila upabhokta sangrakshan parishadon kii sthapana kaa praavdhaan kiya he.
 15. petrol / dijal sahi naam kaa meter shunya ke baad praapt karne kaa adhikaar bina milawat ke petrol, dijal, praapt karne kaa adhikaar, pump main rakhe gayi filter paper se pump par jaanch karne kaa adhikaar.
 samvidhan ne gas upabhoktaaon ko bhi kai adhikaar pradaan kiye he. swasth parampara kaa nirvaah karte hue shyaam gas agency dwaara prativarsh upabhoktaaon ko prashikshit evam jaagruk karne dhyey se anekanek gatividhiyaan sanchalit kii jaati he aaiye jane gas ke sandarbh main upabhokta ke kya-kya adhikaar he. gas upabhokta kaa adhikaar he ki use sahi taul maul ke saath silendar pradaay ho. dosha rahit saamaan praapt ho. shashan dwaara nirdhaarit dar par gas krmanusaar praapt ho. gas sahi vajan kii sil pack praapt karne kaa adhikaar praapt he. defect hone par tank badalane kii vyavastha he. regulator kharaab hone par nishulk badalane kaa adhikaar.
 yadi kisi prakaar kii raashi lee jaati he to uskaa bill lene kaa adhikaar he. upabhokta kaa adhikaar he ki samay-samay par soochna prashikshan evam jaankaree praapt karne kaa adhikaar, kaise gas kaa rakrakhaav karen, vaaparen, kaise bachaaen, aadi surakshatmak jaankaree kaa adhikaar.
 upabhoktaaon ke haath main diyen gayein is krantikari shastr kaa laabh bhi tabhi upabhoktaaon ko mil sakegaa jabaki upabhokta shikshit, jaagruk or apane adhikaron kii raksha karne ke liye ladne hetu taiyaar ho. atah upabhoktaaon ko shikshit karne kaa abhiyaan main bhi shashan ne chalaa rakhaa he, tathaa sangrakshan andolan ko protsaahit karne kaa sankalp liya he.
