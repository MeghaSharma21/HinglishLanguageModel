 ganesh shivaji or parvati ke putr hai. unka vaahan dinc naamak mooshak he. ganon ke swami hone ke kaaran unka ek naam ganpati bhi he. jyotish main inako ketu kaa devtaa mana jaataa he or jo bhi sansar ke saadhan hai, unke swami shri ganeshji hai. hathi jaisaa sir hone ke kaaran unhen gajanan bhi kehete hai. ganesh ji kaa naam hindu shastro ke anusaar kisi bhi kaary ke liye pehle poojya he. isliye inhen prathampoojya bhi kehete he. ganesh ki upasana karne vaala sampradaay gaanpatey kehalaate he.
 ganpati adidev hai jinhone har yug main alag avatar liya. unki shaareerik sanrachana main bhi vishisht va gaharaa arth nihit he. shivamanas puja main shri ganesh ko pranav kaha gaya he. is ekakshar brahm main upar vaala bhaag ganesh kaa mastak, neeche kaa bhaag udar, chandrabindu laddu or maatra sund he.
 chaaron dishaao main sarvavyaapaktaa kii pratik unki chaar bhujaayen hai. ve lambodar hai kyonki samast charachar sristi unke udar main vichrati he. bade kaan adhik grahyashakti va choti-paini ankhen sookshm-tikshn drushti kii suchak hai. unki lambii naak mahabuddhitiv kaa pratik he.
 pracheen samay main sumeru parvat par saubhari rishi kaa atyant manoram ashram tha. unki atyant rupavati or pativrata patni kaa naam manomayi tha. ek din rishi lakdi lene ke liye van main gaye or manomayi grih-kaary main lag gai. usee samay ek dusht kaunch naamak gandharva vahaan aayaa or usne anupam lavanyavati manomayi ko dekha to vyakul ho gaya.
 kaunch ne rishi-patni kaa haath pakad liya. roti or kaanpati hui rishi patni usase dayaa kii bheekh maangane lagi. usee samay saubhari rishi aa gaye. unhone gandharva ko shraap dete hue kaha 'tuune chor kii tarah meri sahdharmini kaa haath pakadaa he, is kaaran tu mooshak hokar dharti ke neeche or chori karke apana pet bharegaa.
 kaanpate hue gandharva ne muni se prarthana kii-'dayaalu muni, avivek ke kaaran maine aapaki patni ke haath kaa sparsh kiya tha. mujhe kshamaa kar den. rishi ne kaha meraa shraap vyarth nahin hoga, tathaapi dwapar main maharishi parashar ke yahan ganpati dev gajamukh putr rup main prakat honge tab tu unka dinc naamak vaahan ban jayega, jisase devgan bhi tumhaara sammaan karne lagenge. saare vishwa tab tujhein shridinkaji kahkar vandan karenge.
 ganesh ko janm na dete hue mata parvati ne unke sharir kii rachana kii. us samay unka mukh saamaanya tha. mata parvati ke snanagar main ganesh kii rachana ke baad mata ne unako ghar kii paharedaari karne kaa aadesh diya. mata ne kaha ki jab tak vah snaan kar rahi hai tab tak ke liye ganesh kisi ko bhi ghar main pravesh na karne de. tabhi dwaar par bhagwaan shankar aae or bole "putr yah meraa ghar he mujhe pravesh karne do." ganesh ke rokane par prabhu ne ganesh kaa sar dhad se alag kar diya. ganesh ko bhoomi main nirjeev padaa dekh mata parvati vyakul ho uthin. tab shiv ko unki truti kaa bodh hua or unhone ganesh ke dhad par gaj kaa sar laga diya.unako pratham poojya kaa vardaan mila isiilie sarvapratham ganesh kii puja hoti he.
 ganeshji ke anek naam hai lekin ye 12 naam pramukh hai-sumukh, ekadant, kapil, gajakarnak, lambodar, vikat, vighn-naash,vinayak, dhumraketu, ganaadhyaksh, bhalchandra, gajanan. uprokt dwadash naam naarad puraan main pehali baar ganesh ke dwadash namvali main aayaa he. vidyarambh tath vivaah ke pujan ke pratham main in naamo se ganpati ke aradhana kaa vidhaan he.
 jyotishshastra ke anusaar ganeshji ko ketu ke rup main janaa jaataa he, ketu ek chaaya grah he, jo rahu naamak chaaya grah se hameshaa virodh main rahata he, bina virodh ke gyaan nahin aata he or bina gyaan ke mukti nahin he, ganeshji ko maanane waalon kaa mukhya prayojan unako sarvatra dekhnaa he, ganesh agar saadhan he to sansar ke prayek kan main vah vidyaman he. udhaaharan ke liye to jo saadhan he vahi ganesh he, jivan ko chalaane ke liye anaaj kii aavashyaktaa hoti he, jivan ko chalaane kaa saadhan anaaj he, to anaaj ganesh he, anaaj ko paidaa karne ke liye kisaan kii aavashyaktaa hoti he, to kisaan ganesh he, kisaan ko anaaj bone or nikaalane ke liye belon kii aavashyakta hoti he to bail bhi ganesh he, anaaj bone ke liye khet kii aavashyakta hoti he, to khet ganesh he, anaaj ko rakhane ke liye bhandaran sthaan kii aavashyakta hoti he to bhandaran kaa sthaan bhi ganesh he, anaaj ke ghar main aane ke baad use pis kar chakki kii aavashyakta hoti he to chakki bhi ganesh he, chakki se nikaalkar roti banane ke liye tave, chimate or roti banane vaale kii aavashyakta hoti he, to yah sabhi ganesh he, khaane ke liye haathon kii aavashyakta hoti he, to haath bhi ganesh he, munh main khaane ke liye daanton kii aavashyakta hoti he, to daant bhi ganesh he, kehane ke liye jo bhi saadhan jivan main prayog kiye jate ve sabhi ganesh he, akele shankar parvate ke putr or devtaa hi nahi.
