 linaks kii lokapriyata ko samajhane ke liye hamen tisek saal peeche lautnaa hoga. us vaqt kii kalpana kerani hogi jab computer ghar yaa stadium ke aakaar ke hote the. in computaron ke aakaar ke saath to ghanghor pareshaani thi hi. or bhi badi mushkil yah thi ki har computer par ek alag oparating system hota tha. software aksar faramaaishi hote the or zaruri nahin ki ek tantra par chalanevaala software kisi or par chal jaae. yani ki ek tantra par kaam karne kaa yah matlab katai nahin tha ki aap baaqi par bhi kaam kar paayenge. yah prayoktaaon or prabandhakon donon ke liye sirdard tha.
 tab computer kaafii mahange bhi the or mul karidaari kar lene ke baad usapar kaam karnaa seekhney ke liye achche-kaase tyaag kii zaroorat hoti thi. soochna praudyogiki par kul laagat kamartod hoti thi.
 chunki takneekee vikaas hue nahin the islive logon ko baari-bharkam or kharchili mashin ke saath ek dashak or guzaarana padaa. 1969 main bel labs kii prayogshaala main developers ke ek dal ne software kii aapasi samvadaheenata ke masale par kaam karnaa shuru kiya. unhone ek nae prachaalan tantra kaa nirmaan kiya jo:
 bel rlabs ke developers ne is project ko 'unix' kahkar pukaara.
 isaki code-nakal pranali ahm isliye thi, kyonki tab tak tamaam vyavsaayik prachaalan tantra khaas tantra ke khaas code main hi likhe jate the. duusari ore unix ko us khaas code ke ek chote se dukade kii zaroorat hati thi, jise aajkal saamanyat: karnel kehete hai. unix kaa aadhaar banane vaale is karnel ko har computer tantra main thodi pher-badal ke saath lagaaya ja saktaa tha. prachaalan tantra sahit sari kaary-pranaliyaan viksit programing bhashaa yani ki 'si' main likhit is karnel ke ird-gird buni gai thim. yah bhashaa khaas taur par unix tantra ke nirmaan ke liye rachi gai thi. is nai takanic kaa istemaal karke vibhinn tarah ke hardware par chalanevaale prachaalan tantra kaa vikaas karnaa zayaada aasaan ho gaya. software vikritaon ne isko foran apana liya, kyonki ab ve bade aaraam se das guna zayaada bikri karne kii sthiti main the. ajeebogareeb sthitiyaan paidaa hone lageen: alag-alag vikritaon se khride gaye computer ek hi network main aapas main baatchit karne lage, yaa vibhinn tarah kii mashiinon par kaam karne vaale log bina kisi atirikt shiksha ke mashine adal-badal kar kaam karne lage.
 agle do dashak bhar unix kaa vikaas hota rahaa. bahut sari chize sambhav hoti chali gayi or software vikritaon ne apane utpaadon main yanix ke liye nai chizein jodin.
 shuru main unix vishalkay maahaul main menfrem or mini-computer ke saath hi dikhte the . unix ko haath lagane kaa mauqaa kisi vishvavidhyalay yaa kisi bade vyavsaayik gharaane main kaam karanevaalon ko hi mil paata tha.
 lekin chote computer bhi banane lage the or 80 ke dashak ke ant tak kai logon ke paas gharelu computer aa gaye the. us samay tak pisi ke liye vaise to unix ke kai sanskaran maujuud the, lekin unamem se koi bhi mukt nahin tha.
 linas or linaks
 helsinki vishvavidhyalay main computer kii padhai kar rahe linas torwald ko laga ki unix kaa ek mukt kaa academik sanskaran hona chahie ore usne foran code likhane shuru kar die.
 usne apane nijee computer par unix lagane ke jugad main madadgaar sawaal poochne or samaadhaan dhundne shuru kiye. yahan aap comp.os.minix dak-suchi par 1991 kaa ek shuruaati patr dekh sakate hai: ---From: torvalds@klaava.Helsinki.FI Newsgroups: comp.os.minixSubject: Gcc-1.40 and a posix-questionMessage-ID: Date: 3 Jul 91 10:00:50 GMTHello netlanders,Due to a project I'm working on, I'm interested in the posixstandard definition. Could somebody please point me to a machine-readable format of the latest posix rules? Ftp-sites would benice.
  posix niyamavali kaa pataa de saken to meharbaani hogi. agar afatipi site mil jaaen to kya kehane!)---
 shuruyaat se hi linas kii manshaa thi ki koi aisa mukt tantra ho jo mul unix ke anukool ho. isiilie usne posix standard kii maang kii kyonki posix unix kaa standard tha.
 tab tak plag-or-play kaa avishkaar hua nahin tha. lekin nijee unix kii betarah badhati maang ke aage yah ek maamuli-si baadha thi. nae hardweyaron ke liye lagaataar or badi tezi se nae driver banaae ja rahe the. jaise hi koi nayaa hardware bazaar main aata koi na koi use kareed karke uski 'linas-test' karata. is tarah hardweyaron kii badhati taadaad ke liye badi maatra main mukt code kaa locarpan hone laga. in coderon ke vyapaar nijee computaron tak simit nahin rahe balki linaks ke liye jo bhi upadey hota ve un sabake liye code likhte rahe.
 us jamaane main in logon ko "nard" yaa "freek" kaha jaataa tha, lekin isse inhen koi farq nahin padataa tha kyonki samarthit hardweyaron kii suchi to lambii hoti ja rahi thi. inhen logon ke prayaason kaa fal he ki aaj linaks na sirf pisi ke liye adarsh tantra ban gaya he, balki agar linaks nahin hota to bahut puraane or bade pyaare hardware itihaas ke koodaydaan main samaa jate.
 linas ke ullikhit patr ke do saal baad 12000 linaks upayokta the. shuru main yah project shaukia shagal tha par kramash: failata gaya, bhale hi posix standard kii paridhi main hi. unix ke tamaam fichar agle do saalon main jode gaye ore tab jaakar linaks kaa maujuuda vayask sanskaran ban paaya. ab linaks puri tarah unix kii aisi nakal he jo har tarah ke computer or ucch-kshamta vaale sarwar par kaam karne main sakasham he. hardware or software banaanevaali tamaam companiyon ke apane linaks develpar hai, aap chahen to apane sthaneey vikreta se purv-santhaapit or company-samarthit linaks mashine kareed sakate hai.
 strot: linaks se parichay
