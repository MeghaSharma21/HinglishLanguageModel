 harry es truman sanyukt rajya america ke raashtrapati the. inkaa kaarykaal 1945 se 1953 tak tha. ye democratic party se sambhddha the.
 harry es truman) sanyukt rajya america ke 33ve raashtrapati the.
 inkaa janm 8 may 1884 ko lamar main hua tha. ve pita jon anderson truman or maan naam martha ellen kii duusari santan the. jivan ke praarambhik dinon main apni shiksha ke saath saath tuman apane pita ke kheton main bhi kaam karte the. pratibhashali chaatr ke rup main 17 saal kii avasthaa main unhone hai skool kii pariksha uteern kii. sainya jivan se moh hone ke kaaran unhone neuyark ke sainik shikshanalay main janaa chaha lekin aankh kamjor hone ke kaaran anya sabhi drushtiyon se yogya hote hue bhi ve na ja sake. iske baad agle paanch saal unhone cansas main apane ko jamaane kii koshishen kin lekin harkar ghar lautnaa padaa. san 1917 main america vishwayuddh main shaamil hua to unhen sena main aane kaa avasar mil gaya. artilari unit ke saath pratham leftinent ke rup main unhen france bheja gaya. yudhakshetra main unki yogyata ne unhen 1918 tak capten ke pad tak pahunchaa diya. america lautakar san 1919 kii 28 june ko unhone base vailes se shaadi kii. iske baad kainsaas main hi unhone vyavsaayik kaary prarambh kiya lekin is baad bhi ve asafal hi rahe. isamen kareeb 20,000 dollars ke ve karjadaar bhi ho gaye. yah karj chukaane main unhen puure das saal lage. lekin is bich unhone kabhi diwalia hona sweekaar nahin kiya. yah unke jivan main ghor niraashaa kaa samay tha.
 iske baad ve apane ek sainik mitra kii sahaayta se democratic netaa padergast se mili. tam je0 pendergast kainsaas ke shashan pramukh or atyant vyavahaarakushal vyakti the. unhone truman kii jackson county ke nyaayadhish pad ke chunaav main sahaayta kii. dubaara 1926 main ve prasidency ke nyaayadhish hue. is pad par ve sinetter hone tak kaary karte rahe. truman kii sinet sadsyta ke pehle satr main koi visheshta nahin thi par duusari baad sinet main aane ke baad hi unhone amareeki shashan main apni anivaaryta siddh kar di. pratiraksha yojanaon main vyay honevaale dhan ke bare main sarkaar ke sammukh truman ne ek jaanch samiti kii sthapana kaa prastaav rakhaa. baad main ve hi swayan is samiti ke adhyaksh bhi bane. is samiti ne apane kaarykaal main karodon dollars kii bachat karke sarkaar ko laabh pahunchaaya. is ore paryaapt khyaati arjeet karne ke kaaran 1944 main democratic kanvension ke avasar par america ke raashtrapati roosevelt ne uparashtrapati pad ke liye truman kaa samarthan kiya.
 san 1945 main karyaalay samaapt hone se pehle hi achaanak raashtrapati roosevelt kii mrityu ho jane par truman rashtapati bane. anek samasyaon main ve roosevelt kii niti se praaia: anbhigya hi rahe the isaliye unke liye prashasan sabase adhik jatil sabit hua.
 truman ke kaarykaal main kai mahatvapurn ghatnaayen ghati jaise ki germany par vijay, hiroshima or nagasaki par atom bam kaa giraanaa, japan kaa aatmasarmapan, or dwitiya vishwa yuddh kii samaapti, sanyukt raashtra kii sthapana, europe ke punarnirmaan ke liye marshal plan kii ghoshnaa, samyawad ko rokane ke liye truman doctrin kii ghoshnaa, sheet yuddh kaa armbh or korea se yuddh.
 apni gruhaniti main unhen kaaphi kathinaaiyaan uthaani padin kyonki korea ke shityudh ne america kii antarrashtriya jimmdariyon ko bahut gambhir kar diya. antarrashtriya sthiti main america ke sthaan ko sanbhaalane kii drushti se unhone nato sanghathan kaa sutarapaatr kiya.
 march, san 1952 main apana kaarykaal samaapt hone ke saath hi unhone dubaara chunaav main bhaag lene kii ghoshnaa kar di. 1948 me aam dharna ko jhuthla kar vah duusari baar raashtrapati pad ke liye nirvaachit hue.
 harry truman kaa vivaah base walas se 28 june,1919 ko hua tha. unki ekmaatr santan, putree margrat kaa janm 17 farvari,1924 me hua tha.
