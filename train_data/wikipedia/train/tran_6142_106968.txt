 upsaur or apsur, kisi grah, kshudragrah yaa dhoomaketu kii apni kaksha par surya se kramshah nunatam or adhiktam duuri he.
 soramandal main grah surya kii parikrama karte he, kuch grahon kii kakshaen kareeb-kareeb purna vrittakar hoti he, lekin kuch kii nahin.| kuch kakshaon ke aakaar andakaar jaise zyada he yaa ise ham ek khinchaa yaa tana hua vrutt bhi kah sakate he. vaigyanik is andakaar aakaar ko "dirghavritt" kehete he. yadi ek grah kii kaksha vrutt he, to surya us vrutt ke centre par he. yadi, iske bajaay, kaksha dirghavritt he, to surya us bindu par he jise dirghavritt kii "naabhi" kaha jaataa he, yah iske centre se thodaa alag he. ek dirghavritt main do naabhiyaan hoti he. chunki surya dirghavritt kaksha ke centre par nahin he, grah jab surya kaa chakkar lagaate he, kabhi surya kii taraf kareeb chale aate he to kabhi usase pare dur chale jate he. vah sthaan jahaan se grah surya se sabase najadik hota he upsaur kehalaata he. jab grah surya se pare sabase dur hota he, yah apsur par hota he. jab prithvi upsaur par hoti he, yah surya se lagbhag 14.7 karod kimi dur hoti he. jab apsur par hoti he, surya se 15.2 karod kimi dur hoti he. prithvi, apsur par upsaur par kii apeksha surya se 50 lakh kimi zyada dur hoti he.upsaur kii sthiti 3janvari ko hoti he.
 yadi nikaay surya ke alaava kisi anya kii parikrama karata he, tab upsaur or apsur shabdon kaa prayog nahin karte he. prithvi kaa chakkar lagaate kritrim upgrah kaa najdiki bindu upbhu or duurastha bindu apbhu kehalaata he. anya pindon kaa chakkar lagaate nikaay ke liye is sambandh main prayogtmak shabd is prakaar he :-
