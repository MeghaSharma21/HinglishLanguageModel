 ubar cap, jise kabhi kabhi mahilaon kii vishwa team pratiyogita bhi kaha jaataa he ek badi antarrashtriya badminton pratiyogita he jisamen vibhinn deshon kii rashtriya mahila badminton timen hissaa leti hai. pehali baar iskaa aayojan 1956–1957 main teen varshon ke antaraal par kiya gaya tha. phir 1984 se yah har do varshon ke antaraal par hone lagi. iskaa kaarykram or aayojan sthal thomas cap ke saath mila diya gaya jo purush tiimon kii vaishvik pratiyogita thi. ubar cap kaa naam purv british mahila khilaadi betty ubar ke naam par padaa tha jinhone 1950 main purushon ke jaisi hi mahilaon ke liye is tarah kii pratiyogita ke aayojan kii baat sochi thi. unhone 1956–1957 ke pehle pratiyogita ke liye khilaadiyon kaa chunaav bhi kiya jiskaa aayojan lankashair, england ke litham saint ans main hua tha.
 is pratiyogita kaa dhaanchaa purushon ke thomas cap kii hi tarah tha. 2014 kii pratiyogita main china kii team sabase safal team rahi jisane yah khitaab sabase zyada 13 baar jeeta. japan ne paanch baar va indonesia or america ne 3-3 baar yah khitaab jeeta.
 2016 kii pratiyogita kunshaan, china main yojit kii jaani he.
 ubar cap trophy aadhikarik rup se 1956 main vaarshik sabha main pradarshit kii gai thi, usee varsh pehali baar ubar cap pratiyogita yojit kii gayi thi. iskaa nirmaan mapin or web dwaara banaaya gaya tha jo landan ke janemaane chaandi nirmaataa the. yah trophy 20 inch unchi thi jiske upar ek ghumne vaali globe lagi he jisapar ek mahila khilaadi shatalkock ke saath khadi he.
 ajtak sirf paanch deshon ne ubar cap kaa khitaab jeeta he jisamen china ne sabase zyada 13 pratiyogitaayen, japan 5, indonesia 3, sanyukt rajya america 3, or korea ne 1 khitaab jeeta he. ubar cap ajtak du hi mahadwipon asia or uttar america main yojit hui he.
 8 timen final tak panhuchi hai. upavijeta desh hai denmark, england va netherland. sweden, bharat, germany, chini taipe, thailand semi final tak panhuch chuke hai.
 2014 ke anusaar, is pratiyogita ke itihaas ke final charan main pahunchane vaale kul 21 desh hai. asia ke sabase zyada 10 desh hai or europe ke 6. america or osenia ke do do va africa se dakshin africa ne final khilne ke liye yogyata pai.
