 sandharniya vikaas lakshya bhavishya ke antarrashtriya vikaas sambandhit lakshyon ke set hai. sandharniya vikaas ke liye unako sanyukt raashtra dwaara banaaya gaya he or vaishvik lakshyon ke samaan prachaarit kiya gaya he. 2015 ke ant main sahasrabdi vikaas lakshyon ke nirast ho jane par ye unako pratisthapit kar rahe hai. yah lakshya 2015 se 2030 tak chalegaa. un lakshyon ke liye 17 lakshya or 169 vishisht lakshya hai.
 sahasrabdi vikaas lakshya - san 2000 main sanyukt rashtrasang ke general assembly kii baithak hui. vahaan unhone sahasrabdi vikaas lakshya kaa prastaav paarit kiya. in lakshyon ko 2015 tak praapt kar lenaa tha. isamen 8 lakshya the tathaa 'associated target' kii sankhya 18 thi.
 prithvi sammelan - yah sammelan brazil ke rio di janerio shahar main 1992 main hua tha. thik iske 20 varsh baad rio main hi 2012 main RIO+20 ke naam se sammelan hua jahaan yah tay hua ki kioto protocol ko 2020 tak hi jari rakhenge or 2020 ke baad kya karnaa he, yah 2015 ke paris sammelan main sabhi desho ko tay karke rakhana he. is sammelan main yah bhi tay hua ki sandharniya vikaas lakshya jaisi koi cheez lekar aaenge. iske anusandhan main sitambar 2015 ko sanyukt raashtra sasteneble deveopment sammelan main 17 sasteneble deveopment gol ko apanaaya gaya jisko shuru karne kii tithi 1 june 2016 he tathaa gol ko praapt karne kii antim tithi 2030 tak he. dharaniya vikaas lakshya main associated target kii sankhya 169 he.
 1987 main paryaavaran or vikaas par suzav dene hetu gathit ayog jiskaa naam brantland ayog tha, ne sabase pehle dharaniya vikaas kii paribhaasha di.
 economik survey ke anusaar SDG main 17 gol or 169 associated target hai jin ko puraa karne ke liye kaaphi sara paisa chahie hoga. atah 2030 tak sabhi lakshya puure ho jaaen aisa sambhav nahin he. isliye ham praathamikta ke aadhaar par lakshyon ko puraa karenge.
 2016 ke bajet main dharaniya vikaas lakshya ko puraa karne ke liye rashtriya gram swaraj abhiyaan naamak yojana laai gai. jiske tahat sarkaar ne 655 crores rupye die. iske tahat panchayat raaj sansthaaon ke gavarnence sanrachana ko sudhara jaayegaa.
 agast 2015 main 193 desh nimnlikhit 17 lakshyon par sahamat ho gayi:
