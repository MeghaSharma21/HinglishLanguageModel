 shila devi mandir bharat ke rajasthan rajya ke jaipur nagar main amer mahal main sthit ek mandir he. isaki sthapana yahaan savai maansingh dwitiya dwaara kii gayi thi. sthaneey logon se mili soochnanusaar shila devi jaipur ke kushwaha rajput raajaaon kii kul devi rahi hai. is mandir main lakkhi mela lagata he jo kaafii prasiddh he. is meley main navaratri main yahaan bhakton kii baari bheed mata ke darshanon ke liye aati he. shila devi kii murti ke paas main bhagwaan ganesh or meenaon kii kuladevi hingla kii murtiyan bhi sthapit hai. kehete hai ki yahaan pehle meenaon kaa raaj hua karata tha. navaratri main yahan do meley lagate hai evam devi ko prasann karne ke liye pashu bali di jaati he.amer durg ke mahal main jaleb chowk he jiske dakshini bhaag main shila mata kaa aitihaasik mandir sthit he. ye shila mata rajpariwaar kii kul devi bhi maani jaati hai. yah mandir jaleb chowk se duusare ucch str par maujuud he atah yahaan se kuch seedhiyaan chadh kar mandir tak pahunchnaa hota he. ye shila devi multah amba mata kaa hi rup hai evam kaha jaataa he ki amer yaa amber kaa naam inhen amba mata ke naam par hi amber padaa tha jo kaalaantar main amber yaa amer ho gaya. mata kii pratimaa ek shila par utkeern hone ke kaaran ise shila devi kaha jaataa he.
 vartmaan main mandir sampoorn rup se sangemarmar ke pattharon dwaara bana hua he, jo maharaj savai maansingh dwitiya ne 1906 main karavaaya tha. mul rup main yah chooney kaa bana hua tha. yahan pratidin bhoga lagane ke baad hi mandir ke daravaaje khulte hai tathaa yahan vishesh rup se gujiyaan va nariyal kaa prasad chadhaaya jaataa he. is murti ke upree bhaag main baayen se daaen tak apane vaahanon par arudh bhagwaan ganesh, brahma, shiv, vishnu evam kartikeya kii sundar chote aakaar kii murtiyon bani hai. shiladevi kii dahini bhujaaon main khadg, chakra, trishul, tir tathaa bain bhujaaon main dhaal, abhyamudra, mund or dhanush utkeern hai.
 pehle yahaan mata kii murti purv kii ore mukh kiye hue thi. jaipur shahar kii sthapana kiye jane par iske nirmaan main kaaryon main anek vighn utpann hone lage. tab raja jaisingh ne kai bade panditon se vichaar vimarsh kar unki salaah anusaar murti ko uttarabhimukh pratishthit karvaa diya, jisase jaipur ke nirmaan main koi anya vighn upasthit na ho, kyonki murti kii drushti tirchhi pard rahi thi. tab is murti ko vartmaan garbhagrih main pratishthit karavaaya gaya he, jo uttarabhimukhi he. yah murti kaale pathar kii bani he or ek shilakhand par bani hui he. shila devi kii yah murti mahisasur mardini ke rup main bani hui he. sadaiv vastron or laal gulab ke phulon se dhanki murti kaa keval muhan va haath hi dikhaai dete he. murti main devi mahisasur ko ek pair se dabaakar daahinen haath ke trishul se maar rahi he. isliye devi kii gardan dahini ore jhuki hui he. yah murti chamatkaari maani jaati he. shila devi kii baayin ore kushwaha raajaaon kii kuladevi ashtadhaatu kii hinglaj mata kii murti bhi bani hui he. manyata anusaar hinglaj mata kii murti pehle raaj kar rahe meenaon dwaara baluchistan ke hinglaj bhavani shaktipeeth mandir se laayi gai he.
 mandir ke praveshdwar par chaandi kaa patr madha hua he jis das mahavidhyaon, navadurga kii akritiyaan ankit hai. mandir kaa mukhya dwaar chaandi kaa bana hua he or us par navadurga, shailaputree, brahmacharini, chandraghanta, kushmanda, skandamata, katyayani, kaalaratri, mahagauri evam siddhidatri kii pratimaaen ukeri hui hai. das mahavidhyaon ke rup main yahaan kaali, tara, shodashi, bhubaneshwari, chinmasta, tripurabhairavi, dhoomavati, bagalaamukhi, shrimatangi or kamala devi ko darshaya gaya he. dchaar ke upar laal pathar kii bhagwaan ganesh kii murti pratishthit he. mukhyadwar ke saamne jharokhe he jiske andar chaandi kaa nagaada rakhaa hua he. yah nagaada praatah evam siankal aarti ke samay bajaayaa jaataa he. mandir kii taraf pravesh karte hi dayee ore kalakaar dhirendra ghosh dwaara mahakali or mahalakshmi kii sundar chitrakaari kii hui he. mandir ke kuch bhaag evam stambhon main bengali vaastu style dikhaai detii he.
 aaj ke is devi mandir dharmik imaaraton kii pracheen vasteshilp style dikhaai detii he. yahaan sthapit shila mata kii pratimaa kaa cheharaa kuch tedha he. is mandir main varsh 1972 tak tak pashu bali kaa praavdhaan tha, kintu aadhunik samaaj ke, visheshkar jain dharmavalambiyon ke virodh hone ke kaaran yah band kar di gai. mandir main shila devi kii murti ke bare main kai tarah kii kathaayen evam kinvadantiyaan sunai detii hai:
 
 yahan varsh main do baar caitra or asina ke navaratri main mela lagata he. is avasar par mata kaa vishesh shrangaar kiya jaataa he.. inamen devi ko prasann karne ke liye pashuon kii bali di jaati he. tab yahaan udaipur ke raaj parivaar ke sadsy or bhootparv jaipur riyasat ke samantagan navaratri ke is samaaroh main sammilit hote hai. aane vaale bhakton ke liye darshan kii vishesh suvidha kaa prabandh kiya jaataa he. mandir kii suraksha kaa sara prabandh police adhikariyon dwaara kiya jaataa he. bhakt pankti main baari-baari se darshan karte he tathaa bheed adhik hone par mahilaon or purushon ke liye alag-alag panktiyaan banaakar darshan kaa prabandh kiya jaataa he. mukhya mandir main darshan ke baad bich main bhairav mandir bana hua he, jahaan maan ke darshan ke baad bhakt bhairav darshan karte hai. manyata ke anusaar shila maan ke darshan tabhi safal hote hai, jab bhakt bhairav darshan karke lautate hai. iskaa kaaran he ki bhairav kaa vadh karne par usne antim ichha main maan se yah vardaan maanga tha ki aapke darshanon ke uparant mere darshan bhi bhakt karen taaki maan ke naam ke saath bhairav kaa naam bhi log yaad rakhen or maan ne bhairav kii is ichha ko purna kar use yah arshivaad pradaan kiya tha.
