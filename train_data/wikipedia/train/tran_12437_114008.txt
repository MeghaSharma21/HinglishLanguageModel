 zubaida 2001 main bani hindi bhashaa kii film he. ise shyaam benegal dwaara nirdeshit kiya gaya he or khalid mohammad dwaara isaki kahani likhi gai he. isamen karishma kapur, rekha, manoj vaajapeyi, surekha sikri, rajat kapur, lilet dube, amrish puri, farida zalaal or shakti kapur hai. prasiddh sangeetkaar e aar rahamaan ne film ke liye prishthbhumi sangeet or soundtrack banaaya he.
 zubaida trayee main samaapan adhyay he jo mummo se shuru hua or saradari begum ke saath jari rahaa. yah film naakaamayaab abhinetri jubeda begum ke jivan par aadhaarit he, jinhone jodhpur riyasat ke hanvant singh se vivaah kiya or film ke lekhak kii maa thim.
 is film ne hindi main sarvshereshth feechar film ke liye rashtriya film puraskaar jeeta or sarvshereshth abhinetri ke liye karishma kapur ko filmphere aword mila.
 zubaida riyaj kii kahani he jo apni maa ko samajhane ke liye khoj karata he. wo apni maan ko nahin jaanata he, kyonki vah apni maa kii anupasthiti main apni daadi dwaara paala gaya tha. uski maa kaa naam zubaida tha or vah suleman seth naamak ek film nirmaataa kii ekmaatr beti thim. zubaida gupt rup se filmon main kaam karti he, lekin jab uske pita ko pataa chalata he to vah uski shaadi mehboob alam se tay kar dete hai. vah riyaj ko janm detii he. haalanki, suleman or mehboob ke pita ke bich ek asahmati utpann hoti he or rijaaj ke janm ke kuch din baad hi vah jubeda ko talaak de detaa he.
 zubaida phir fatehpur ke maharaja vijayendra singh se milti he. vijayendra pehle hi maharani mandira devi se shaadi kar chukaa he or do bacchon kaa pita he. phir bhi vah jubaida se pyaar karata he or ve shaadi karte hai. lekin unke rishte main nirantar uthal-puthal rahati he. riyaj jubaida kii diary ke madhyam se jaanata he ki haalanki vah vijayendra se bahut pyaar karti thi, lekin vah mahal ke kathor reeti-rivaajon kaa paalan karne main asamarth thi. vah apane devar udai singh kii yon pragati ke prati bhi asahaj thim, or uski maang ki uske saath vah vivahetar sambandh rakhen.
 e aar rahamaan dwaara sangeet diya gaya he or bol javed akhtar ke hai. 
