 bhartiya arthvyavastha kii 1950 se lekar 1980 tak nimna vruddhi dar ko hindu vruddhi dar kaha jaataa he. is shabd main "hindu" shabd kaa prayog kuch shuruaati arthshaastri dwaara kiya gaya tha jiskaa arth yah he ki hinduon kaa bhagyavaad main vishwaas or kisi bhi cheez se santosh karne kii pravriti bharat kii arthvyavastha kii dhimi gati ke liye jimmedaar thi. baad ke arthshaastri bharat sarkaar ke sangrakshanvaadi or hastkshepavaadi nitiyon ko kam vruddhi dar kaa kaaran maanate hai.
 yah shabd dakshin korea ke haan nadi par chamatkaar or taiwan kii ucch vruddhi dar ke vipareet sthiti ko darshata he. in asian tigers kii 1950 ke dashak main bharat ke samaan aay str tha, tab se tej aarthik vikaas ne aaj unhen viksit deshon main badal diya he.
 yah tippanee/namakaran bharat ke arthshaastri pro0 rajkrishna ne vyangyatmak rup main ek sabha main kii thi. "hindu vruddhi-dar" ke prayog kii aalochana bhi kii gai he kyonki bhartiya arthvyavastha kii nimna vikaas dar dharmanirpeksh nehruwadi samaajwaad ke kaaran rahi, jiskaa hindu dharm se koi sambandh nahin he.
