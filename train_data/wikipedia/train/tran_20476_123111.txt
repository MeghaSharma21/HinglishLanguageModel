 is pushp kii 200 se adhik prajatiyaan pai jaati hai.
 gudahal yaa javakusum vrikshon ke malawasi parivaar se sambandhit ek phulon vaala paudha he. iskaa vanaspatik naam he- hibiskus roza sinensis. is parivaar ke anya sadasyon main cocao, kapaas, bhindi or gorakshi aadi pramukh hai. yah vishwa ke samshitoshna, ushnkaribandheey or arddh ushnkaribandheey kshetron main paaya jaataa he. gudhal jati ke vrikshon kii lagbhag 200–220 prajatiyaan pai jaati hai, jinamein se kuch vaarshik tathaa kuch bahuvarshik hoti hai. saath hi kuch jhaadiyaan or chote vriksh bhi isi prajati kaa hissaa hai. gudahal kii do vibhinn prajatiyaan malaysia tathaa dakshin korea kii rashtriya pushp ke rup main sweekaar kii gai hai.
 gudahal kii pattiyaan prayavarti, saral, andakaar yaa bhaalaakaar hoti hai or aksar inke kinare dantiy hote hai. phool aakaar main bade, aakarshak, turahi ke aakaar ke hote hai. prayek pushp main paanch yaa isse adhik pankhudiyaan hoti hai. in pankhudiyon kaa rang safed se lekar gulabi, laal, pilaa yaa bangnee bhi ho saktaa he or inaki chaudai 4-5 semi tak hoti he. iskaa fal sookhaa or panchakoniya hota he jisaki har phaak main beej hote hai. fal ke paripakv hone par yah apane aap footataa he or beej baahar aa jate hai
 gudahal kii kuch prajatiyon ko unke sundar phulon ke liye ugaaya jaataa he. nibu, pudine aadi kii tarah gudahal kii chaay bhi sehat ke liye acchhee maani jaati he. gudahal kii ek prajati ‘kanaf’ kaa prayog kaagaj banane main kiya jaataa he. ek anya prajati ‘rogel’ kaa prayog pramukh rup se caribbian deshon main sabji, chaay or jam banane main kiya jaataa he. gudahal ke phulon ko devi or ganesh ji kii puja main arpit kiya jaataa he. gudahal ke phulon main, fafoondanashak, aartvajanak, twachaa ko mulaayam banane or prasheetak gun bhi paae jate hai. kuch keet prajatiyon ke larva iskaa prayog bhojan ke rup main karte hai. dakshin bharat ke mul nivasee gudahal ke phulon kaa istemaal baalo kii dekhbhaal ke liye karte hai. iske phulon or pattiyon ko pis kar iskaa lep sar par bal jhadane or roosi kii samasya se nipatane ke liye lagaaya jaataa he. iskaa prayog kesh tel banane main bhi kiya jaataa he. is phool ko paramparaagat hawaii mahilaon dwaara kaan ke peeche se tikaa kar pahana jaataa or is sanket kaa arth hota he ki mahila vivaah hetu uplabdh he.
 bhartiya paaramparik chikitsa paddati ayurveda ke anusaar safed gudahal kii jadon ko pis kar kai davaayen banaai jaati hai. mexico main gudahal ke sookhe phulon ko ubalkar banaaya gaya peya agua de jamika apane rang or tikhe swaad ke liye kaaphi lokapriy he. agar isamen chini mila di jaay to yah cranberi ke ras kii tarah lagata he. diating karne vaale yaa gurde kii samasyaon se peedit vyakti aksar ise barf ke saath par bina chini milaae pite hai, kyonki isamen prakritik mutrvardhak gun hote hai. taiwan ke chung shaan medical uniwarsity ke anusandhankartaaon kaa kahana he ki gudahal ke phool kaa arq dil ke liye utana hi phydemand he jitna red wine or chaay. is phool main antioxidents hote hai jo cholestrol ke str ko niyantrit rakhane main madadgaar hote hai. vigyaniyon ke mutabik chuhon par kiye gaye adhyayan main paaya gaya ki gudahal kaa arq cholesterol ko kam karne main sahaayak he. isliye yah inasaanon par bhi kargar hoga.
 java ek purna evam niyamit pushp kaa udhaaharan he. pushp ke chaaro bhaag putchakr, dalchakr, pumang tathaa jayang isamen paaen jate hai. putchakr sankhya main paanch tathaa yuktnidal hote hai. putchakr ke neeche sthit nipatron ke chakra ko anubahyadal kehete hai. dalchakr paanch evam pruthakdal hote hai parantu ye aadharatal par kuch dur tak judaa hue hote hai.. dalpatron kii sankhya paanch hoti he. dalpatron kaa vyas 4 se lekar 15 centimetre tak hota he. vibhinn prajatiyon ke dalpatr vibhinn rangon ke evam aakarshak hote hai. pumang anek evam eksanlaag hote hai. tantu sanyukt hokar ek nalee banaate hai parantu paragashay alag hote hai. paragashay kaa aakaar vrikk ke samaan hota he. jayang paanch evam prayek andap ke antim bhaag main ek vartikagra hote hai.
 blueten gudahal
 cuba kaa bei vinales
 piper sarprize 
 piper sarprize
 pilaa gudahal
 pile gudahal par paragakan
 gulabi gudahal
 nila gudahal
 laal gudahal 
 phool or kali
