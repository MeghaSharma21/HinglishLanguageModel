 grihasthashram hindu manyata main vyakti kii utpatti main teesraa kaal yaa ashram hota he. hindu dharm ke anusaar chaar prakaar ke kaal yaa ashram bataaye gayi hai — garbhashram – jo ki manushya ke janm se lekar lagbhag aath varsh kii umr tak apni mata ke saath rahane ko kehete hai, brahmacharyashram – jo ki lagbhag aath se pachchis varsh kii aayu tak hota he or vyakti gurukul main vidya tathaa sansaarik gyaan arjeet karne main vyateet karata he, grihasthashram – jo ki lagbhag pachchis se pachaas varsh tak kii aayu kaa hota he or vyakti gurukul ke guru dwaara yojit vivaah ke sansaarik bodh main apane ko samarpit kar detaa he tathaa vanprasthashram – jab manushya ishwar kii upasna kii ore gatibaddh ho jaataa he. yahan par bhi vah apane sansaarik uttardaayitv kaa nivaaran karata he. paanchavin avasthaa jo ki vaikalpik he, sanyas kii he, jab vyakti sansaarik moh maaya ke pare jaakar keval bhagwat samaran karata he. is avasthaa ke liye yah anivaary he ki manushya ne apane saare uttardaayitv bhali bhaanti nibhaa liye hon. is avasthaa main manushya arany main jaakar rishiyon kii sharan letaa he.
