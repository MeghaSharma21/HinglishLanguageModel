 bhartiya vayusena kaa itihaasaitihaas
 ’ soviet parivahan vimaan tathaa helicopter’ up-mahadweep main yuddh’ drudhikaran tathaa aadhunikeekaran’ disambar 1971 kaa yuddh’ ek viksit tathaa aadhunik sena
 bhartiya vayusena kii sthapana aadhikarik rup se 8 oktober 1932 ko hui. isaki pratham aircraft flite 01 april 1933 ko hui. isaki nafari main royal airforce dwaara prashikshit chah afasar or 19 hawaii sipaahi the. isaki vayuyan inventary main chaar westland vaipiti pp e sena kii sahaayta ke liye biplane the jo nan0-1 squadran ke “e” flite ke hisse ke taur par drig road main sthit the. prarambh saadhe chaar varsh ke baad “e” flite ne baagi bhittani janajatiyon ke viruddh bhartiya sena ke aapareshan main sahaayta karne ke liye uttari wajiristaan main miranshah se pehali baar karrwai main bhaag liya. is dauraan, april 1936 main, puraane vaipiti kii ek “bi” flite bhi gathit kii gai, lekin iske sankhyabal main koi vruddhi nahin hui. june 1938 main nan0 1 squadran kii puri nafari badhaane ke liye “si” flite gathit kii gai or jab dwitiya vishwa yuddh shuru hua tab yah ekmaatr bhartiya vayusena virachana thi, yadhyapi iske carmikon kii sankhya dh gai jisamen 16 afasar or 662 sainik the. 1939 main chatfield samiti ne bharat kii suraksha sambandhi samasyaon kaa punarmoolyankan kiya. samiti ne bharat main royal airforce squadranon ko punah sajjit karne kaa prastaav rakhaa kintu bhartiya vayusena kii tatkaaleen atyant dhimi pragati main gati laane kaa koi suzav nahin diya, sivaay svaichhik aadhaar par paanch fliten shuru karne kii yojana ke jiskaa udshy pramukh bandargahon kii suraksha main sahayog dena tha. is prakaar ek bhartiya vayusena walantary rirbhav ko praadhikrut kiya gaya, yadhyapi vayuyan uplabdh na hone se prastaavit tateey raksha fliton ko susajjit karne main rukawat ho rahi thi. phir bhi is prakaar kii paanch fliten sthapit kii rgain. nan0 1 madras main, nan0 2 bombay main, nan0 3 kalakatta main, nan0 4 karachi main or nan0 5 cochin main sthapit kii gai. baad main nan0 6 vishakhapattanam main sthapit kii gai. bhartiya vayusena tathaa royal airforce ke abhinn ang ke rup main in fliton ko, royal airforce ke vaipiti or nan0 1 squadran bhartiya vayusena ke haakar heart main parivartit kiye jane ke baad iske dwaara vimaan hataae gaye. isi ghatnakram main ek varsh ke andar hi atirikt hisse-purjon kii kami ke kaaran squadran ko phir se vaipiti hawaii jahaajon ko lenaa padaa or puraane westland biplane kii jagah adex kii flite se purti kii gai. march 1941 ke ant main, nan0 1 or 3 tateey raksha fliton ne apane vaipiti ko chhod diya, jinhen agle maheene peshawar man gathit kii gai nan0 2 squadran ke liye maang liya gaya tha. inaki jagah armastrang hitworth atlanta transport die gaye jo kalakatta ke dakshin main sanderbans delta par gasht karte the. isi dauraan nan0 2 squadran ko tateey gasht ke liye mangaaye gaye di.ech. 89 daiªgan repids die gaye, nan0 5 tateey raksha flite ko single di.ech. 86 diya gaya, jo kep camorin ke pashchim tathaa malabar tat par gasht karata tha. isi dauraan, bharat main prashikshan dhaancha taiyaar karnaa anivaary ho gaya. royal airforce ke udaan anudeshkon ko flying klbon se sambanddh kar diya gaya taaki ve tiger maths par bhartiya vayusena ke walantier rigerv cadeton ko prashikshan sake. british india ke saat or vibhinn rajavaadon ke do klbon main 364 prashikshanarthiyon ko 1941 ke ant tak praarambhik udaan prashikshan praapt karnaa tha. agast 1941 main aadhunik suvidhaayen pradaan karne kii shuruuaat hui jab nan0 1 squadran ne drig road sthit westland licender main parivartan shuru kiya. is unit ko aagaamee november main bombay waar gift fund dwaara peshawar main 12 licenderon kaa puraa establishment uplabdh karaayaa gaya. nan0 2 squadran ko sitambar 1941 main vaipiti se adex main parivartit kiya gaya. isi prakaar 01 oktober ko nan0 3 squadran ko adax se las kar peshawar main khadaa kiya gaya.
 dwitiya vishwa yuddh main shuru main bhartiya vayusena ke panktibaddh air craft bhartiya vayusena walantier rirbhav ko ab niyamit bhartiya vayusena main shaamil kar liya, vaiyaktik fliton ko shuru main unke tateey raksha str tak hi simit rakhaa gaya, lekin disambar main yuddh main japan ke shamil hone se, nan0 4 flite ko chaar vaipiti or do adex ke saath moulamen se aapareshan ke liye burma bhej diya gaya. durbhagyavash, flite ke chah vayuyanon main se chaar japaniyon kii bambaari se nasht ho gaye or baad main janvari 1942 main moulamen main na0 4 flite kii jagah 3 flite ko tainaat kar diya gaya or ise royal airforce ke chaar blenhem se las kiya gaya. ek maheene ke liye in blenhem ko rangoon bandargah par pahunchane vaale poton ke liye hawaii suraksha pradaan kerani thi.
 01 farvari ko nambar 1 squadran laashio main tainaat flite ke saath mingladon main sthanantarit hone se pehle taaungu se apane licender vimaanon main licender samrik toh mishan udaan bharte hue burma pahunchi. bhartiya vayusena carmik apane prayek licender par 250 panud ke do-do bam se las hokar thailand main-hongsaan, che gamei tathaa chianggre sthit pramukh japani hawaii beson ke viruddh margrakshi ke bina hi kam unchai par udaan mishan par udaan bharne lage. tathaapi japani anwarat aage bad rahe the or burma ko antim rup se chhodane par nan0 1 squadran ko carmikon ko bharat bhej diya gaya, jahaan risalpur main june 1942 main unit ko harrican 11 bi fiter se las karne kii karrwai shuru ho gai. nambar 2 squadran ko bhi san 1941 ke ant tak licender ke saath susajjit kar diya gaya or ise akramanarodhi abhyaason tak simit rakhaa gaya, lekin jab sitambar 1942 main ise harrican se las karnaa shuru kiya gaya tab yah bhartiya vayusena kii pramukh unit ban gai. licender ko udaane vaali bhartiya vayusena kii teesri unit nan0 4 squadran thi jiskaa gathan 16 farvari 1942 ko chaar vayuyanon ke saath kiya gaya tha. is squadran ko westeland aircraft kaa prachaalan june 1943 main ise harrican se las karne tak jari rakhana tha. chah maah purv, nan0 1 tathaa 2 fliton se carmik lekar, jo prarambh se hi harrican se las the nambar 6 squadran kaa gathan kiya gaya. march tathaa disambar 1942 ke bich bharat main 10 vayuyankarmi skool khole gaye or ambala sthit nan0 1 udaan prashikshan skool ko pratham harvard 1 or 2 die gaye, is skool ko saadhe chaar maheene ke andar bhartiya vayusena ke payalton ko buniyadi tathaa ucch prashikshan pradaan karnaa tha. tathaapi us varsh ke ant tak, athwa bhartiya vayusena kii sthapana ke ek dashak baad or dwitiya vishwayuddh ke teen varshon main bhartiya vayusena keval 5 squadran hi gathit kar pai. tateey raksha fliton ko ab bhang kar diya gaya tha or nan0 3 tathaa 6 fliton ke adhikansh carmik niyamit bhartiya vayusena carmikon ke saath sammilit kar liye gaye the taaki nan0 7 squadran banaai ja sake jise farvari 1943 main america nirmit vengence 1 div bamavarshak se las kiya gaya. is dauraan 01 disambar 1942 ko nan0 8 squadran gathit kii gai jisamen shesh bache tateey raksha flite carmikon ko shaamil kiya gaya or 25 june 1943 ko ise vengence bhi jari kiya gaya taaki yah sankriya str praapt kar sake. vengence main anek kamiyaan thim jisaki vajah se aae din samasyaayein khadi hoti thim jiske kaaran bhartiya vayusena kii do squadranon se ise asthaayee taur par hataa liya gaya, isse samasyaayein samaapt to nahin huin, kuch kam jarur ho gayi. nan0 8 squadran ne 15 disambar 1943 ko dabl mooring, chatgaanv se japani thikaanon ke viruddh apni pehali sankriyaatmak vengence udaan bhari. nan0 7 squadran, jisane vengence se uttari wajiristaan main virdohi janajatiyon ke viruddh kuch mishan udaanen bhari thim, kumbigram ke nikat adarband kii hawaii pattee se aracan man sankriya aarambh kar di, jahaan yah 12 march 1944 ko pahunchi thi. sankriya ke dauraan donon squadranon ko vengence... main parivartit kiya gaya tathaa donon ne shandaar udaan bharin. november 1944 main nan0 7 squadran ne samrik toh bhoomika ke liye gotamar bamavarshak hataakar harrican.. praapt kar liye. nan0 8 squadran ko pichley maheene spitfire tappp se las kiya gaya or isane 3 janvari 1945 ko konga kshetra main sankriya shuru kar di 1944 ke shuru ke maheenon main nan0 9 or 10, donon squadranon ko harrican se las kiya gaya or varsh ke ant tak bhartiya vayusena ke sankriyaatmak ghatakon kii sankhya badhkar nau squadran ho gai. inamen nan0 1,2,3,4,6,7,9 or 10 ke paas harrican the tathaa nan0 8 ko spitfire die gaye. harrican se las paanch squadranon ne disambar 1944 main shuru hue arakaan akraman main mahatvapurn bhoomika adaa kii. inhone dushman kii sanchaar pranali ko bhang kar diya or 3 may 1945 ko rangoon par kabja kiye jane tak japani senaaon ko lagaataar pareshaani main daalate rahe. us maheene nan0 4 squadran bhartiya vayusena kii duusari spitfire unit ban gai jab ise is ladaaku vayuyan ke makr tappp se las kar diya gaya. nan0 9 kaa july tak parivartan puraa kar liya gaya or usee dauraan nan0 10 kaa parivartan shuru ho chukaa tha or harrican ko, jo adhikansh yuddh main bhartiya vayusena ke samaghaat ghatak kaa mukhya aadhaar tha, teji se upyog se baahar kar diya gaya. yuddh varshon ke dauraan, bhartiya vayusena ke nirantar vistaar kaa sara jor sena se sahyog karne tathaa samrik toh par kendrit tha, yah harican jaise puraane vayuyanaa ko hi uda rahi thi, jab anya mitra raashtra senaayen badi sankhya main  thanderbolt tathaa masquito jaise vayuyanon ko yuddh-kshetra main shaamil kar rahi thim, parinamswaroop isamen upaskar ko lekar hinata kii bhaavana paidaa ho gai thi. phir bhi neeras kaary saunpe jane or puraane upskaron ko udaane ke baavjood, isane ucchkoti ke saahas tathaa kaarykushalta kii parampara kaayam kii, iske carmikan ko 22 vishisht flying cross tathaa anek alankaranon se sammanit kiya gaya or isaki uplabdhiyon ko manyata dete hue sarvice ko march 1945 main apane tital se pehle ‘royal’ likhane ko gaurav praapt hua.
 dwitiya vishwayuddh se praapt prerana se royal indian airforce kii carmik nafari yuddh sthiti samaapt hone tak badhkar 28,500 ho gai jisamen lagbhag 1,600 afasar shaamil the. agast 1945 main nan0 4 squadran ko japan main british kamanwealth kabja karne vaali sena kii unit banaaya gaya. isane oktober main apane spitfire tappp kii jagah makr gpt ko liya or 1945 main japan pahunchi. shesh harrican se les royal indian airforce fiter squadranon ne inaki jagah kohat, samungli tathaa risalpur main spitfire praapt kiye or 1946 main madhya tak sampurna royal indian airforce fiter force spitfire se las ho chuki thi. 1946 main pehali baar royal indian airforce kii transport unit gathit kii gai. nan0 12 squadran ko pehle disambar 1945 main kohat main spitfire se las kar gathit kar liya gaya tha. baad main ise 1946 ke ant main panagarh main si-47 dakota die gaye. tempest-p p dene kaa nirnay bhi liya gaya or 1946 kii sharad ritu ke dauraan, is nirnay ko karyanvit karnaa shuru kar diya gaya. kolar sthit nan0 3 squadran punahsajjit kii jane vaali pratham squadran ban gai or 10 squadran ko punah sajjit kiya gaya. is dauraan yuddh ke baad carmikon kii nafari aadhi ghatakar 14,000 afasar tathaa carmik rah gai. yuddh ke baad kii bharat kii raksha jaruraton kaa moolyankan british adhikariyon ne apane dhang se kiya. oktober 1946 ko aadhaar banaakar, maujuuda das royal indian airforce squadranon ko badhaakar bees fiter bamavarshak or parivahan squadranon kii santulit sena banane kii yojana banaai. tathaapi, teji se badalati rajnatik paristhitiyon ke kaaran, bhartiya raksha ke sambandh main nirnay lene kii baat swatantra bharat kii sambhavit sarkaar ke upar chhod diya gaya. nan0 4 squadran ko japan se bharat lautne par tempest-pp main parivartit kar diya gaya. nan0 7 tathaa nan0 8 squadranon ne bhi 1947 ke greeshm kaal ke dauraan adhik prabhavi tempest fiter lene ke liye apane spitfire hataa die. isi samay nan0 1 tathaa 9 squadranon ne bhi tempest-pp praapt kiye, lekin 15 agast 1947 ko agast 1945 main, dwitiya vishwayuddh ke antim varsh ke dauraan ke squadran commanderbharat kii sashastr senaao ke vibhaajan ke saath ye uniten hat gayi or inke upaskar navnirmit royal pakistan airforce ko hastaantarit kar die gaye. is prakaar vibhaajan ke samay royal indian air force ke paas nan0 3,4,7,8 or 10 squadranon ke saath tempest-you, nan0 2 squadran ke saath spitfire or nan0 12 squadran ke saath si 47 rah gai tathaa aazaadee ke samay air abjarveshan flite, e o pi aster 4,5 tathaa 6 gathit kii gai. nan0 6 squadran, jisaki drig road par spitfire se si 47 main parivartan kii prakriya chal rahi thi, hataa di gai or iske transport pakistan ko de die gaye.
 yuddh 15 maheene tak jari rahaa, royal indian airforce puri tarah sakriy bani rahi or aakhirkaar 01 janvari 1949 ko yuddh viraam lagu ho gaya. is ladaai ke dauraan aapareshan kii karrwai main lage rahane ke baavjood sarvice kaa punargathan tathaa aadhunikeekaran bina baadha jari rahaa. isi bich kaam ke udeshy se sanyukt sena mukhyalay ko alag kar diya gaya or nai dilli main vayusena mukhyalay sthapit kiya gaya . isamen sankriyaatmak tathaa prashikshan kamaane shaamil kii gayi or jammu-kashmir main chal rahe abhiyaan main sanlagn royal indian airforce kii sabhi uniton tathaa iske sahyogi ghatakon kaa sanchaalan karne ke liye nan0 1 sankriyaatmak group gathit kiya gaya.
 isi bich nan0 2 squadran ko spitfire gtppp se las kiya gaya. nan0 9 squadran ko is tip par phir se gathit kiya gaya. nan0 101 photo toh flite kaa spitfire pi aar makr gpg ke saath janvari main gathan kiya gaya. is unit ko april 1950 main purna squadran str praapt karnaa tha. kashmir main sankriya main hui kshati ko puraa karne ke liye tempest pp kaa aglaa batch disambar 1948 main britain se praapt kiya gaya. usee varsh upskaron main anek prakaar ke parivartan hue, jiskaa royal indian airforce kii sanrachana par gaharaa prabhaav padaa. sarvice ne baari bamavarshak ghatak sthapit karne ke liye hindustan iranaticks li0 se sampakr kiya ki vah kanpur sthit dekhbhaal or anurakshan unit main surakshith you es e epa ke is tip ke lagbhag sau puraane bamavarshakon main sudhaar kar bi-24 librator kii force ’phir se taiyaar‘ karen.yojana kii vyavhaaryata ke sambandh main you es tathaa british paramarshdaataaon kii shankaaon ke baavjood ech e el ne november 1948 main chah bi-24 main sudhaar kar unhen taiyaar kar diya tha or usee maheene kii 17 taarikh ko, nambar 5 squadran ko in baari bamavarshakon se las kar diya gaya. baad main, 1950 ke shuru main nambar 6 squadran ko bi-24 se las kar puna main punah gathit kiya janaa tha or is tip ke vimaanon par ‘back-ap’ prashikshan pradaan karne ke liye nambar 16 squadran kii sthapana kii jaani thi. tiger maths kii kami ko puraa karne ke liye, 1948 ke dauraan prentis basic trainer royal indian airforce ko saunp die gaye, jinhen baad main jodhpur, tambaram tathaa ambala se karrwai kerani thi, lekin 4 navambar 1948 ko bharat main sarvice kii si-47 dakotadrushti se ek mahatvapurn ghatana ghati. teen vempaire epa, makr 3 jet fiter pahunch gaye. ye vibhinn prakaar ke 400 se adhik vempaire ke pahunchane ke kram main se the jinhen sarvice ne aagaamee varshon main praapt kiya. . aagaamee varshon main vempaire epa bi makr-52 se las nan0 7 squadran dwaara sankriyaatmak str praapt karne se royal indian airforce ko jet vayuyan prachaalit karne vaali asia kii pehali airarm banane kaa gaurav praapt hua.
 janvari 1950 main bharat british rashtramandal ke antagart ganatantr bana or bhartiya vayusena ne apane naam se pehle juda ”royal“ shabd hataa diya. is samay bhartiya vayusena ne spitfire, vempaire tathaa tempest se las chah fiter squadrane gathit kin jo kanpur, puna, ambala or palam se karrwai karti thi. iske atirikt ek bi-24 bamavarshak squadran, ek si-47 dakota parivahan squadran, ek e o pi flite, palam sthit ek sanchaar squadran or ek viksit hota prashikshan sanghathan astitv main aayaa. prashikshan puri tarah royal airforce dwaara sthapit paddati par aadhaarit tha, adhikansh anudeshak euke main si epa es se prashikshit the. iske atirikt tiger maths tathaa harvard se las hyderabad main nan0 1 udaan prashikshan skool, jodhpur main prentises tathaa harvard se las squadran nan0 2 udaan prashikshan skool or begumpet, coimbatore tathaa jodhpur main bhartiya vayusena kalege sthapit kiye gaye. ech e el ne di heaviland vempaire ke license nirmaan ke atargat pramukh hisse-purjon se ek batch kaa nirmaan kiya or baad main 250 or batch kaa nirmaan kiya. iske atirikt, 60 vempaire tii makr 55 banaae jane the jinamein se 10 aaayaatit kit ko jodakar taiyaar kiye gaye the. nan0 7 squadran kii tarah nan0 2, 3 or 8 squadranon ko vaimpire se las kar gathan kiya gaya. iske atirikt 1951 main piston-engine lagi fiter kambat kii antim unit kaa gathan bhi kiya gaya. nan0 14 squadran ko spitfire makr gtppp se las kiya gaya. vaimpire en epa makr, 54 do seat vaale nite fiteron ko may 1953 main hasil kar inase palam sthit nan0 10 squadran ko las kar punargathit kiya gaya. is prakaar pehali baar bhartiya vayusena ne ’nite intercept‘ kshamta hasil kii. isi samay, bharat tathaa pakistan ke aapasi sambandh punah teji se bigadate ja rahe the or 1947 main vibhaajan ke samay bhartiya vayusena kii jo samaghaat nafari thi usamen koi parivartan nahin hua tha or vah puraa yuddh ladane kii sthiti main nahin thi. tadnusaar san 1953-57 ke dauraan vyapak vistaar kii yojana banaai gai or sarkaar ne ladaaku vimaan praapt karne ke gaiyr-paaramparik tathaa valpic sroton ko dhundhana shuru kar diya. is samay france ke desalt aregan fiter vimaan lene ke nirnay se vimaanon ke vibhinn aapurti sroton kii shuruuaat hui. 24 oktober 1953 ko 100 aregan athwa tufaani jinhen bhartiya vayusena main yah naam diya janaa tha, main se pehle chaar vimaan france se palam pahunche or usee kram main nan0 8, 3 tathaa 4 squadranon ko is prakaar ke vimaanon se las kiya gaya. tufaani vimaanon ko nai gathit uniton nan0 29 tathaa 47 squadranon main bheja janaa tha or 1957 main nan0 3 tathaa 8 squadranon ko galic stable se mistir pt e vimaanon se las kiya janaa tha. bharat kii akhandta par badhate sankat ko dekhte hue vikaas kii drushti se samaghaat uniton ko punah sajjit karne ke kaam ko vishesh praathamikta dena anivaary tha, lekin airlift kshamta kaa vistaar bhi utana hi mahatvapurn tha. sitambar 1951 main duusari transport squadran nan0 11 ko si-47 dakota se las kar gathit kiya gaya or 1954 ke ant main, sanyukt rajya america se 26 fairchild si-119 ji packets vimaan bharat pahunche, isse services kii sambhariki sahaayta kshamta main paryaapt vruddhi hui. tezi se airlift aadhaar kaa sthaan paane ke liye si-119 ji nan0 12 squadran ko jari kiye gaye jinhen kuch varshon ke liye si-47 ke saath istemaal kiya gaya, kyonki puraane transport nai khadi kii gai unit nambar 43 squadran ko sthanantarit hone the. july 1960 main 29-si 119 ji kaa doosraa batch praapt kiya gaya or you. es. apatkaaleen sainya sahaayta ke tahat may 1963 main transport flit main 24 si-119 ji vimaanon ko shaamil kar duusari nafari main vruddhi kii gai. 1955 main anurakshan kaman kaa gathan kiya gaya tathaa axilari airforce ko phir se chaalu kiya gaya. baad main isaki do uniten nan. 51 or 52 squadrane nai dilli or bombay main gathit kii gayi. agle varsh e e epa kii unit nan0 53 squadran madras main khadi kii gai or aagaamee do varshon ke dauraan chaar or uniten isamen jodi gai, nan0 54, 55, 56 or 57 squadrane. e e epa squadranon ko ech e el dwaara dizine kiye gaye ech tii-2 trainer se las kiya gaya jinhen aadhikarik taur par 10 janvari 1955 ko sarvice main shaamil kiya gaya or harvard-yadhyapi ve vaimpire epa bi makr 52 the- ko 1959 main shaamil kiya gaya. vistaar tathaa aadhunikeekaran kii drushti se bhartiya vayusena ke liye varsh 1957 vishesh mahatv kaa tha. isamen bade paimaane par upskaron se las karne kaa kaarykram banaaya gaya jisase sarvice vishwa str kii ban sake. 110 desalt mistir pt vimaanon kii supurdagee shuru hui, jisase pehali baar sena main paradhvanik udaan yug kii shuruuaat hui or haakar hanter tathaa english electric canberra vimaan bhartiya vayusena kii suchi main shaamil hone shuru hue. mistir vimaanon se las ek nayaa nan0 1 squadran khadaa kiya gaya, maujuuda vaimpire se las nan0 1 squadran ko nan0 27 squadran kaa naam diya gaya; nan0 5 squadran ko canberra bi makr 58 se punah sajjit kiya gaya tathaa varsh ke ant main nan0 7 squadran ko hunter epa makr 56 main parivartit karnaa shuru kiya gaya. shaayad yah uchit hi tha ki jis varsh aadhunik hardware bade paimaane par shaamil hona shuru hua usee varsh bhartiya vayusena ke piston-engine fiter yug kaa ant bhi hua. nan0 14 squadran ne jo ki antim fasrt line piston-engine fiter unit thi vaimpire ke saath punah sajjit hone kii taiyaari main apane spitfire mark gtppp vimaan ke saath halwara gai.bahut kam varshon kii avadhi main sarvice ko 15 squadranon ke force se 33 scawadranon kii force banane ke uddeshy se shuru kiye jane vaale vistaar kaaryakramon ko lagu karne main us samay bhartiya vayusena kii atyadhik shakti lagi thi, jabaki vyapak str par upaskar parivartan kaa bhagirathi prayaas puraa hua. anek nae squadran jaise nan0 15,17,20,24,27 tathaa 45 ko antarim upaskar ke rup main vaimpire epa bi mark 52 se las kar khadaa kiya gaya. 1959 tak canberra bi mark 58 se las do atirikt squadrane nan0 16 tathaa 35 gathit ho chuki thim. nan0 106 squadran ko canberra pi aar mark 57 se las kiya gaya or 1961 ke ant tak chah squadrane hunter se las ho chuki thim. kambat element ke liye hi vikaas pratibandhit nahin kiya gaya apitu, bhartiya vayusena ke transport force ko chah squadranon tak bad diya gaya. teen ko si-47, do ko si-119 ji or ek ko di ech si-3 atters se las kiya gaya. saath ke shuru main bhartiya vayusena main nae kism ke or vimaanon ko shaamil kiya. inamen se sarvaadhik yaa charchit tha. phalnd da net linewet fiter. duusari ascharyajanak teji ke kaaran, jinat ne kam laagat ke vimaan dene kaa prastaav kiya or pachaas ke madhya main ech e el dwaara iske nirmaan ke liye license qaraar ko antim rup diya gaya or nirmaataa company ne 23 taiyaar aircraft tathaa 20 set hisse-purjon kii aapurti kii. march 1960 main bhartiya vayusena kii pehali unit, nan0 23 squadran ne  vaimpire epa bi mark, 52 se jinat par parivartan praapt kiya. 1962 ke shuru main ambala main nan0 2 squadran ko jinat se las kiya gaya, saath hi nan0 9 squadran bhi inase las kii gayi.
 1961-62 main congou main sanyukt raashtra aapareshnon main sahyog dena bhartiya vayusena kii ek asaadhaaran bachanabaddhata thi. sanyukt raashtra dwaara kanoon or vyavastha ko punah behaal karne or shanti banaae rakhane ke liye sainya dalon tathaa ladaaku vayuyanon ko bheje jane kii apil karne ke baad nan0 5 squadran ke chah canberra ‘bi’ 58 vimaanon kaa agra se central africa ke liye bheja gaya. leopoldville tathaa camina se karrwai karte hue, canberra vimaanon ne ketangen lakshyon par dhaava bolkar vidrohi vayusena ko nasht kar diya or lambi duuri kii apni ekmaatr hawaii sahaayta force se sanyukt raashtra kii jamini senaaon ko sahaayta pradaan kii 
 1960 ke ant main vimaanon ko vibhinn sroton se praapt karnaa adhik mahatvapurn ho gaya jab himalay border par bharat-china kii senaaon ke bich jhadpon kii sankhya main nirantar vruddhi hone lagi or maujuuda airlift kshamta ko badhaane or oonchai par kii jane vaali sankriyaaon upyukt, madhyam helicopteron kii jarurat bhi mahasoos kii gai jiske parinamswaroop aath antonov en-12 bi parivahan vimaanon tathaa 24 ai e el- eushin 1-14 parivahan vayuyan or 10 em ai-4 helicopteron kaa order saviyat sangh ko diya gaya. 01 march 1961 ko pehla e en-12 bi bharat pahanchaa, nan0 44 squadran ko in vimaanon se las kar gathit kiya gaya or ek anya nai gathit kii gai. nan042 squadran ko 11-14 vimaanon se las kiya gaya. iske baad 1962 ke shuru main aath e en 12 bi praapt karne ke liye order die gayi. inase las bhartiya vayusena kii baari lift kshamta badhane lagi or jab july 1963 main lone agreement ke antagart 25 e en-12 bi vimaan praapt ho gaye tab isaki kshamta main kaaphi vruddhi ho gai. is tip par ek nai squadran nan0 25 gathit kii gai.em ai-4 helicopter se bhartiya vayusena kii kshamta par vaisaa hi gahan prabhaav padaa jaisaa ki e en-12 bi se padaa tha. in soviet tip vimaanon ke aane ke pehle sarvice ke paas keval thode se puraane sikoski esar- 55 vimaan tathaa chote bal 47  ji the or em ai-4 kii prapti ke saath hi bhartiya vayusena kii rotercraft inventary kaa vyapak vistaar shuru ho gaya. pratham em ai-4 se las nan0 109 helicopter unit gathit kii gai or 1962 ke shuru main 16 atirikt em ai-4 vimaan mangavane kaa order die jane ke baad uttar-purv bharat main anya helicopter uniten gathit kii gai , iske baad 1963-64 main or antatah 1966 main ard r bhejne ke baad vastutah em ai-4 vimaanon kii kul uplabdh sankhya 120 ho gai thi. 
 bhartiya vayusena kii vayuvahan kshamta kii vaastavik pariksha tab hui jab oktober 1962 main bharat-china seemaa par yuddh sharu hua. 20 oktober se 20 navambar kii avadhi ke dauraan vayusena kii transport tathaa helicopter uniton par baari dabaav padaa tha, kyonki bahut oonchai vaale sthanon par sthit seemaa chakiyon ko madad pahunchane ke liye sainik tukadiyon ko pahunchane tathaa aapurtiyon ke liye din-raat lagaataar udaane bharani padi. parvaton par bane khatarnaak helipad par sankriya karte samay helicopteraa ko lagaatar china ke vimaan bhedi fire or chote hathiyaaro  ke fire kaa saamana karnaa padaa. yuddh ke dauraan bhartiya vayusena ne anek saahasik kaary kiye jinamein karakoram himalay main samudr sataha se 17,000 foot kii unchai par bani si-119 ji vimaanon kii sankriya or ladakh main 15,000 foot kii choti hawaii pattiyon par e en-12 bi vimaanon dwaara chushul ke liye e em eks-13 lite tinkon kii do tukadiyon kii air liftg karrwai shaamil he. bharat-china yuddh ke kaaran apatkaal kii ghoshnaa kii gai jiske parinamswaroop sahaayak vayusena ko bhang karke iske carmikon tathaa upskaron ko niyamit bhartiya vayusena main shaamil kiya gaya. ek apatkaaleen prashikshan yojana shuru kii gai jisamen madras, kanpur, nai dilli, nagpur or patiala ke paanch udaan klbon kii sevaayen praapt kii gayi, 1964 ke ant tak in klbon main 1,000 se adhik cadeton ne udaan sambandhi anudesh praapt kiya. iske atirikt, vaimpire epa bi mark 52 jo 1961 se ek tarah se istemaal main nahin the nae gathit squadranon ko die gaye. bhartiya vayusena kaa vistaar teji se ho rahaa tho, bharat-china yuddh ke samay kii 28,000 afasaron tathaa carmikon kii nafari 1964 ke ant tak do tihaai bad gai lekin 33-squadranon kii force kii janashakti kii maang ko abhi puri tarah karyavint kiya janaa tha, tabhi 45-squadranon kii force ke liye vistaar kii mahatvakankshi yojana ko haath main liya gaya . sarkaar dwaara isaki sweekruti oktober 1962 main di gai, isse 1970 ke dashak ke prarambh tak bhartiya vayusena ke carmikon kii nafari main 100000 tak vruddhi kii jaani thi. soviet sangh se lagaataar e en-12 bi vimaan aane or sanyukt rajya america se si-119 ji kii teesri khep ke aagaman ke saath hi bhartiya vayusena ko kenadian di ech si-4 kaireeb vimaan milane shuru ho gaye the jinman se do vimaan bharat-china yuddh ke dauraan sahaayta ke rup main kenadian sarkaar ne vayusena ko bhet ki  e the. 16 anya vimaanon kii purti ke liye order die ja rahe the jinaki  supurdagee sitambar 1963 main shuru hui thi, jisase nan0 33 squadran kii sthapana hui. agast 1962 main ek ugantarkari nirnay liya gaya jiske falswaroop aagaamee dashakon main bhartiya vayusena kii nafari tathaa swaroop main vyapak parivartan hona tha. bharat sarkaar ne bhartiya vayusena ke liye mixilon tathaa ladaaku vayuyanon kii aapurti ke liye soviet sangh ke saath pehali baar ek dastavej par hastakshar kiye. soviet sangh se 12 mig-21 fiteron kii kharid, gaiyr-pashchimi mul kaa bhartiya vayusena kaa pratham ladaaku vimaan or bharat main ladaaku vimaan or bharat main ladaaku vimaanon ke utpaadan ke liye suvidhaon kii sthapana ke baad sataha se hawa main maar karne vaali mixilon es e-2 ko praapt karnaa tha tathaa sankriyaatmak aadharbhoot dhaanche main vyapak parivartanon ke saath bhartiya vayusena ko punah sajjit karne aar iske vistaar kaa kaam saath-saath aage bad  rahaa tha. bharat-china yuddh se pehle bhartiya vysena kaa lakshya keval pashchimi akraman se raksha karnaa tha, lekin sampurna uttari tathaa purvi seemaa kii asuraksha sambandhi khatre ko dekhte hue sankriyaatmak aadharbhoot dhaanche par gambhirtha se panarvichaar aavashyak ho gaya tha. ab  yah spasht ho gaya tha ki bharat jaise vishaal desh ke liye purnataya kaaryaatmak kaman pranali avyaavhaarik he or sabhi sambhavit khataron kaa saamana karne ke liye bhavishya main kshetreey aadhaar par sankriyaatmak kaman sthapit karnaa hoga. is prakaar sankriyaatmak niyantran ke uddeshy se bhartiya bhu-bhaag ko teen bhaagon main baant diya gaya-pashchimi, madhya tathaa purvi vaayu kaman. tathaapi prashikshan tathaa anurakshan ke liye samaan str banaae rakhane ke liye prashikshan tathaa anurakshan kaman pehle kii tarah hi kaary karata rahaa. 
 bharat or pakistan ke bich varshon se tanaav nirantar badhata ja rahaa tha, jisaki parinti pakistan sena dwaara 01 sitambar 1965 ko chhamb kshetra main bade paimaane par akraman ke rup main hui. akraman ke liye samay tathaa sthaan ke chayan main pakistan ne pahal kii or us sector main baari sankhya main bakhtarband sainik tukadiyon ko jamaa karke maidani ladaai main bhartiya senaaon ke liye bahut bada khatra utpann kar diya tha. atah chhamb-joriyaan sector main aage badhati hui pakistani bakhtarband sena ke viruddh hawaii akraman kii tatkaal maang par nan0 45 squadran ke vaimpire epa bi mark 52 vimaanon ne, jo us samay farvad base parr sankriyaatmak prashikshan main vyast the, ladaai ke pehle din 1745 baje pehali udaan bhari or unke peeche-peeche nan 3 or 31 squadran ke mistir vimaanon ne udaan bhari. pakistani bakhtarband tedha-medhaa aage bad rahaa tha. is sector main bhartiya vayusena ke jinat vimaanon ne pakistani vayusena ke sebar vimaanon ko maar giraane main abhootpurv kshamta kaa parichay diya. pehali hawaii jeet kaa shrey nan0 23 or 9 squadranon ko hasil hua. pashchimi pakistan or bharat ke bich antarrashtriya seemaa par 6 sitambar ko purna yuddh shuru ho gaya tha.baad ke dinon main bhartiya vayusena ke canberra vimaanon ne raat ke samay sargodha tathaa chaklala sthit pramukh pakistani beson tathaa akwaal, peshawar, kohat, chakjhuumara or risalwala sthit anya beson par javaabi hawaii or nirodhak hamale kiye. hunter kii khubiyaan puri tarah saamne ain.nan0-7, 20 or 27 squadranon ko pashchim main javaabi hawaii hamale or nirodhak hamale or nikat hawaii sahaayta mishan par lagaaya gaya jabaki nan0-14 squadran ke hunter vimaanon ne purv main kalaikunda sthit bhartiya vayusena ke thikaanon par akraman kar rahe pakistani vayusena ke sebar jet vimaanon ke viruddh karrwai kii. mistir vimaanon ko shuru main jamini akraman ke liye prayukt kiya gaya jisamen ye bahut prabhavi siddh hue or bakhtarband vaahanon ke viruddh inke 55 em em raaket kargar sabit hue. jinat se shandaar sankriyaatmak safalataa mili. bhartiya vayusena ke sankriyaatmak thikaanon ke upar caps udaanen bharkar hawaii suraksha ko mukhya aadhaar pradaan karne ke saath-saath ascort mishan udaanen bhi bharin. epa-86 ke viruddh isaki safalataa vishesh ullekhneey thi jiske liye ye “sebar kaatil” kehalaae. sitambar kaa yuddh aisa pratham yuddh tha jisamen swatantraaa prapti ke baad gathit bhartiya vayusena shaamil hui or parinamswaroop is yuddh se sarvice ne anek sabak siikhe. yudhoparant vishleshan se kuch apekshaayen ubhar kar saamne ain, yah anubhav kiya gaya ki bharat-china yuddh ke baad bhartiya vayusena ke vistaar kii atyant tej gati kii maang ko puraa karne ke liye gunvattta ke sthaan par vistaar kii maatra par adhik jor diya gaya. adhik sankhya ke carmikon ko taiyaar karne ke liye prashikshan paathyakramon kii avadhi ko kam karnaa padaa jiskaa sankriyaatmak kushalta par vipareet asar padaa. parinamswaroop ab sankhya kii jagah gunvattta par adhik jor diya gaya or prashikshan kaa bade paimaane par punargathan kiya gaya.
 upaskar aadhunikeekaran main kisi prakaar kii katautee nahin kii ja sakati thi. bharat-paak yuddh main vimaanon ko udaane vaale evam vimaanon kii servicing karne vaale vayukarmiyon kii taiyaari, unke prashikshan tathaa prerana ke mahatv ko rekhaankit kiya tathaa unke upaskaraan kii kshamta ko bhi samaan mahatv diya gaya. jab sitambar 1965 kaa yuddh shuru hua, us samay mig-21 ko abhi sankriyaatmak str hasil karnaa tha. saaf mausam main din main intercept model ke aadhaar par mig-21 se las nan0 28 squadran kaa gathan kiya gaya tha lekin abhi yah sthaneey caps udaan kii jagah trial unit hi thi. jo squadrane abhi bhi puri tarah se aprachlit epa bi mark 52 vimaan uda rahi thi, unhen punah sajjit karne ke liye adhik sakasham sanshodhit mig-21 vimaanon ko sheeghra praapt karnaa anivaary samajha gaya. is prakaar program shuru karne ke liye paryaapt sankhya main unnat mig-21 epa el udaan bharne yogya haalat main videsh se mangaaye gaye, inke saath hi kuch anya vimaanon ko kampact kit ke rup main aayaat kiya gaya, jinhen ech e el dwaara sanyojit kiya janaa tha, jo ki 1966-69 kii avadhi ke dauraan 9 squadranon ko punah sajjit karne ke liye paryaapt the. yuddh ke dauraan jinat ko mili safalataa ke kaaran ech e el dwaara 1966 ke prarambh main charanbaddh rup main isaki asembli ko band karne kii yojana ko roak diya gaya or utpaadan ko purnatah behaal kiya gaya jiske parinamswaroop 1966-68 ke dauraan inke aadhaar par aage chaar or jinat squadran gathit kiye gaye. bhu-akraman fiter mishan ke liye ech e el dwaara dizin kiye gaye ech epa-24 maruth kii uplabdhta main vilamb hone ke kaaran 1966 main bhartiya vayusena ne sthiti kaa jayja liya or sarkaar ne sukhoi es you-7 bi em vimaan kharidne kaa nirnay liya . soviet sangh se march 1968 main inaki delivery shuru honi thi or inase chah squadrane gathit kii jaani thi unamem se nan0 26 pehali squadran thi jise is tip ko udaana tha. bharat-paak yuddh ke teen varshon ke andar bhartiya vayusena, jise 15 janvari 1966 ko sena ke saath samaan str hasil ho chukaa tha, ke paas 70,000 se adhik carmik the or yah apane 45 squadranon ko gathit karne ke lakshya ko lagbhag puraa kar chukin thi. 1968 ke sharatkaal tak iske sanghatan main 23 ladaku shrenee ke squadran, teen samrik bamavarshak squadran, ek samudri gashti squadran, 11 transport squadran, chaar e o pi squadran, kuch helicopter uniten tathaa kuchhek sam squadrane shaamil ho chuki thim. fiter inventary main jinat kii sankhya adhik thi. aath squadrana inase las thim, chah squadrane hunter vimaanon se or chaar squadrane mig-21 epa el se las thim or do mistir pt e se. roopaantarit vaimpire tii mark 55 se las do squadranon ne photo rekki fiter role nibhaayaa or ek squadran ech epa-24 maruth operat kar rahi thi. bambaari karne vaale vimaanon kii teen squadranon thim jo ki canberra se las thim. samudri toh unit, nan0 6 squadran ne antatah san 1967 ke ant main apane librator vimaanon ko tyaag diya tha or roopantarit el -1049 ji super constilations ko apana liya. airlift ghatak main do squadrane e en-12 bi vimaan se las, teen squadrane si-119 ji se las, teen si-47 se las, do atters se las or ek-ek kramshah 11-14 or caribu se las thim. ek squadran si-47 se ech es. 748 main roopantarit hone kii prakriya main thi. e o pi squadranon ne aster e o pi-9 or ech e el dwaara dizin kiye gaye ech e o pi-27 krishak the or helicopter uniten jo alag squadranon ke rup main nahin banaai gai thim unamem em ai-4 or alut... the. jaise hi saath kaa dashak samaapt hua or sattar kaa dashak shuru hua bhartiya vayusena ne vistaar kar 45- squadranon ke lakshya ko praapt kar liya tha. puraane upskaron ko dhire-dhire hataakar unki jagah ech epa-24, mig-21 epa el or es you- 7 bi em vimaan die gaye or march 1971 main ek vyapak air dephence ground invyrment system main vayusena academy kaa shubharambh kiya gaya. 
 atyadhik vistaarit sarvice ke vyavsaayik str, kshamta tathaa lacheelepan kii sheeghra hi kadi pariksha kii ghadi aa gai. 1971 ke shuru se hi upmahadweep kii rajnatik sthiti dinondin bigadati ja rahi thi, ek or sashastr yuddh kii sambhaawanaaon ke maddenjar bhartiya vayusena ko satark kar diya gaya tha. november ke kuch saptaah tak bhartiya tathaa pakistani donon sarkaron ne pashchimi seemaa par rashtriya hawaii kshetra ke ulanghan kaa virodh kiya, lekin donon kii vayusenaon ke bich gambhir hawaii yuddh 22 navambar ko shuru hua, isse purv 12 dinon tak bharat or pakistan ke bich purna yuddh jari tha. 1449 baje, chaar pakistani sebar vimaanon ne chegachha mode kshetra main bhartiya tathaa mukti vahini thikaanon par bambaari kii or 10 minute baad jab teesri baar bambaari kii ja rahi thi tabhi 22 nan0 squadran ke chaar jinat ne sebar vimaanon ko roka, jinat kii ek tukdi damdam airport kalakatta se karrwai kar rahi thi. muthbhed ke dauraan, teen sebar vimaanon ko maar giraaya gaya or sabhi jinat bina kshatigrast hue base par laut aae. bharat-paak hawaii yuddh kii ladaai kaa khooni khaakaa ban gaya tha. 3 disambar ko puraa yuddh chhidane se pehle anya muthabheden aagaamee 10 dinon ke andar bharat tathaa pakistani hawaii kshetra main huin. 03 disambar ko purna yuddh se pehle pakistani vayusena ne bhartiya vayusena ke srinagar, amritsar or pathankot sthit beson par hamalaa kar diya or phir ambala, agra, jodhpur, uttarlai, avantipur, faridakot, halwara or sirsa beson par hamalaa kar diya. bhartiya vayusena beson ke atirikt, pakistani vayusena ne railway steshnon, bhartiya armar jamaav or anya lakshyon par hamalaa kiya. iske jawaab main or aagaamee do saptahon ke dauraan, bhartiya vayusena ne jammu-kashmir, punjab tathaa rajasthan ke pramukh or agrim beson se pashchim main lagbhag 4,000 or purv main 1978 sartiyaan bhari gayi.sampurna yuddh ke dauraan bhartiya yudhniti kaa jor pashchimi tathaa uttari morchon par rakshaatmak sthiti main rahanaa or purv main bijli kii tarah hamalaa karne par tha. bhartiya vayusena ne atyadhik vishwasaneey sevyogyata sthapit kii jo 80 pratishat se bhi adhik thi. puure mishan ke dauraan nirodhak karrwai par jor tha.pashchim main bhartiya vayusena kaa mukhya kaary tha shatru kii sanchaar pranali ko bhang karnaa, eendhan tathaa gola-baroodon ke arakshit bhandar ko nasht karnaa or kisi bhi jamini fouj ko ikaitha hone se rokna, taaki vah bharat ke viruddh bada akraman na kar sake. jab bhartiya senaayen mukhya rup se purv main vyast thim, purvi morche par bhartiya senaaon ne teen dishaao se inphentry or armar ko aage bhej kar hawaii tathaa helicoptaron se akraman, poton par lage mixilon se hamalaa or jameen or pani ke raste fouj utaar kar ek vyavasthit abhiyaan shuru kiya. bhartiya vayusena kaa mukhya kaam jamini senaaon ko sidhaa sahyog pradaan karnaa tha. pashchimi registan main ek utkrisht hawaii karrwai main jaisalmer sthit o si you ke chaar hunter vimaanon ne longevala sthit sampurna kavchit regiment ko puri tarah nasht kar diya or ek tarah se shatru aage badhane se roak diya.bhartiya vayusena disambar 1971 ke yuddh main apane pradarshan se kaaphi santusht thi. yadhyapi pakistan ne pramukh agrim air beson par pehle hawaii akraman karke yuddh kii shuruuaat kii thi, lekin bhartiya vayusena ne bhi turant karrwyrr karke pahal apane haath main le lee or uske baad donon morchon par aakasha main apana prabhutv jamaa liya. beshak yuddh se hone vaala nuksaan swaabhaavik tha, lekin bhartiya vayusena ne shatru kii tulana main mukhya rup se nirodhatmak mishnon par adhik udaana bharin or vimanrodhi fire ke kaaran sarvice kii adhikansh nirodhatmak karrwai sambhav hui. hawaii yuddh main bhartiya vayusena ne har sthiti main apni shreshthata siddh kii. pehle daur main jinat vimaanon ne hi karrwai kii thi, lekin iske baad swadeshi supersonic fiter mig-21 vimaanon ko apni shreshthata sabit kerani thi jinhen peshewar payalton dwaara udaaya janaa tha. mig-21 epa el vimaanon kii chah squadrane bhartiya vayusena ke ranvinyas ) kaa hissaa the, jo ki purvi tathaa uttari donon sectoron kii sankriya main bhaag le rahe the. guwahati tathaa tejpur se udne vaale teen mig-21 squadranon ne bangladesh main blitcring karrwai ke dauraan vayurodhi margrakshan or nikat hawaii sahaayta kaaryon main bhaag liya. mig-21 vimaan kam duuri par karrwai ke liye atyadhik prabhavi tha, isliye pakistan vayusena ke tejagaanv tathaa kurmitola sthiti hawaii thikaanon par 500 kilogram bamon ke saath achook akraman kiya or rajdhani dhaka ke mukhya kaman kendron ke nishchit thikaanon par 57 em em raketon se akraman kiya. pashchimi kshetra main mig-21 ko iske pramukh kaam hawaii raksha, margrakshan or bich main rokane ke liye uttar main pathankot or dakshin-pashchim kshetra main jamnagar ke pramukh air beson par tainaat kiya gaya. mig-21 epa el vimaanon ne mahatvapurn sthalon tathaa mahatvapurn kshetron main saikadon samaghaat hawaii gashti udaana bharin, bamavarshakon tathaa strike fiteron ke liye margrakshan mishnon par udaanen bhari or dushman ke ghuspaithiye vimaanon ko rokane ke liye lagaataar udaan bharte rahe. aakhirkaar mig-21 ko disambar 1971 ke yuddh ke dauraan upmahadweep ke upar hawaii yaddh main apane mul shatru epa-104 star fiter ke saath bhidana padaa or chaaron sankul yudhon main mig-21 vimaanon ne sarvshereshth pradarshan kiya or epa-104 vimaanon ko ladaai main buree tarah maat di. pratham hawaii vijay 12 disambar 1971 ko tab praapt hui jab nan0 47 squadran ke mig-21 udaanon ne kuccha kii khadi ke upar pakistani vayusena ke epa-104 ko maar giraaya or is vijay ke baad 17 disambar ko ek ke baad ek lagaataar teen or safaltaaen hasil kin jab nan0 29 dran kii mig-21 udaanon ne ech epa 24 maruth vimaanon ko hawaii suraksha dene ke dauraan rajasthan ke registan main uttarlai ke nikat epa-104 vimaanon ko raste main rokkar gan missile muthbhed main maar giraaya or tisare ghuspaithiye epa-104 ko, nan0 29 squadran kii mig-21 vimaanon ne maar giraaya.
