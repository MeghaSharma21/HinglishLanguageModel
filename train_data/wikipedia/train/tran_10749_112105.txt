 swar, pad or taal se yukt jo gaan hota he vah geet kehalaata he.
 geet, sahitya kii ek lokapriy vidha he. isamen ek mukhdaa tathaa kuch antare hote hai. prayek antare ke baad mukhade ko doharaaya jaataa he. geet ko gaaya bhi jaataa he.
 pracheen samay main jis gaan main sarthak shabdon ke sthaan par nirarthak yaa shushkaksharon kaa prayog hota tha vah nirgeet yaa bahirgeet kehalaata tha. tanom, tannan yaa daada did did yaa digle jhantu jhantu ityadi nirarthak aksharvala gaan nirgeet kehalaata tha. aajkal kaa taraana nirgeet kii koti main aayega.
 bharat ke samay main geeti ke aadharbhoot niyat padasamooh ko dhruva kehete the. naatak main prayog ke avasaron main bhed hone ke kaaran paanch prakaar ke dhruva hote the- pravanshiki, naishcramiki, akshepiki, pracediki or antara.
 swar or taal main jo bandhe hue geet hote the ve lagbhag 9veen 10veen sadi se prabandh kahalaane lage. prabandh kaa pratham bhaag, jisase geet kaa prarambh hota tha, udgrah kehalaata tha, yah geet kaa vah ansh hota tha jise baar baar duhraate the or jo choda nahin ja saktaa tha. dhruv shabd kaa arth hi he ‘nishchit, sthir’. is bhaag ko aajkal kii bhashaa main tech kehete hai.
 antim bhaag ko ‘abhog’ kehete the. kabhi kabhi dhruv or abhog ke bich main bhi pad hota tha jise antara kehete the. antara kaa pad praaia: ‘salgasud’ naamak prabandh main hi hota tha. jayadev kaa gitgovind prabandh main likhaa gaya he. prabandh kai prakaar ke hote the jinamein thodaa thodaa bhed hota tha. prabandh geet kaa prachaar lagbhag chaar sau varsh tak rahaa. ab bhi kuch mandiron main kabhi kabhi puraane prabandh sunne ko mil jate hai.
 prabandh ke ananthar dhruvpad geet kaa kaal aayaa. yah prabandh kaa hi roopaantar he. dhruvpad main udgrah ke sthaan par pehla pad sthaayee kahalaaya. isamen sthaayee kaa hi ek tukdaa baar baar duharaaya jaataa he. duusare pad ko antara kehete hai, tisare ko sanchari or chauthe ko abhog. kabhi kabhi do yaa teen hi pad ke dhruvpad milte hai. gwalior ke raja maansingh tomars ke dwaara dhruvpad ko bahut protsaahan mila. tansen dhruvpad ke hi gayak the. dhruvpad praaia: chautaal, aadaa chautaal, sulfa, tivra, roopak ityadi taalon main gaaya jaataa he. dhamaar taal main adhiktar hori gaai jaati he.
 14veen sadi main amir khusro ne khyal yaa khyaal gayaki kaa prarambh kiya. 15veen sadi main jonpur ke sharki raajaaon ke samay main khyal kii gayaki panpi, kintu 18veen sadi main yah mohammadshah ke kaal main pushpit hui. inke darbar ke do gayak adaarang or sadaarang ne saikadon khayalon kii rachana kii. khyal main do hi tuk hote hai-sthaayee or antara. khyal adhiktar ekatal, aadaa chautaal, jhuumara or tilwara main gaaya jaataa he. isko alaap, taan, baltan, layabant ityadi se sajaate hai. aajkal yah gayaki bahut lokapriy he.
 thumari main adhiktar shringaar ke pad hote hai. yah punjabi theka, dipachandi ityadi taalon main gaai jaati he. thumari do prakaar kii hoti he-ek bol aalaap kii thumari or duusari bol baant kii thumari. pehle prakaar kii thumari main bol yaa kavita kii pradhanta hoti he. swar dwaara bol ke bhav vyakt kiye jate hai. bol baant thumari main lay kii kaant chhant kaa adhik kaam rahata he.
 daadaraa geet adhiktar daadaraa taal main gaaya jaataa he. kabhi kabhi yah kaharava taal main bhi gaaya jaataa he. isamen bhi sthaayee or antara ye do hi tuk hote hai. tappa adhiktar punjabi bhashaa main miltaa he. isamen bhi sthaayee or antara do tuk hote hai. isaki taanen drut lay main hoti hai or ek vicitra camp ke saath chalati hai. gitkiri or jamjama tappe kii visheshta he.
 chaturang geet main, jaisaa ki iske naam se hi spasht he, chaar ang hote hai-
 is geet main shadj, rishabh, gandhar, madhyam, pancham, dhaivat, nishad inke pratham sankethik akshar sa, re, ga, m pa, dha, ni, is prakaar se baandhe jate hai ki inkaa kuch arth bhi nikalataa he. jis raag kaa sargam hota he usee raag ke swar prayukt hote hai.
 is prakaar ke geet main kisi vishisht raag kaa sargam taal main nibaddh hota he. isamen keval swar kii bandish hoti he. uskaa koi arth nahin hota. tarrana yaa tillanaa-isamen t nom tanan tader dani ityadi akshar kisi vishisht raag yaa taal main nibaddh hote hai. kabhi kabhi isamen mrudang yaa table ke bol bhi hote hai. athwa farsi yaa sanskrit kaa koi pad bhi sanmilit kar liya jaataa he is prakaar ke geet ko hindustani sangeet main praaia: tarrana kehete hai or karnataka sangeet main tillanaa.
 dhruvpad ang se jo geet madhya yaa drut lay main jhapataal main gaaya jaataa he us ‘saadaraa’ kehete hai.
 ek hi geet ke bhinn bhinn pad yaa ansh jab bhinn bhinn raagon main bandhe hote hai to use raagamalikaa yaa ragamala kehete hai. hindustani sangeet main ise praaia: ragasagar kehete hai. isamen praaia: bhinn bhinn raaga ke naam bhi aa jate hai. bandish is prakaar honi chahie ki geet bhinn bhinn anshon kaa samucchy maatr na jaan pade, kintu ve paraspar sanhat yaa sashlisht hon jisase saare geet se ek bhav yaa arth suchit hota ho.
 is prakaar ke geet karnataka sangeet main hote hai. iske pratham bhaag ko pallavi kehete hai jo hindustani sangeet ke sthaayee jaisaa hota he, dwitiya bhaag ko anupallavi kehete hai jo hindustani sangeet ke antara jaisaa hota he. anya bhaag yaa pad charanm kehalaate hai. kriti main bhinn bhinn swarasangatiyaan aati hai jabaki kirthan sidhaa sada hota he. tyagaraj ne bahut si kritiyon kii rachana kii. is prakaar ke geeton ke or prasiddh rachayita shyaam shastri or muthuswami deekshitaar hue. deekshitaar kii rachanaayen dhruvpad se milti julati hai.
 bengal ke kirthan prabandh or dhruvpad ke aadhaar par bandhe hue hote hai. unamem kuch aise bhi taalon kaa prayog hota he jo hindustani sangeet main anyatra nahin milte, jaise dotuki, lopha, daspyari, dashakushi, champuput ityadi. bengal ke kirthan ke saath khol bajataa he. yah ek prakaar kaa naatakeey geet he. geet shrikrishna or radha se sambhddha hote hai or unamem roopanurag, abhisar, milan, aatmanivedan ityadi kaa varnan hota he.
 maharashtra main kirthangaan dwaara katha kahi jaati he or bhajan gaae jate hai. bhakton ke pad, jo trital, daadaraa, kaharava ityadi saral tali main bandhe hote hai, bhajan kehalaate he. karnataka style main padam geet bilambit lay main bandhaa hota he. isamen shringaar ras pradhan hota he. yah praaia: nrity ke saath gaaya jaataa he. jaavadi geet bhi karnataka main hi prachlit he. isamen bhi shringaar ras hi pradhan hota he, kintu isaki lay padam kii lay kii apeksha drut or chanchal hoti he.
