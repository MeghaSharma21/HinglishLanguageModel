 ganesh vasudev joshi maharashtra ke samajasudharak tathaa saamaajik kaaryakarta the. unke dwaara kiye gaye saarvajanik kaaryon ke kaaran unako 'saarvajanik kaaka' hi kaha jane laga tha. bharat main 'swadeshi' kaa vichaar sabase pehle unhone hi prastut kiya tha. nyaayamurti rande ke saath mantranaa kar saarvajanik kaaka ne 1872 main swadeshi andolan kaa shriganesh kiya tha. 
 unhone 'deshi vyaparottejak mandal" kii sthapana kar syaahi, sabun, mombatti, chaate aadi swadeshi vastuon kaa utpaadan karne ko protsaahan diya tha. iske liye swayan aarthik haani bhi sahi thi. is swadeshi maal kii bikri ke liye sahakaarita ke siddhant par aadhaarit pune, satara, nagpur, mumbai, surat aadi sthanon par dukaane prarambh karne ke liye protsaahit kiya tha. swadeshi vastuon kii pradarshaniyaan bhi yojit kii. unheen ke prayatnon se agra main coton mil shuru kii gai thi. 
 12 janvari 1872 ko unhone khaadi upyog main laane kii shapath lee thi or use aaajeevan nibhaayaa. khaadi kaa upyog kar uskaa prachaar-prasar karanevaale ve pehle drashtaa deshbhakt the.
