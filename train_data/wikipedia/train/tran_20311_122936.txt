 vaidyut or chumbakeey balon kii vyakhya ke liye farade ne ek prakaar ke sarvyaapee ether kii pariklpana banaai thi or yah bataaya tha ki is ether kii pariklpana banaai thi or yah bataaya tha ki ise ether kii vikruti ke kaaran hi ye bal paidaa hote hen. maxwell ne is vishay kii vishad vivechna karke 1865 i. main yah parinaam nikaala ki in balon kaa sthanantaran tarang ke rup main hota he.
 praaia: 20 varsh tak yah siddhant vaigyanikon dwaara sweekrut nahin hua, kyonki aadhaar keval ganit tha or vidyutchumbakeey tarang prayog dwaara prekshit nahin ho saki thi. 1887 i. main herts ne yah kami bhi puri kar di. ab to aisi tarangen badi saralata se utpann kii ja sakati hai. prakashtarangon kii lambaai atyant choti hoti he, kintu iske atirikt inamen or radio kii tarangon main koi antar nahin he.
 iske baad dravya main electronon kii upasthiti ke dwaara varnavishleshan kii bhi santoshjanak vyakhya ho gai. apavartit tathaa paravartit prakaash kii tivrata tathaa dhruvan sambandhi niyam tathaa crystalon main dwiapavartan ke niyam bhi sahi praapt ho gaye. iske atirikt ab to prakaash par vaidyut tathaa chumbakeey kshetra ke farrede prabhaav tathaa zemaan prabhaav tathaa vaidyut kshetra ke ker prabhaav kii is siddhant se acchhee vyakhya ho jaati he.
 kintu ether ke astitv ke sambandh main badi kathinaayee upasthit ho gai. anek prayogon se yah pramanit ho gaya he ki jab koi dravya chalata he, to usamen aabaddh ether bhi uske saath saath chalata he, kintu kam veg se. falat: is veg kii disha main chalanevaale prakaash kaa veg kuch bad jaataa he or vipareet disha main chalanevaale prakaash kaa veg kuch ghat jaataa he. kintu jab micelson tathaa morly ne is tathy ke aadhaar par prithvi kii gati kaa veg naapane kaa praytn atyant sugrahi vidhi se kiya tab aashaa se vipareet yah maaloom hua ki prithvi kii gati kaa prakaash ke veg par kuch bhi asar nahin hota. is prayog kii mimasaa karne main hi ainstin ne 1905 i. main apane aapekshikta siddhant kaa pratipaadan kiya or ve is parinaam par pahunche ki ether jaisi koi vastu he hi nahi.
