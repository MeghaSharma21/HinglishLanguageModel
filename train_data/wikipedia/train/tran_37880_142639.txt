 bhartiya kavyashastra main acharya abhinavgupt ke shishy kshemendra ne apni kriti "auchityavichaarcharcha" main rassiddh kavy kaa jivit yaa atmabhoot auchity tatv ko ghoshit kar ek nae siddhant kii sthapana kii thi, jo auchitywad ke naam se prasiddh he. 
 kshemendra kii is udbhaavna ke beej maharishi bharat ke naatyashaastra main bhi uplabdh hai, jinhone naatak main veshbhusha ke samuchit sannivesh kii baat kii he. baad main auchity shabd kaa prayog na karte hue bhi bhamah, udbhat or dandi is tatv kii satta prakarantar se maanate jaan padate hai. rudrat to "auchity" shabd kaa spasht prayog bhi karte hai. kintu auchity ko vishesh mahatv diya dhvanikaar aanandavardhan ne. unke anusaar rasadosh kaa pradhan kaaran auchity kaa abhaav he. atah kavi ko kavy main auchity kaa sadaa dhyaan rakhana hoga. alankaar or gun kii yojana jab tak uchit nahin hogi, kavy chamatkaari nahin ho sakegaa. is baat ko hi kshemendra ne apni kriti main spasht ghoshit karte hue kaha tha, "auchity ke bina na alankaar hi ruchi paidaa karte hai, na gun hi." vakroktijivitkaar kuntak ne bhi kavy ke do pradhan gunon main ek auchity mana he, doosraa he saubhaahgya. vastut: auchity kuch nahin, kavi ke mul bhav ke anuroop gun, alankaar, reeti, shabdashayya, chhandrachana, vibhavadi kii yojana aadi kaa samuchit vinyas he. 
 is prakaar auchity siddhant kavy kii samagrata ko dhyaan main rakhkar sthapit udbhaavna he. kaha bhi jaataa he ki dhwani, ras, kavyarthanumiti, gun, alankaar, reeti tathaa vakrokti sabhi vastut: auchity kaa hi anudhaavan karte hai. kathy tathaa shilp donon paraspar samaanuroop hone chahien, usee tarah kavy ke vibhinn avyavon main bhi auchity kaa dhyaan rakhana kavi ke liye aavashyak he. kshemendra ne is tatv ko kavy kii aatma ghoshit kar iske 27 bhed maane hai -
 is talika se spasht he ki auchity siddhant kavy ke bahirang tathaa antarang donon ko dhyaan main rakhkar pratishthapit samikshavidhi he.
