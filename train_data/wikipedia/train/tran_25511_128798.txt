 kibut, israel main ek prakaar kaa sangathit gramjivan jisamen saikadon nar-nari ek saath rahakar annadi upjate hai. unke aahaar-vihaar saamaan or ekasth hai, len dein ekasth. unki bhoomi jaaydaad banti hui na hokar ekajai hoti he. ek hi saath saikadon log jameen kaa patta lekar kheti aadi karte hai or aavashyaktaa ke anusaar ann aadi baant liya karte hai. ve rupye-paise yaa jarurat se adhik vastradi bhi nahin rakhte hai. jinke paas dhan athwa aadhunik sabhyataa ke upkaran radio aadi hote hai ve unako sarvaarth aparn kar dete hai. 
 kibut aadim samyawad kii disha main sanket karte hai. kibuton main pati-patni to saath rahete or kaam karte hai par bachche nurseriyon main rakh die jate hai jahaan bhalee prakaar unki dekhbhaal hoti he. aath nau varsh ke ho jane ke baad yadi ve chahen to, apane mata-pita ke saath rahakar unke kaam main haath banta sakate hai yaa swayan apni mehnat kaa laabh apane priy kibut ko de sakate hai. isi parampara par aadhaarit izroyal main ek or sanstha he, moshaab. moshaab main aise log rahete hai jo kheti aadi to samuhik rup se karte hai par parinaam main upaj yaa laabh annadi apane paavane ke anupaat ke anusaar baant lete hai. unhen apana dhan aadi vaiyaktik rup se badhaane kaa adhikaar or avasar hota he. izroyal main isi prakaar kaa ek teesraa sanghathan or he jise kusa kehete hai. yah kibut or moshaab ke bich kaa sanghathan he.
