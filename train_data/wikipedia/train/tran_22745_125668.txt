 gun shabd kaa kai arthon main vyavhaar hota he. saamaanya bolchaal kii bhashaa main vastu kii utkarshadhayak visheshta ko gun kehete hai. pradhan ke vipareet arth main bhi gun shabd kaa prayog hota he. rassi ko bhi gun kehete hai.
 sankhya shaastra main 'gun' shabd prakruti ke teen avyavon ke arth main prayukt hota he. prakruti, rajas tathaa tamas in teen gunonvali he. gunon kii samyavastha kaa hi naam prakruti he. in teenon gunon se alag prakruti kuch bhi nahin he. prakruti ke jitne parinaam hai sabamein in tino gunon kii sthiti he parantu kabhi satv pradhan hota he, kabhi rajas or kabhi tamas. satv kii pradhanta hone par urdhvgaman, gyaan, dharm, aishwarya aadi utpann hote hai. rajas chal he, at: gati kaa kaaran he. tamas gati ko nirodhak tathaa adharm, agyaan aadi kaa kaaran he. isi kaaran prakruti ko trigunatmika kehete hai. in gunon kii pradhanta ke aadhaar par vyaktiyon kii prakruti, aahaar aadi kaa bhi vibhaag kiya jaataa he. parantu sankhya ke anusaar purush yaa aatma gunathit he. yoga ke anusaar ishwar bhi in gunon se pare he. saare klesh, sansaarik anand aadi kaa anubhav gunon ke kaaran hota he, at: yoga kaa charam lakshya nistregunya avasthaa mana gaya he.
 vaisheshik darshanon main 'gun' dravyon kii vah visheshta he jo dravyon se pruthak he par dravyon main hi samavaay sambandh se rahati he or na to yah kriya he, na saamaanya or na vishesh. inaki sankhya 24 he-
 sahityashasre main das shabdagun or das hi arthgun maane gaye hai. in donon prakaaron main gunon ke naam ek jaise hi he parantu unke lakshanon main bhed he : shlesh, prasad, samta, maadhurya, sukumaartha, arthvyakti, udaartaa, ojas, kanti tathaa samadhi ye inke naam hai. shabdagun ke rup main inkaa lakshan sankshep main yon he- 
 shlesh, jis bandha main shithily na ho. prasad-gun-yukt rachana main pehle to shithily dikhaai detaa he, baad main gadhata aa jaati he. jis rachana main aarambh se ant tak ek hi reeti kaa nirvaah ho vah samta gun se yukt hoti he. jis rachana main pad alag alag hon or sanyukt varnon kaa abhaav sa ho use maadhurya-gun-yukt kehete hai. jis rachana main purush varna na ho vah sukumaar-gun-yukt hoti he. jis rachana kaa arth anayas gyaat ho jaataa he use arthvyakti gun se yukt maanate hai. jis rachana main kathor varnon kaa sannivesh ho vah udaartaa gun se yukt hoti he. jis rachana main sanyukt varnon kaa prachurya ho use ojas gun se yukt maanate hai. aprachlit padon kaa parihaar karte hue prachlit prayogon se yukt rachana kanti-yukt hoti he. jis rachana main pehle gadh bandha ho or baad main shithilataa ho use samadhi-gun-yukt rachana maanate hai. ye shabdagun rachana main shabdasannivesh kii visheshta se sambandhit he. 
 arthgunon kaa sambandh shabd se na hokar rachana ke arth se hota he. kriya ke karmon kaa ekatra sannivesh shlesh gun he. jitna arth varnaneey ho uske anuroop padon ke prayog se jo arth kii spashtataa hoti he use prasad kehete hai. upkram kaa nirvaah karte hue arth kii ghatana samta kehalaati he. ek hi ukti ko pun: duusare dhang se kahana maadhurya he. asthaan main shokadi kaa pradarshan jis rachana main na ho usko sukumaartha se yukt maanate hai. varnaneey vastu ke asaadhaaran rup or kriyaaon kaa varnan arthvyakti kehalaata he. ashleelata se rahit rachana udaartaa-gun-yukt hoti he. ek padaarth kaa bahut padon se, bahut se padaarthon kaa ek hi pad se, ek vaakyarth kaa bahut se vaakyon se tathaa bahut se vaakyarthon kaa ek hi vaakya se nirdesh karnaa tathaa visheshnon kaa abhipraay prayog ojas kehalaata he. jis rachana main ras spasht pratiyaman hota he use kaantigunayukt kehete hai. amuk arth kaa varnan pehle nahin hua athwa varnan kisi purvakavi ke varnan kii chaaya he, yah aalochana samadhi kehalaati he. mammat, vishwanath, jagannatha aadi navy sahityashasreiyon ke anusaar maadhurya, ojas tathaa prasad ye hi teen gun mukhya hai. baaki gunon kaa inhen main antarbhaav ho jaataa he. kuch acharya arthgunon ko sweekaar hi nahin karte. ye gun ras maatr ke dharm maane gaye hai.
 sanskrit vyakaran main 'ar', 'e' or 'o' ko gun kaha jaataa he jabaki 'aar', 'i', or 'ou' ko vruddhi. udhaaharan ke liye, maha + ish = mahesh - yah gunasandhi kehalaati he. isi tarah surya + udai = suryoday bhi gunasandhi he.
 ayurveda main kisi padaarth ke gun 20 gunon main se koi ek yaa anek hote hai. ye 20 gun nimnlikhit hai- 
