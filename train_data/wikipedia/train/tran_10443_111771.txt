 
 anukulnaanuvanshik bahaavgin pravaahautparivartanprakritik chayanprajatikaran
 parichaypramanjivan-vikaas kaa itihaasaitihasasamarthan kaa straadhunik sanshleshanapatti / vivadasamaajik prabhavasiddhant or tathy
 samuhikeekaranparisthitik anuvanshikivikasvaadi vikasvikasvaadi manovigyananvik vikasjaateey anuvanshikijansankhya anuvanshikivargeekaran
 jin di en e ke newcliotideon kaa aisa anukram he, jisamen sannihit kutabaddh soochnaaon se antat protein ke sanshleshan kaa kaary sampann hota he. yah anuvaanshikta ke buniyadi or kaaryaksham ghatak hote hai. yah unani bhashaa ke shabd jinas se bana he. chromosome par sthit di.en.e. kii bani ati sookshm rachanaaen jo anuvaanshik lakshanein kaa dhaaran env ek peedi se duusari peedi main sthaanantaran karti hai, unhen jin kehete hai.
 jin anuvaanshikta kii moolbhoot shaareerik ikai he. yani isi main hamaari anuvaanshik visheshtaon kii jaankaree hoti he jaise hamaare baalo kaa rang kaisaa hoga, ankhon kaa rang kya hoga yaa hamen koun si bimaariyaan ho sakati hai. or yah jaankaree, koshikaon ke kendra main maujuud jis tatv main rahati he use diaine kehete hai. jab kisi jin ke diaine main koi sthai parivartan hota he to use utparivartan kaha jaataa he. yah koshikaon ke vibhaajan ke samay kisi dosha ke kaaran paidaa ho saktaa he yaa phir parabangnee vikiran kii vajah se yaa rasinic tatv yaa virus se bhi ho saktaa he.
 prakruti ke parivartan main anvik diene muteshan ho saktaa he yaa nahin kar sakate maapne main parivartan ke parinamswaroop ek jaavak jeev kii upasthiti yaa kaary he. 
 jivan kii ikai koshika he or koshikaon kaa samucchy jivit shariri yaa praani kaha jaataa he. kalpana kiijie, is sristi main yadi ek hi aakaar ke jeev hote, ek hi ritu hoti or raat athwa din main se koi ek hi rahaa karata to kaisaa lagata. ek hi prakaar kaa bhojan, ek hi prakaar kaa kaary, ek hi prakaar ke parivesh kaa nivas ub utpann kar detaa he isiilie ham usamen kinchit parivartan karte rahete hai. prakruti bhi ekresata se uubakar parivartan karti rahati he. jantujgat kii vividhta par ham drushtipaat karen to paayenge ki, udhaaharan ke liye, billi jati ke jantuon main hi kitna bhed he : billi, sher, chita, singh, sabhi isi varg ke jantu hai. isi prakaar, kutton main deshi, shikari, bulldog, jhabara, aadi kai nasl dikhalaai dete hai.
 is vividhta ke mul kaaran kaa gyaan sabhi ko nahin hota or sabase badi baat to yah he ki kautuhalvash bhi koi is bhed ko jaananaa nahi chahta. hamen yah vaividhya itnaa sahaj or saamaanya prathit hota he ki hamaara dhyaan is ore kabhi nahin jaataa. kintu, yadi ham is vaividhya ke kaaran kii mimasaa karen to sachmuch hamen chakit ho janaa padegaa. is vaividhya kaa mul kaaran utparivartan he.
 utparivartan kii paribhaasha anek prakaar se di gai he, kintu sabhi kaa nishkarsh yahi he ki yah ek prakaar kaa anuvanshik parivartan he. koshikavigyaan ke vidhyaarthee yah jaanate hai ki koshikaon ke cendrak main gunasutra ek niyat yugmasankhya main paae jate hai. in sutron par nishchit duriyon or sthanon par matar kii faliyon kii bhanti jeens lipte rahete hai. jivaracinic drushti se jeens newcliik amla hote hai. inaki ek ullekhneey visheshta yah he ki ye, koshika vibhaajan ke samay, swat: atmpratikrut ho jate hai.
 dioxiribonucleic acid ke watsan-crik madelon kaa adhyayan karne se gyaat hota he ki jab jab di-en-e-kii duhari kundalini pratilipit hoti he tab tab mul sanrachana kii hoobahoo anukriti taiyaar hoti jaati he. is prakriya main birle hi antar padataa he. kintu bhul to sabhi se hoti he--prakruti bhi isse achhuti nahin he. pratilipikaran ke samay, kabhi kabhi, newcliotidon ke sangyojan main dosha utpann ho jaataa he. yah dosha durghatanavash hi hota he; isi ko utparivartan kii sangya pradaan kii gai he.
 goldsmit ne utparivartan kii paribhaasha dete hue batalaaya he ki utparivartan vah saadhan he, jiske dwaara nae anuvanshik tip utpann hote hai. dojanski or unke sahyogiyon ke matanusaar utparivartan naveen kismon yaa naslon kii utpatti karanevaale pathbhrasht bindu he.
 udvikas ke anek pramaanon main utparivartan ko bhi ek pramaan mana jaataa he. is sambandh main holland ke vanaspatishastri, hyago devijr kaa naam sanmanpurvak liya jaataa he. inhone inothera lamakiena naamak ek paudhe par kai prakaar ke prayog kiye the. is paudhe main prativarsh kai prakaar ke spishiz hote jate the, jinhen unhone paanch samoohon main vargeekrut kiya or apane prayogon ke parinaamon ke aadhaar par nimnlikhit nishkarsh nikaale--
 1. naveen spishiz kii utpatti kramik na hokar taatkaalik ek-ba-ek hoti he;
 2. aarambh main ye spishiz apane mata pita kii hi bhanti sthir hote hai.
 3. ek hi samay main saamaanya taur par ek saath ek jaise bahut se spishiz utpann hote hai.
 4. utparivartanon kii koi nishchit disha nahin hoti, ve kisi bhi rup main viksit ho sakate hai.
 5. utparivartan bich bich main kai baar ho saktaa he.
 isi prakaar ke prayog bidil evam tatum naamak do american jeev vaigyanikon ne neurospora naamak fafundi par kiye the. unhone is rog ke bijaanu ko eks athwa ultrawilet kirnon dwaara abhikarmit karke unke badhane kii gati kii jaanch kii. unhone paaya ki culture medium main is prakaar ke abhikarmit bijaanu bad nahin paa rahe hai, at: unhone kuch aminoacidon ko mila diya. iske falswaroop ve hi paudhe pun: vruddhi ko praapt hone lage. at: unka mat tha ki vikiran ke kaaran bijaanuon kii saamaanya utpaadan kshamta par aghat pahunchataa he or yah dosha agali pidiyon main bhi vartmaan rahata he. isi prakaar ke aakasmik anuvanshik parivartanon ko utparivartan kaha jaataa he.
 sajiv praaniyon ke sabhi prakaar ke aakaar, akruti, rasinic sanrachana, rog aadi gunon kaa utparivartan ho saktaa he. isi aadhaar par utparivartanon kii kai kotiyaan bana lee gai hai, jaise jin utparivartan, gunasutra utparivartan aadi. utparivartan ko taatkaalik athwa aakasmik anuvanshik parivartan kaha gaya he. yah parivartan doshayukt hi ho, yah koi aavashyak nahin he. sabhi utparivartan dooshit yaa hanikaarak nahin hote. inase laabh bhi hota he or is prakritik dosha kaa laabh uthaaya bhi jaataa rahaa he. is par ham yathasthaan pun: vichaar karenge.
 utparivartan kii ghatnaayen viral athwa yada-kada hoti hai. drosophila naamak kadli makkhi ke adhyayanon dwaara gyaat hua he ki is prakaar kaa utparivartan kai lakh saamaanya spishiz main se kisi ek main bahut hi naganya rup main parilakshith hota he. aaltenvarg ne res ke ghodon kii aadhunik teevr gati kaa kaaran kramik aropit utparivartan batalaaya he. yah yaa aisa parivartan sadaa laabhprad hi ho, aisa nahin kah sakate. bahut se udaahranon main, is utparivartan ke kaaran ghodon kii gati main nunata bhi aa sakati he. at: nishkarsh yahi nikalataa he ki utparivartan "manamaana parivartan" hota he. yahan darwin kaa "prakritik varan kaa siddhant" athwa "yogyatam kaa jivan" lagu hota he, jiske anusaar is aakasmik parivartan ko sah sakanevaale jeev jivit rah pate hai, anyathaa nirbalon kii mrityu ho jaati he. mandell ne matar kii faliyon par jo prayog kiye the, unke parinaamon kaa kaaran yahi utparivartan batalaaya jaataa he.
 utparivartan kab hoga, yah koi nishchit rup se nahin kah saktaa. koshikavibhaajan ke uparaant vardhan kii kisi bhi avasthaa yaa charan main utparivartan kii ghatana ghat sakati he. yadi utparivartan kisi ek hi bijaanu yaa yugmak main hota he to bhavi santati main se keval ek main yah parilakshith hoga. utparivartit peedi main se aadhi santati main utparivartan ke lakshan vartmaan honge or shesh aadha inase aprabhavit rahegaa. utparivartan ke lakshanon se yukt santatiyon kii bhavi pidiyon main bhi ve hi lakshan dikhalaai dete rahenge. kaay koshikaon main utparivartan ho jane par use pahchaan paanaa dushkar kaary hota he. kai baar to aisa bhi hota he ki vah sarvatha adrishy ho jaataa he or usapar kisi bhi drushti bhi nahin ja paati. kintu janan koshikaon main hue utparivartan janankikeey drushti se mahatvapurn hote hai.
 utparivartan kyon hote hai, iskaa santoshjanak utar jeev vaigyanikon ke paas uplabdh nahin he. haan, in logon ne kuch aisi vidhiyaan nikaali hai, jinke dwaara kritrim yaa aropit dhang se utparivartan kiye ja sakate hai. aropit utparivartan sarvada bahari kaarnon se hi ho saktaa he, jinhen ham neeche di gai kotiyon main vargeekrut kar sakate hai:--
 1. tapakram-janankoshikaon main sahanbindu tak tapakram main vruddhi kar di jaae to utparivartan kii gati bad jaaegi.
 2. rasayan-sarson ke tel kaa dhuaan, farmaldihide peroysaide, nitras amla aadi kaa prayog karne par utparivartan dar main vruddhi ho sakati he.
 3. vikiran-ekskiran, gamma, beta, ultrawilet kirnon aadi ke prayog se bhi utparivartan dar main vruddhi ho jaati he. swargeey professor ech.je.mular ne is kaarak par anek adbhut anusandhan kiye hai.   
 4. vayumandal main asaadhaaran rup se parivartan karke utparivartan dar main vruddhi badhai ja sakati he
 jin-vinimay ke samay kuch durghatnaayen ho sakati hai. in durghatnaon ko ham teen samoohon main vibhajit kar sakate hai:--
 inamen se pratham do prakaar ke parivartan gambhir maane gaye hai, jinase koshika kii mrityu tak ho sakati he. tisare prakaar kaa parivartan itnaa gambhir nahin hota. anuvanshiki vaigyanikon ne utparivartan ke nimnlikhit bhed batalaaye hai:--
 1. jin yaa bindu utparivartan
 2. aropit utparivartan
 utparivartan kii paribhaasha karte hue batalaaya gaya he ki utparivartan kisi spishiz ke anuvanshik padaarth main utpann gatisheel rasinic parivartan kaa naam he. ye parivartan gunasutron kii sanrachana tathaa sankhya main utpann hote hai. at: is drushti se kisi jin kii aanvik sanrachana parivartan ko "jin utparivartan" kahenge. kintu, jab is prakaar ke parivartan gunasutra ke kisi binduvishesh yaa khandwishesh main dikhalaai denge to unhen "bindu utparivartan" kahenge. vastut: in donon prakaar ke parivartanon main koi vishesh bhed nahin hota, at: in donon padon kaa paryaay, roopon main ullekh kiya gaya he. utparivartan taatkaalik hote hai, at: inhen "taatkaalik utparivartan" bhi kehete hai. bindu utparitarvan ati sookshm hote hai or unka prabhaav sampurna jeev parivartan par nahin padataa. at: utparivartan shabd kaa prayog saadharantaya bindu utparivartan ke liye hi kiya jaataa he.
 kisi manushya kii janan koshika main jin utparivartan hone par yah uske yugmanaj main sthanantarit ho jaataa he or is prakaar in cobikaon dwaara utpann nai peedi tak pahunch jaataa he. asankhya baar koshika-vibhaajanon ke falswaroop utparivartan jin bhi apni pratilipiyaan utpann karte karte kisi lakshan yaa gun vishesh ke liye prabhavi ban jaataa he.
 prabhavi utparitarwanon ko unki vaahak koshikaon main sthit gunasutron yaa jeenon main saraltapurvak dhunda ja saktaa he. kintu aise utparivartan supt utparivartanon kii tulana main kam hi drushtigochar hote hai. parantu jahaan tak manushya main hue utparivartanon kaa prashn he, aise utparivartan adhiktar prabhavi ho batalaaye gaye hai. lingasahalagn utparivartan vishamayugmi naron main hi adhiktar dikhalai dete hai kyonki inamen lingasahalagn prabhavi jin paae jate hai. at: nar janakon ke prasupt utparivartan dwitiya peedi kii nar santanon main hi dikhalaai dete hai. manushya ke adhikansh lingasahalagn utparivartan prasupt maane gaye hai.
 ubhayyalingashrayi padpon main bahudhaa drushtigochar hote hai. aprabhavi utparivartan yadi janankoshikaon main utpann hote hai to bhavi santatiyaan avashya hi vishamyugmaji hongi. alingsutri aprabhavi utparivartan ek baar jab utpann ho jate hai, to kai pidiyon tak dikhalaai hi nahin dete. kintu yahi utparivartan yadi lingasahalagn hote hai, to agali peedi main hi prabhavi ho jate hai.
 pranaghatak utparivartanon ko adhiktar aprabhavi yaa prasupt mana jaataa he. pranaghatak utparivartan yadi janankoshika main hi jate hai, to bhavi santati vishamayugmi hogi. yadi aise utparivartan anda denevaale jantuon main ho jaaen to vishamyugmaji janakon ke lagbhag 1. 4 andon se bachche hi nahin utpann honge. lagbhag itani hi santatiyaan bhrounik parivardhan kii vividh dashaon main, janm ke samay athwa janm lene ke tatkaal baad mar jaayengi. ghaatak utparivartanee alingsutron main aam taur par dikhalaai dete hai or ye kisi ye gunasutra main ho sakate hai. samayugmaji murgi ke bhrun ke gunasutron main yadi ghaatak jin hon to aisi santati kaa kankal kurup yaa tedha medhaa hoga or vah janm ke purv hi mar gai hogi. kintu vishamayugmi bhrunon se bachche utpann hote hai or jivit bhi rahete hai, bhale hi unke asthipanjar tede medhe hon. aise bacchon kii kreeper foul kehete hai, kyonki murgi ke in bacchon ke pair or qamar thingne hote hai.
 viral udaahranon main pratilomit utparivartan bhi ho jate hai. kabhi-kabhi utparivartit jin anek pidiyon tak vartmaan rah jaataa or ek hi kul ke sahasron sadasyon main failaa hota he. kintu, jab sahasaa kisi sadsy kii janankoshika main koi jin saamaanya aprabhavi yugmavikalpi ko utparivartit kar detaa he to aisi sthiti main ek or utparivartan ho jaataa he. is prakaar ke punarutparivartan ko pratilom utparivartan kii sangya pradaan kii gai he. isse yah nishkarsh nikalataa he ki utparivartan kii rogi dasha pun: saamaanya kii ore parivartit ho sakati he. bacteria main kuch utparivartit dashaayen aisi bhi hoti hai jinamein ve vitamin banane kii kshamta kho baithte he. kintu kuch kaal baad ve pun: vitamin utpann karne lagate hai. unke saamaanya avasthaa main pun: laut aane ko purvakaari utparivartan kehete hai.
 kayik utparivartan saadharantaya sharir ke utakon main hi drushtigochar hote hai. kayik utparivartanon kaa prabhaav dirghakaalik nahin hota. bhrounik avasthaa kii praathmik dashaon main honevaale utparivartanon ke kaaran sharir main chakatte ban jate hai. vaigyanikon kaa mat he ki cancer bhi ek prakaar kaa kayik utparivartan hi he. drosophila makkhi kii aankhe saamanyatya laal hoti hai, kintu shwet dhabbe yaa ek aankh main puri tarah kii safedi bhi dikhalaai pad sakati he. aisi mackhiyon ko mojeyk kaha jaataa he. is prakaar ke utparivartanon ke anek udhaaharan die ja sakate hai.
 vaigyanikon ne prayogon dwaara pataa lagaaya he ki utparivartanon par parivesh kaa prabhaav teen prakaar se padataa he, tapakram dwaara, katipay rasayanon dwaara or kirann dwaara.
 tapakram- utparivartan par tapakram kaa kya prabhaav padataa he, isapar adhiktar prayog kadli makkhi, drosophila, ko hi lekar kiye gaye hai. ek aise hi prayog main jab lingasahalagn aprabhavi ghaatak jeenon kaa adhyayan kiya gaya to pataa chalaa ki 14 degree sein.grey. par 0.087 pratishat, 22 degree sein.grey. par 0.188 pratishat or 28 degree sein.grey. par 0.325 pratishat ghaatak jin utpann hue. isse ek baat yah spasht hoti he ki tapakram main yadi 10 degree kii bhi vruddhi ho jaati he to utparivartan kii dar main dooni athwa tiguni vruddhi ho jaati he. is prasang main ek manoranjak baat yah bhi dhyaan dene yogya he ki tapakram main vruddhi dwaara hi nahin, apitu atishay nunata dwaara bhi utparivartan prabhaav pad saktaa he. drosophila milenogaster ke teen dinon ke dimbhon ko -6 degree taap par rakhane par dekha gaya ki 25 se 40 minute ke bheetar inke eks tathaa dwitiya gunasutron main ghaatak utparivartan kii dar tinguni ho gai. astu, yah vicitra baat he ki sheet tathaa taap main atishay vruddhi kaa lagbhag ek samaan hi prabhaav padataa he. aisa kyon hota he, is par abhi adhik prakaash nahin padaa he.
 utparivartan par rasinic prabhaav ke falon kaa adhyayan anek prakaar se kiya gaya he. rasinic abhikarmo dwaara utparivartan dar main vruddhi kaa prayaas anek vidhiyon dwaara kiya gaya he. is prasang main overbash or rabasan dwaara abhi haal main hi kiye gaye prayogon dwaara gyaat hua he ki sarson kaa dhuaan atyadhik prabhavakaari utparivartak madhyam he. vayask drosophila main uchit maatra main die gaye dhuen ke prabhaav ko dekhne par gyaat hua ki isse utparivartan dar main 10 pratishat se bhi adhik kii vruddhi ho jaati he. sarson ke dhuen ke atirikt anek parakiden, farmelene, parmenganet, urithane, caffeine aadi bhi utparivartan dar main vruddhi karne vaale pramanit hue hai. sarson tathaa parakidon ke atirikt duusare rasayanon ke prabhaav apekshaakrit kam hi dekhe gaye. duusari kami inamen yah bhi pai gai ki inkaa prabhaav sutrovibhaajan ke vishesh charnon main yaa parivartan kii vishesh dishaao main hi drushtigochar hota he. isi prakaar kuch rasayan keval nar ko har prabhavit kar pate hai, maadaa ko nahin. iskaa kaaran yah batalaaya gaya he ki jab tak koi rasayan koshika ke cendrak aavaran kii bhedakar bheetar tak nahin pahunch jaataa, tab tak uskaa prabhaav sandigdh hi hoga; duusare, bahari rasayan kii koshikadravya hi yadi nishprabhavit kar degaa, to uskaa prabhaav to hoga hi nahin.
 kirann yaa vikiran - dwaara utparivartan kii sambhaavna par ech. je. mular ne san 1927 main kuch prayog kiye the. unhone drosophila par eks-kirnon kaa prakshepan karke anek prakaar ke utparivartan utpann karne main safalataa praapt kii. tab se ab tak makka, jau, kapaas, chuhia aadi par bhi kirann ke prabhaavon kaa adhyayan karne ko jis vidhi ko nikaala, us si.el.bi vidhi kehete hai. is vidhi dwaara drosophila ke eks-gunasutron main nae ghaatak jonon kii khoj kii jaati he.
 si.el.bi. kaa taatpary he : si = cross-over suppressor. el = recessive lethal tathaa bi = bar eyes. maadaa drasafila ke ek eks-gunasutra main uparyukt teen visheshtaayen chhantakar alag kar lee jaati hai or duusare eks-gunasutra ko saamaanya hi rakhaa jaataa he. nar mackhiyon main eks-kirane aropit kar unhen si.el.bi. mackhiyon se maithunarat kiya jaataa he. inase utpann baar maadaa bacchon main si.el.bi. gunasutra rahete hai, jo mata se praapt hote hai. pita se unhen abhikarmit eks-gunasutra milte hai. in baar maadaaon kaa kisi bhi nar se sanyog karaane par jo santaanen utpann hoti hai, unamem aadhe putron main si.el.bi. gun sutara hote hai; yadi ye eks-sutara ghaatak hue to ye bhi sabhi putr mar jate hai. kintu sabhi maadaasantatiyaan jivit rahati hai, kyonki unamem saamaanya eks-sutara rahata he. is prakaar, is vidhi dwaara spasht or aspasht donon prakaar ke utparivartanon kaa adhyayan kiya jaataa he.
 eks-kiran kaa prabhaav uski maatra par nirbhar karata he. mular ne maatra main vruddhi karke utparivartan dar main vruddhi kaa prabhaav dekha tha. aage chalakar unke shishy oliver ne or bhi prayog kiye or anek prakaar ke tathy upasthit kiye. eks-kirnon kaa prabhaav itnaa adhik isliye padataa he ki ve gunasutron ko bhang kar detii hai, jinase bhanti bhanti ke prabhaav drushtigochar hote hai. inke atanrgat sthanantaran pratilomon, delishan dvigunan aadi samavisht hai. sach puuchhie to kirann, chaahe vah kisi bhi prakaar kaa ho, tabhi utparivartan karata he, jab usamen aayan utpann karne kii kshamta ho. udhaaharan ke liye, radium main teen prakaar ke vikiran utpann hote hai. lanson ne gamma vikiran par kai safal prayog kiye hai.
 ultrawilet prakash- altenvarg ne ultrawilet prakashakirnon ke utparivartit prabhaavon ke drosophila par prayog kiye hai. unhone vayask mackhiyon ke sthaan par unke andon par kirann kiya. in kirnon kaa prabhaav ucchtar jantuon or manushyon par na padakar keval bahut komal jantuon or janan koshikaon par hi pad saktaa he. inaki shakti bahut mand tathaa nune hoti he. jab tak inhen vishesh rasayanon se sanlagn nahin kiya jaataa, tab tak inaki kaaryakshmata hin hi rahati he. in kirnon kaa prabhaav eks-kirnon kii hi bhoti hota he or ye bhi jin utparivartan tathaa gunasutreey vipathan donon utpann karte hai. inkaarak vikiran ke falswaroop gunasutron main yadi ekal bhang hota he, to utakon kaa sookshm adhyayan aavashyak hoga. kintu, jab doharaa bhang hota he or vah bhi ek hi gunasutra main, jab unase hinata or pratilomon utpann hoga. yahi doharaa bhang yadi asamjaat gunasutron main hota he to sthanantaran utpann hoga.
 utparivartanon ke mahatv ke nimnlikhit paksh ho sakate hai-
 udvikasiya mahatv - aarambh main hi hamane dekha he ki sristi ke jeevajgat main vividhta drushtigochar hoti he. udvikas siddhant kii manyata he ki yah sara drishyjagat anu se hi mahaan hua he. arthath prayek mahaan kii ikai koi na koi anu he. yahi anu ek se do, do se chaar, aath, solah or anant tathaa akthy or acolpaneey gunnon ke daur se gujarata gujarata daityakaar rup dhaaran kar letaa he. jeevajgat kii vividhta ke sambandh main koi vyavasthit vyakhya uplabdh nahin he, tathaapi is sambandh main ab tak jo kuch kaha suna gaya he, uskaa saransh is prakaar he-
 jeevotpatti kii aadim avasthaaon main prithvi kaa vaataavaran anishchit or bhugolic parivesh aaj jaisaa nahin tha. bhautik or rasinic drushti se tatkaaleen dharti vishesh prakaar ke sankraman kaal se hokar guzar rahi thi. vayumandaleey prabhaavon se jeev jantuon kii akruti, aakaar, varna, aadi purnroopen prabhavit the. prakruti jeevon ko sangrakshan pradaan karne kii sthiti main nahin thi. keval ve hi jeev jivit rah pate the, jo sabal the. vayumandaleey prabhaav shaktishaalee hone ke kaaran komal jeevon ke gunasutron main parivartan ho janaa saamaanya baat rahi hogi. isse nae nae prakaar ke jeev jantuon kaa vikaas teji se hua hoga. yahi kaaran he ki jis teji se ve faile usee gati se samaapt hote gaye. unka chihn, unako satta kaa pramaan, jeevashmon main simatakar rah gaye.
 gunasutron main parivartan ke falswaroop jantukulon main hi nahin, spishiz tak main vividhta aa gai. yah vividhta aaj tak vartmaan he or ab isamen parivartan kii sambhaavna kam hi he. kaaran yah he ki aaj kaa prakritik paryaavaran paryaapt dooshit ho gaya he or bhanti bhanti ke takneekee tathaa vaigyaniki avishkaron dwaara manushya prakruti ko apni cheri banaata ja rahaa he. yahi kaaran he ki ab utparivartan ke liye kritrim sadhano kaa prayog karnaa padataa he.
 2. saamaajik mahatv- kritrim sadhano dwaara utparivartan karakar jeev, chikitsa or krishi vaigyanik naslsudhaar, rogamarjan, utpaadanvriddhi or maanavkalyaan kii anek yojanaon ko kriyanvit kar rahe hai. krishi kshetra main pashuon tathaa anaajon kaa naslsudhaar or utpaadanvriddhi utparivartan kaa ek mahatvapurn paksh pramanit hui he. anuvanshiki kii ek naveen shakha sujanan vigyaan ko vaigyanik teji se viksit karne main lage hue hai.
 sujanan vigyaan ke do paksh hai: sakaaratmak tathaa nakaaratmak. sakaaratmak sujanan vigyaan kaa lakshya acchhee or manachaahi santati utpann karnaa he. iske liye aise nirdosh mata pita kaa chayan karnaa hoga, jaisaa ham chaahate hai. inke sanyog se jo santatiyaan utpann hongi unki sookshm evam gambhirthapurvak jaanch kar unheen kaa pun: sanyog karaayaa jayega. saamaajik saanskrithik maryaadaaon kii us samay kya sthiti hogi, yah to samay kii batalaayegaa.
 nakaaratmak sujanan vigyaan isi yojana kaa doosraa paksh he. iske atanrgat aise anuvanshik rogon se grast manushyon kaa chunaav kiya jayega, jo saamaajik drushti se avaanchhneeya samajhe jaayenge. unke dosha ko jin utparivartan kii kritrim vidhiyon dwaara nasht karne kaa prayaas kiya jayega. abhi tak vaigyanik in yojanaon ke saidhantik paksh par hi dhyaan dene main lage hai, inkaa vyaavhaarik prayog abhi bhavishya ke garbh main hai. duusari or audyogic or takneekee avishkaron ke prasar ke kaaran vaataavaran nam evam jaldooshit hota chalaa ja rahaa he. anu bamon ke pareekshanon, anaavashyak yudhon main ghaatak bamon ke prayogon ke kaaran vikiran prabhaav dhire dhire failte ja rahe hai. yadi in par niyantran nahin rakhaa gaya to vah din dur nahin jab jeev is dharti se lupt ho jaayenge or prithvi bhi chandramaa kii bhoti nirjan ho jaaegi. chikitsa ke kshetra main eks-kirnon tathaa anya kirnon or prakaashon ke prayog ke bhi ghaatak evam mand prabhaavon kii ore logon kaa dhyaan jane laga he. chikitsakon ke man main yah ashanka ghar karti ja rahi he ki taatkaalik laabh karanevaali chikitsavidhiyaan kahin bhayanak or ghaatak na ho jaaen.
 jansankhya anuvanshiki ke naam se vigyaan kii ek nai shakha teji se viksit ho rahi he. iske antargat maanavkalyaan kii anek samasyaon par gambhirthapurvak vichaar kiya ja rahaa he. aaj kaa vishwa bahut simit evam sankuchit hota ja rahaa he. ek mahadweep se duusare mahadweep tak pahuunchane main ab kuch ghanton kaa hi samay lagata he. atanrarashtriya avaagaman, parivrajan, yuddh, sharnaarthi jivan aadi ke kaaran manushya atyadhik ghulte milte ja rahe hai. is ghalmail ke parinaamon kaa adhyayan karnaa is nai shakha kaa mukhya lakshya he. utparivartan ke liye sankaran kii ek aisi vidhi aaj vaigyanikon ko sulabh he, jiskaa prayog ve dhadlle se karte ja rahe hai. iskaa parinaam aage kya hoga, yah to abhi bhavishya ke garbh main he.
 manushya ke kalyaan ke liye jansankhya anuvanshiki kya kuch kar paaegi, yah abhi se kuch nahin kaha ja saktaa. vishwa kii jansankhya jis drut gati se badhati ja rahi he or bhojan tathaa awaas kii samasyaayen jitani gambhir banati ja rahi he, unase ashanka utpann hoti he ki kahin dinosauron, udandaityon aadi kii bhanti manushya bhi ek na ek din prithvi se lupt ho jaae. utparivartan, jin vinimay, sankaran or angon ke pratiropan, kritrim garbhaadhan, kritrim urvarak dwaara annotpadanvriddhi shuddh or asli ghi, dugh, tel aadi ke sthaan par vanaspati, dugdhchurna or kapaas, oon, resham, paat aadi ke vastron ke sthaan par nilan, terrilon poliester, kaanch, plastic aadi kaa prayog jis drut gati se ho rahaa he usase bhanti-bhanti ashankaon kaa uthanaa swaabhaavik hi hoga.
