 kamadgiri, chitrakoot tirth sthal kaa sabase pramukh ang he or sabhi shraddhalu-yatri kamadgiri kii parikrama avashya karte hai. shraddhaluon dwaara isaki parikrama karne se manokamanaayen purna hoti hai. kamadgiri ke mukhya dev bhagwaan kamta nath hai. 
 yah uttar pradesh ke chitrakoot or madhya pradesh ke satna jile kii seemaa par sthit he. kamadgiri kaa kuch bhaag uttar pradesh main or kuch hissaa madhya pradesh main aata he. isliye kanoon vyavastha donon pradesh apane-apane kshetra main samhaalate hai. kanpur central stesan se chitrakoot dham railway stesan kii duuri 213 kilometre he.
 iske darshan or parikrama maatr se darshanaathi -shraddhalu ke sabhi manorath purna ho jate hai. isiliye ise kamadgiri kehete hai. is giriraaj kaa yon to mahatv anadikaal se chalaa aa rahaa he lekin bhagwaan ram dwaara vanvaas avadhi main laghu bhrata lakshmana or janak nandini sita ke saath yahaan pravaas karne par isaki mahatta or bad gayi.
 vaise to puure varsh yahaan darshanathiyon kaa avaagaman laga rahata he lekin caitra maas main ramanavami, deepamalika or prati maas kii amavasya ko yahaan lagane vaale meley ke avasar par atyadhik bheed hoti he.
 chitrakoot kaa sabase mahatvapurn sthaan kamadgiri he. ramghat se snaan karne ke baad adhiktar log kamadgiri ke mukhya daravaaje par aate hai or yaheen se parikrama prarambh karte hai. yatra ramghat se prarambh hoti he. ramghat vah ghat he jahaan prabhu ram nity snaan karte the. mandakini or payasvini ke sangam sthal ramghat par hi shri ram ne apane pita dasharath kaa pindadaan kiya tha. yah vahi prasidd ghat he jiske bare kha gaya he ki :
 chitrakoot aane vaale shraddhalu kamadgiri parvat kii paanch kilometre kii parikrama kar apni manokamanaayen purna hone kii kaamana karte hai. isi parvat ke tal par kamtanath kaa mandir sthit vidhya parvat par hanuman dhara main hanuman ji kii ek vishaal murti ke saamne talab main jharne se pani girtaa he kaha jaataa he kii yah dhara shriram ne lanka dahan se aaye hanuman ke aaraam ke liye banavaai thi. hanuman dhara ke upar sita rasoi he. 
 kamadgiri ke chaaron ore pakkaa parikrama maarg bana hua he. is maarg kii parimaap lagbhag 5 kilometre he. parikrama maarg ke chaaron ore anek devalayas bane hue hai jinamein ramamuhalla, mukharavindu, sakhi gopal, bharat-milaap evam pili kothi adhik mahatvapurn hai. 
