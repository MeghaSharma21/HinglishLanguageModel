 da marsian varsh 2015 kii america science-fiction aadhaarit film he jise ridli scot ne nirdeshit kiya he or abhinayta mat daiman ne mukhya bhoomika kii he.
 film 2011 ko andi vier kii upanyaas ke naam kaa samanaroopantaran he, jiske aadhaar par druyu goderd ne patakatha likhi he. daiman ek estranut kii bhoomika main hai, jinke mangal abhiyaan main durghatanavash mrit maan liya tha. par jald hi bachane ke jaddojahad najar aane par, unhen waapas laane kii koshishen kii jaati hai. film main unke sahyogi adaakaaron main jesica chasaten, cristan vig, jeff deniells, maaikel penna, ket maaraa, sin bin, sbeschian sten, excel heggi, danald glover, masheenzi davis or chwetail izophar aadi shaamil hai. nirmaataa simaan kinbergh, 20th centuri faks dwaara march 2013 main upanyaas ke vikalp chunaav ke baad hi iske vikaas main jute chuke the. druyu goderd ne mul upanyaas ko patakatha main rupantaran karne baad film nirdesan karnaa chaahate the, par isse aage koi baat nahin badi. scot ko goderd ke jimme par sthanantarit kiya gaya or demen ko mukhya bhoomika main jagah di gai, jisase nirmaan ke kaary ko hari jhandi mil gai. november 2014 ko filmakan kaa shuru kiya gaya kaary, aakhir ke 70 dinon baad sampann hua. hungary desh ke budapest rajya main, takreeban 20 bade vishwastareey sound studio taiyaar kiye gaye. vahiin vyaavhaarik prishthbhumi ke liye jordan ke "vaadi ram" ko chunaa gaya.
 film kaa premear 2015 ko toranto antarrashtriya film festival main sitambar 11, 2015 main kiya gaya. phir 20th centuri faks dwaara oktober 2, 2015 ko sanyukt raashtra ke thiyatron main pradarshit kiya gaya. film ko 2D, 3D, IMAX 3D or 4DX varjan main relies kiya gaya. film ko kaaphi sakaaratmak pratikriya mili or vaishvik taur par $624 karod kaa kaarobaar kar, scot kii ab tak sabase zyada kamai karanevaali film ke rup main jaani gai, to vahiin yah saal 2015 kii sarvaadhik kamai vaali film kii qatari main 10wein paaydaan par rahi. film ko kaaphi saare puraskaron, jinamein golden globe award kii ore se sarvshereshth moshan pikchar - sangitamay or hasyapradhan ke khitaab se navaaje jane saath or academy award kii ore se anya saat shreniyon main bhi namankit rahi, jinamein sarvshereshth pikchar or goderd kii sarvshereshth roopantarit patakatha shaamil rahi. abhinayta mat demen bhi kai puraskaron ke liye namankit rahe, jinamein sarvshereshth abhinayta ke liye academy award, sarvshereshth abhinayta ke liye bafta award, sarvshereshth abhinayta ke liye critic chwis award or phir unhen golden globe kii ore se sarvshereshth sangitamay evam hasyapradhan abhinayta kii oopaadhi se nawaja gaya.
 san 2035 main, mangal grah ke acidalia pathaar par aris tritiy ke maanav abhiyaan jo 31-sol din tak ke 18wein sol ke roj is anveshan abhiyaan ko jari rahati he. ek jabardast dhulbhari tufaan kii vajah se mishan rokte hue unako vaapis mangal kii kaksha main vichrate harmis jane kii yojana banani padati he. is nishkraman ke dauraan, estranut mark vaatani udate malbon main funskar tufaan main gum ho jate hai; us aakhri sandesh main unke suut se jivan ke koi sanket nahin milte hai. isse pehle kii dal use bachaane kaa jokhim leti, mishan commander melisa levis un sabhi ko mark ke bagaiyr hi maiv par jane kaa aadesh detii he.
 tufaan thamane par, suut main oxigen kii maatra kam padane kii chetavanee par jaagate hue zakhmi mark, apane base quarter "haib" ko lautataa he, jo visheshkar unke samooh ke mangal abhiyaan ke liye rakhaa gaya tha. vaatani us antina ke nukile sire ko baahar nikalataa he, jo uske biomanitor suut ko chirate hue uske pet main ghans gaya tha. isi tute anti or khun ke thakke ne hi suut main hue chhed par asthaayee sil dwaara uskaa jivan kisi tarah bachaa liya, jise bataur saboot vah video diary main record karata he. apni jaan bachaane kii ek maatr sambhaavnaaon par vah anumaan karata he ki yadi aris chaturth bachaav karne lauti bhi to vah chaar saal baad uske base se 3,200 kimi dur shiyaparelli cretar par utrega. apane simit rashan ke hisaab se vah 300 sol jitna jivit rah saktaa he, ek batanist kii visheshgyata hone ke naate, vaatani, mangal kii mitti main fasal lagane ke liye pehle khaad ke rup main vah band vacum-packet main maujuud mel kaa upyog karata he, pani kii uplabdhta anya raaket eendhan main istemaal hone vaale hydrogen ko nikaal oxigen se jalaakar sanghanit karata he, fasal ke naam par vah rasad main shaamil aaluon ko ropan karata he. phir ekmaatr kriyasheel rawar vaahan kii marammat karte hai taaki mangal kii vishaal bhu-bhaag main lambey safar ke liye unhen jarurat bhar kii kshamta mil saken.
 vahiin mangal grah kii tazatreen satellite tasviren dekh, mishan diarector vincent kapur or satellite planer mindi park ko ehsaas hota he ki vaatani ab bhi jinda he. lekin harmis ke flite director mitch henderson kii samaj se pare, nasa ke director tadi sanders, ye faisla karte hai ki ve aris tritiy ke baaki sadasyon ko vaatani ke jinda bachane kii soochna nahin denge, anyathaa mishan se bhatakkar ve khud ko jokhim main daal denge.
 vaatani, rover par savaar hokar pethfinder praab dhund nikaalata he, jise 1997 ke baad se niskriy kar diya gaya tha. lander ke ghumnevaale still camere kii madad se, vaatani or jepiel team ke bich ab pechide kism ke moulik sanvaadon ke sampark sthapit hote hai. nasa team kii nirdeshon par vaatani ab pethfinder ko rawar se link ap karata he, taaki ve log tip texd sandeshon main aapasi samvaad rakh saken. vaatani is baat par kaaphi naaraaz hota he ki team ko unke jinda bachane kii khabar nahin di gai he, or tab sanders kii mili ijaajat par henderson yah soochna team tak pahunchaate hai.
 henderson or jepiel ke diarector brus enji mangal tak ek spes praab pahunchaane kii yojana banaate hai, taaki aris chaturth bhejne tak vaatani ke yahaan jaruri rashan muhaiyaa ho sake. lekin haib ke airlaak system main vayudab kii gadabadi se dhamaakaa ho jaataa he, vaatani kii lagaai fasal tabah ho jaati he, vahiin sanders ke jaldbaaji main die aadesh se team is supplai mishan ko bina nirikshan kiye laanch karte hai. natijatan praab udaan bharne ke dauraan hi nasht ho jaataa he.
 lekin saubhaahgya se nasa ko china kii neshnal spes administration dwaara taieng shen, naam kii taiyaar clacyphid boosters miltaa he, jo mangal tak saamaan pahunchaane main sakasham he. is bich, jepiel ke estradynemist rich parnel, ek prakshepath yojana ko ankit karwaata he, jisamen mangal tak praab ko jald pahunch sake. iske liye chaainij booster ke dwaara zaruri aapurti saamaanon ko harmis ke saath bhejkar, antariksh main or 18 maheene kaa vakt tak nikaal sakate hai. lekin sanders ise sire se khaarij karte hai, kyonki vah harmis ke sadsy kisi jokhim main nahin daal sakate, lekin henderson gupachup rup se yah jaankaree harmis tak bhej dete hai. commander levis or unke dal is bachaav yojana ke chunaav par sarvasammati dete hai, or nasa ke niyamon ke viruddh - harmis par saamaan ladwakar prithvi ke gurutvkarshan ke bal par uski kaksha par parikrama karte hue mangal kii ore ravaanaa hote hai.
 461 sol din guzarane baad, vaatani 90-sol din ke safar par shiyaparelli cretar kii ore nikaal padataa he, jahaan par aris IV mishan tak ke liye ek maiv par use savaar hona he. lekin harmis tak kii nishchit udaan bharne ke liye, vaatani ko raftaar badhaane ke vaaste yaan kaa atirikt vajan bhi ghataane ke liye, yaan ke anaavashyak equipment, unki khidkiyaan, nojkan or eksterior panelon ko hataanaa padataa he. ab vaatani lagbhag khaali ho chuke maiv par savaar, harmis use remotetarangon dwaara sanchalit kar laanch karte he, magar yojananuroop uski gati or duuri par niyantran nahin rahata. iske samaadhaan ke liye, ve harmis main aantarik visphot ke dhamaake se yaan main maujud vayudab ko phenkakar isaki gati badha dete hai. commander levis MMU main maujuud nitrogen gas ke bal par mark ke yaan tak pahunchne kii koshish karti hai, lekin wo naakaam rahati hai. vaatani apane preshrasut ke dastaane ko katkar capsul se baahar aa jate hai, or is miniechar thruster kii nikalati tej hawa kii madad se ve levis tak pahunch jate hai. sabhi dal ke log is milan par kaaphi bhavuk ho jate hai, is khabar par baaki kii duniya bhi utsaah manaate hai.
 vaapis prithvi par, vaatani apane jivan ke "pehle din" kii shuruyaat karte he, or bataur sarvival instractor vah is estranut training kaarykram main nae abhyaarthiyon ko, charam paristhitiyon main samasya-samaadhaan karne or rachanaatmak ejineering jaise anubhavon ko saajha karte hai. paanch saal baad aris V kii lanching kii jaati he, jab vaatani ke bachaav abhiyaan kii shuruyaat hui thi or ab ve nae log is mishan par chal padate hai.
 chasaten ne apni bhoomika kii purvaabhyas ke liye jet proplson lebaretari main karyrat antariksh-yatriyon tathaa vaigyanikon or lindon bi. janson spes centre main saakshaatkaar kiya tha. estranut traisi cadwell dyson se prerit chasaten ke anusaar," unka nazariye ko samajhe to vah kaaphi spashtavaktaa he. apane nibhaae kirdaar main mere samooh kaa sadsy peeche chhut jaye to iskaa afsos hota hai, lekin unke mutabik vah un baaki bache sabhi paanchon sadasyon kii jimmedaari tababhi nibhaati. apni bhoomika nibhaate vakt bhi maine traisi ke nazariye ko apnaane kii koshish kii." halaaki daiman ne chasaten kii tarah taiyaari nahin kii, unke mutabik, "mere reharsal kii prakiya to ridli ke saath baithkar hi puri hui jinke line dar line nirdesh or script ke pal dar pal anubhav ke kaaran hi us seen main prabhaav daal saken jinhen ham darshana chaahate the." da media ection network ne film kii is asian-america casting par samalochna karte hue yah daawa pesh kiya ki shwet abhinetri maikenzi davis ne jis mindi park kii bhoomika kii, asal main vah ek korian-america paatr he. is group ne vincent kapur kii bhoomika karanevaale chwetail izophar par bhi nishaanaa saadhaa, mena ke anusaar, yah bhi ek asian-bhartiya kaa paatr he. mul upanyaas main, is kirdaar kaa asal naam venkat kapur tha, jisane dharmik taur par apni pahchaan ek hindu ke taur par kii thi. group ne is casting main sirf shwetlogon kaa hi praavdhaan kaha he, jahaan asian adaakaaron kaa holliwood main unke saath hameshaa bhedbhaav kii vajah se, unhen apane abhinay avasaron se vanchit hona padataa he. mul lekhak andi vier ne oktober 2015 ke saakshaatkaar main kaha ve samajhate hai kii mindi park ek korian he lekin unhone yah safataur par nahin likhaa tha ki vah vaaki main korian hai. unhone casting main izophar ke nibhaae kirdaar kapur par aalochana ko khaarij karte hue kaha, "vah ek america he. or america logon ke aane kaa kahin se bhi jariya ho saktaa he. aap bhi chaahe to venkat kapur yaa kisi ashwet kii bhoomika kar sakate hai." mul upanyaaskaar vier ne apni kitaab ke paatro ke aise kisi bhi unke vaastavik rup kii maujuudagi se saaf inkaar kiya he. 
 da marsian kaa nirdesan ridli scot ne kiya he tathaa film kii patakatha druyu gaderd ne endi vier kii 2011 main prakashit upanyaas "da marsian" par aadhaarit roopantaran kiya. film studio 20anth centuri faks ne is upanyaas par march 2013 main film banane kii ghoshnaa kii thi, tathaa nirmaataa simaan kinbergh ko upanyaas ko film main roopantarit karne ke liye sanlagnit kiya gaya tha. may ke dauraan, goderd ne studio ke is vaarta main film "da marsian" par patakatha likhane or nirdesan kii ichha jaahir kii. goderd tab tak film kii patakatha likh chuke the, or mat daiman ne bhi goderd ke nirdesan main film karne kii ruchi jataayi. lekin tab goderd anya film sinistar sicks ko nirdesan karne menvyast ho gaye, yah ek kamiks pustak pradhan film thi jinhen suparvillan kii team par aadhaarit kiya gaya tha. kinbergh ne tab kitaab kaa dhyanakarshan ridli scot par lagaaya. may 2014 ko, scot dubaara se studio kii vaarta baithak main film nirdeshit karne kii baat rakhi or kaha kii daiman film kii ghatana hisaab se asahaay estranut kii bhoomika karenge. bakaul scot ke anusaar unhen isamen vigyaan ke vishay ko pramukhataa dene kii vajah se hi dhyanakarshith hue the or yah vichaar kiya ki vah ise manoranjan or kuch seekhney laayak taur par pesh karke rahenge. daiman bhi upanyaas se aakarshith hone saath film kii patakatha or scot ke saath kaam karne kaa avasar milane par bhi kaaphi kuch kaha. scot ne apni vachanabaddhata nibhaate hue, is pariyojna ko behad suniyojit gati se purna kiya or jald anumodith kiya. vahiin goderd bhi yahi vyakt karte rahen ki scot ne vaaki umdaa film banaai he jaisaa ki vah ise nirdeshit karnaa chaahate the, iske rachanaatmak patakatha ke bare main vah bataate hai, "jab tak yahaan ridli scot rahen, to unke sahyog se yah sab aasaan hua kyonki main tab tak unase phikr sata rahi thi. har din main sirf kaam jayja lene pahunchataa or sochataa, 'kya vaaki main ridli scot vahaan mej par maujuud he? yah kshan kaaphi romaanchak rahaa!" 
 korda studios 26 kimi budapest ke pashchim main, jahaan hungary main wine banane vaale gaanv atic ko "da marsian" ke aantarik filmakan ke liye chaynit kiya gaya. jiske uparaant yah vishwa kii sabase bade sound stage anukool jagah ban saki. hungary main filmakan kii shuruyaat november 24, 2014 se hui. nirdeshak ridli scot chaahate the ki film "da marsian" kii shooting thridi camaron ke jarie kii jaae. "da marsian" ke liye lagbhag 20 jitne nirmaan kiye gaye . vahiin vaastavik aaluon kii fasal kaa filmakan bhi inhen sound stage ke liye upyog kiya gaya. unhen lagbhag bhinn-bhinn samay main ugaaya gaya taaki film ke kramvaar drishy anusaar unhen vibhinn avasthaaon main darshaya jaae. vahiin chah logon kii team ne film ke liye vishesh spesasoot dizin kiye. mangal ke bahya vyavhaarik drishy ke filmakan ke liye vaadi ram chunaa gaya, jise unesco ne jordan main based is kshetra ko vishwa dharohar qaraar diya he. vaadi ram main ab tak or anya filmon ke liye mangal kaa vaataavaran dikhaane ke liye set lagaaya ja chukaa he, jinamein mishan tu mars, red planet, or da last de on mars jaisi filmein shaamil hai. filmakan kaa kaary takreeban 70 dinon ke andar puraa hua. yahaan ek vishesh mars rawar model ke filmakan ke liye nirmaan kiya gaya; film kii cast evam team ne jordan ko bataur unke aavbhagat ke liye yah rawar model pesh kiya. ab yah rawar jordan ke royal automobile sangrahalay main pradarshnee ke liye rakhaa gaya he.andi vier is baat ko likhane se inkaarte hai ki vaatani unki upanyaas ke mutabik akele or hataash bataate hai. haalaanki film main vaatani ke hasya parihaas ko kaaphi had tak roka gaya he, scot ke varnan anusaar yah kirdaar mangal kii vishaal or nirjan jaisi dhulbhari jagah behad-behad ekaaki hai.ek sameekshak likhte hai : "vaapis prithvi par dikhaai gai teji se badhati, ghani hoti aabaadi bhi "da marsian" kii tulana main naa ke baraabar thi, jisaki vajah jordan ke vaadi ram aas-paas main vishaal evam bhavy tareeke se filmaae gaye shaat ko shrey diya jaataa he." demen bataate he ve or scot darasal 2003 kii dacumentry film tching da wide se kaaphi prabhavit the, jinamein kuch parvatarohi inhen mushkilon ke bich funs jate hai. scot kii yahi apeksha thi ki unka yah film kirdaar vaatani ek robinson cruso kii tarah lage, ek aisi bhoomika jo puri tarah algaav ho chukaa ho, lekin film main gaur karen to vaatani kaa kirdaar alag mahasoos hoga jahaan apane vyavhaar ke swa-niyantran ke liye apane hi kai mishan camaron ke jarie nigaraanee rakhata he.nirdeshak ridli scot ke mutabik, film kii pehali cat 2 ghante or 45 minute se zyada avadhi kii he. scot is par pushti karte hai jald hi film ke baaki vistrut cat bhi home video ke saath jari honge. 
