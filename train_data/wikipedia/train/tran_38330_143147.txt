 
 baba balakanath ji hindu aradhy hai, jinako uttar-bhartiya rajya himachal pradesh, punjab, dilli main bahut shraddha se puja jaataa he, inke poojaneey sthal ko “dayotsiddh” ke naam se janaa jaataa he, yah mandir himachal pradesh ke hamirpur jile ke chakmoh gaanv kii pahari ke ucch shikhar main sthit he. mandir main pahari ke bich ek practik gupha he, aisi manyata he, ki yahi sthaan babaaji kaa awaas sthaan tha. mandir main babaaji kii ek murti sthit he, bhaktagan babaaji kii vedi main “ rot” chadhaate hai, “ rot ” ko aate or chini/good ko ghi main milakar banaaya jaataa he. yahan par babaaji ko bakra bhi chadhaaya jaataa he, jo ki unke prem kaa pratik he, yahan par bakre kii bali nahin chadhaai jaati balki unka paalan poshan kara jaataa he. babaaji kii gupha main mahilaon ke pravesh par pratibandh he, lekin unke darshan ke liye gupha ke bilkul saamne ek unchaa chabutara banaaya gaya he, jahaan se mahilaayein unke dur se darshan kar sakati hai. mandir se kareeb chahah kimi aage ek sthaan “shahatlai” sthit he, aisi manyata he, ki isi jagah babaaji “dhyanyog” kiya karte the.
 baba balakanath ji kii kahani baba balakanath amar katha main padhi ja sakati he, aisi manyata he, ki babaaji kaa janm sabhi yugon main hua jaise ki satya yug,treta yug,dwapar yug or vartmaan main kal yug or har ek yug main unako alag-alag naam se janaa gaya jaise “sat yug” main “ skanda ”, “ treta yug” main “ kaul” or “ dwapar yug” main “mahakaul” ke naam se jane gayi. apane har avatar main unhone garibon evam nissahyon kii sahaayta karke unke dukh dard or takalifon kaa naash kiya. har ek janm main yah shiv ke bade bhakt kehalaae.dwapar yug main, ”mahakaul” jis samay “kailash parvat” ja rahe the, jate hue raste main unki mulaakaat ek vruddh stri se hui, usne baba ji se gantavya main jane kaa abhipraay poocha, vruddh stri ko jab babaaji kii ichha kaa pataa chalaa ki vah bhagwaan shiv se milane ja rahe hai to usne unhen maansarovar nadi ke kinare tapasya karne kii salaah di or mata parvati, se un tak pahunchne kaa upaay poochne ke liye kaha. babaaji ne bilkul vaisaa hi kiya or apane uddeshy, bhagwaan shiv se milane main safal hue. balyogi mahakaul ko dekhakar shivaji bahut prasann hue or unhone babaaji ko kalyug tak bhakton ke bich siddh pratik ke taur se puuje jane kaa aashirvad pradaan kiya or chir aayu tak unki chhavi ko balak kii chhavi ke taur par bane rahane kaa bhi aashirvad diya.
 kalyug main baba balakanath ji ne gujarat, kathiyabad main “dev” ke naam se janm liya. unki mata kaa naam lakshmi or pita kaa naam vaishno vaish tha, bachapan se hi babaaji ‘aadhyatm’ main leen rahete the. yah dekhakar unke mata pita ne unka vivaah karne kaa nishchay kiya, parantu babaaji unke prastaav ko asvikaar karke or ghar parivaar ko chhod kar ‘ param siddhi ’ kii raah par nikal pade. or ek din junagarh kii girnaar pahari main unka saamana “swami dattatreya” se hua or yaheen par babaaji ne swami dattatreya se “ siddh” kii buniyadi shiksha grahan kari or “siddh” bane. tabhi se unhen “ baba balakanath ji” kaha jane laga.
 babaaji ke do pruthk sakshya abhi bhi uplabdh hai jo ki unki upastithi ke abhi bhi pramaan hai jin main se ek he “ garuda kaa ped” yah ped abhi bhi shahatlai main maujuud he, isi ped ke neeche babaaji tapasya kiya karte the. doosraa pramaan ek purana polis stesan he, jo ki “badsar” main sthit he jahaan par un gaayon ko rakhaa gaya tha jinhone sabhi kheton kii fasal kharaab kar di thi, jisaki kahani is tarah se he ki, ek mahila jiskaa naam ’ ratno ’ tha, ne babaaji ko apni gaayon kii rakhwali ke liye rakhaa tha jiske badale main ratno babaaji ko roti or lassi khaane ko detii thi, aisi manyata he ki babaaji apni tapasya main itane leen rahete the ki ratno dwaara di gayi roti or lassi khaanaa yaad hi nahin rahata tha. ek baar jab ratno babaaji kii aalochana kar rahi thi ki vah gaayon kaa thik se khyaal nahin rakhte jabaki ratno babaaji ke khaane pine kaa khub dhyaan rakhti hai. ratno kaa itnaa hi kahana tha ki babaaji ne ped ke tane se roti or zamin se lassi ko uttpann kar diya. babaaji ne sari umr brahmacharya kaa paalan kiya or isi baat ko dhyaan main rakhte hue unki mahila bhakt ‘garbhagupha’ main pravesh nahin karti jo ki prakritik gupha main sthit he jahaan par babaaji tapasya karte hue antardhyaan ho gaye the.
