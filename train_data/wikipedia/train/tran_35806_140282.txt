 gorilla manavnuma parivaar kaa sabase bada sadsy he. yah ek shaakaahaari pashu he. gorilla madhya africa main paaya jaataa he. gorilla kaa di en e manushya se 98-99% mail khaataa he.yah chimpaji or bonobose ke baad manushyon ke nikatatam rishtedaar hai.yah unchai par bhi rahete hai.gorilla virunga jwalamukhi ke albertin rift monten cloud van main rahata he, jo 2,200-4,300 meter oonchai par he.
 gorilla shabd kaa prayog 500 een purv pashchimi africa ke andar sierra leone ne kiya tha . uske abhiyaan ke sadasyon par kaale baalo vaali mahilaon ne akraman kar diya tha . usko usne gorilla kaha tha .
 gorilla ke nikatatam rishtedaar hominina genera, chimpanji or insaan hai joki 7 million varsh purv inase alag ho gaye the . pehle gorilla ek jati mana jaataa tha . jiske andar tinupajatiyaan thi .pashchimi loland gorila, purvi nichalaa bhoomi gorila or parvat gorila . lekin ab gorilla ko do jatiyon ke andar vibhajit kiya gaya he.
 himyug ke dauraan gorilla kii anek prajatiyaan viksit hui . lekin ab ve nasht ho chuki hai.
 gorilla ghosla bhi banaate hai. ve paton ko ekatrit kar ghosla banaate hai. or iske liye ve shakhaon kii madad lete hai. lenkin gorilla ke chote bachche jameen par hi sote hai. or jab ve kuch bade ho jate hai to ghoslon ke andar rahane lag jate hai.
 gorilla shaayad hi pani peetaa he. ve pani kii purti falon ke madhyam se karte hai. lekin kai jagah par gorilla ko pani pite hue bhi dekha gaya he.mountain gorilla zyaadaatar pattey, upji, pith, aadi khate hai.ve falon ko aahaar ke rup me bhi khate hai.rvi loland gorilla patiyaan khate hai. or 25 pratishat fal bhi kha lete hai. yah keedon ko bhi kha letaa he.
