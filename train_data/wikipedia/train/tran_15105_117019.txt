 bharat ke iskar adhinium ke anuchhed 115-o ke tahat gharelu company dwaara labhaansh ke rup main koi bhi ghoshit, vitarit yaa bhugtan kii gai raashi labhaansh vitaran kar ke liye karpaatr hogi. keval gharelu company hi is kar ke liye karpaatr he. 
 vitarit laabh par vasuul kiya jane vaala kar kul aay par prabharya kar ke atirikt hoga. chaahe labhaansh antarim ho yaa anyathaa ho, phir bhi yah kar lagu hoga. saath hi chaahe labhaansh vartmaan laabh par diya gaya ho yaa sanchit laabh par, phir bhi yah kar dey hoga. yah kar labhaansh kii ghoshnaa, vitaran yaa bhugtan kii taarikh se 14 din ke andar jamaa karana hoga. niyat tithi tak kar jamaa karaane main kisi bhi vilamb ke liye adhinium ke anuchhed 115 pi ke tahat nirdhaarit dar par har maheene byaaj dey hoga. companiyon dwaara vitarit labhaansh par labhaansh vitaran kar kii dar ko 12.5 pratishat se badha kar 15 pratishit kiya janaa he; or mudra bazaar saajha kosh or taral saajha kosh dwaara sabhi niveshkon ko bhugtan kiye gaye labhaansh par labhaansh vitaran kar ko 25 pratishat kiya janaa he.
