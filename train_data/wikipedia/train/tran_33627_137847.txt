 rohit gurunath sharma  ek antarrashtriya str ke bhartiya cricket team ke khilaadi he. inkaa janm nagpur, maharashtra main hua tha. rohit mukhya rup se salaami ballebaaj ke rup main jane jate hai. rohit test cricket, vanade or tinti-tinti ke alaava indian premier lig main bhi khelte he iske atirikt mumbai indians team ke captain bhi he. vartmaan main ve bhartiya vanade team ke up captain bhi he.
 unhone apane test karier kii shuruyaat westeindies cricket team ke khilaaf 09 navambar 2013 ko kolkata ke eden gardens maidan par khelkar kii thi us match main rohit ne 177 ranon kii pari kheli thi, unhone 108 vanade maichon ke baad test match khelaa tha. jabaki ek divasiy antarrashtriya cricket karier kii shuruyaat 23 june 2007 ko ireland cricket team ke khilaaf kii thi. inke alaava rohit ne apane tinti-tinti main apana pehla match 19 sitambar 2007 ko england cricket team ke khilaaf khelaa tha.
 13 navambar 2014 ko kolkata ke eden gardens maidan par srilankai team ke khilaaf ballebaaji karte hue 264 ranon kii pari khelkar ek divasiy antarrashtriya cricket main ek match main sabase zyada ran arthath sarvocch score banaakar nayaa kirtiman kaayam kiya he. rohit sharma ek divasiy cricket itihaas main sabase zyada dohare shatak lagane vaale pehle khilaadi he. rohit sharma cricket itihaas main pehle aise ballebaaj he jinhone vanade cricket main teen dohare shatak, tinti-20 antarrashtriya main teen shatak he.
 fors india 2015 ke bharat ke 100 sheersh prasiddh vyaktiyon main sharma ko 8vaan sthaan mila. mahendra singh dhoni or gautam gambhir ke baad apni team ko ipel khitaab dilaane vaale tisare captain hai. 2018 asia cap main rohit sharma ko bhartiya cricket team kii captaini mili or final match main bangladesh ko haraakar khitaab bhi jeeta.
 rohit sharma kaa janm bhartiya rajya maharashtra ke nagpur zile ke bansod kshetra main 30 april 1987 ko hua tha. inaki mata poornima sharma jo vishakhapatnam se he. jabaki inke pita gurunath sharma jo kisi parivahan company main dekhbhaal karne vaale he. sharma kaa laalan paalan borivali main unke dada or chachaa ke saath hua tha kyonki unke pita kii aay kaaphi kam thi. inkaa ek chota bhai bhi he jiskaa naam vishaal sharma he.
 rohit ne san 1999 main apane chachaa kii aay se ek cricket camp main khelnaa armbh kiya tha.us samay rohit ke coach dinesh laad the or unhone kaha tha ki tum apni vidhyalay ko badal kar swami vivekanand international skool main aa jaao kyonki laad vahiin par coach ke pad par karyrat the is kaaran rohit ko cricket khilne main zyada suvidha mil sake.
 us samay rohit ko us vidhyalay main jane kaa mauka nahin mil paaya tha or tab unhone chaatravrutti ke liye bhi maang kii thi. baad main rohit ne apane cricket karier kii shuruyaat ek of spinner ke taur par kii thi lekin baad main laad ne sharma ko salaah di kii tujhmen ballebaaj kii kaabiliyat zyada he isliye ek acha ballebaaj banane kaa prayaas karo, tab rohit aathven nambar par ballebaaji karte the or laad ne baad main inako opening karne ke liye bhejnaa shuru kiya. jaise hi rohit ne ballebaaji main mukhya kadam rakhaa or pehali baar opening kii us match main apana pehla shatak jadaa tha.
 rohit sharma ne apane list e cricket kii shuruyaat march 2005 main west jon kii taraf se khelte hue central jon ke khilaaf devdhar trophy main gwalior main kii thi. uske baad usee pratiyogita ke ek match main rohit ne shandaar ballebaaji kii or mahaj 123 gendon par jabardast 142 ran banaae yah match north jon ke khilaaf udaipur main khelaa gaya tha. is shatak se rohit ko kaaphi phayda hua.iske baad abu dhabi main bharat e kii taraf se khelte hue hue rohit ne shandaar pradarshan kiya or baad main champions trophy ke liye 30 sadsy team main chunaa gaya. haalanki antim sadsy team main rohit ko jagah nahin mil paayi thi iske baad inhone apane ranjai trophy shuruyaat kii or baad main en ke pi selv chalange trophy main bhi chune gaye.
 sharma ne list e cricket ke baad pratham shrenee cricket kii shuruyaat bharat e ke liye newjiland e ke khilaaf july 2006 main darwin main kii thi. inhone ranjai trophy karier kii shuruyaat mumbai cricket team ke liye 2006/07 main kii tha. us dauraan rohit ne gujarat team ke khilaaf 267 gendon par shandaar 205 ran banaae the. rohit ne final mukaable main bengal ke khilaaf ardhshtak se mumbai pratiyogita main bana rahaa.
 aktubar 2013 main ajit agarkar ne sanyas le liya tha or rohit indian premier lig main mumbai indians team ke captain ban gaye or ab tak sabase safal captain he. rohit ke lagaataar achche pradarshan ke kaaran 2013-14 ke sijan main mumbai team kaa captain niyukt kiya gaya.
 rohit sharma ko niyamit overon ke khel main 2007 main bhartiya cricket team ne ireland kaa daura kiya usamen shaamil kiya gaya tha. iske baad inhone apane ek divasiy antarrashtriya cricket karier kii shuruyaat belfast main ireland team ke khilaaf kii, haalanki us match main inako ballebaaji karne kaa mauka nahin mil paaya tha.
 lekin aakhirkaar rohit ne acha pradarshan karte hue 20 sitambar 2007 ko 2007 isisi vishwa tinti 20 main dakshin africa ke khilaaf jabardast 40 gendon par 50 ran banaae. or us match main jeet bhi mili thi jiske kaaran bharat pratiyogita ke semifinal main pahunchaa tha. us match main bhartiya team ne mahaj 61 ranon par 4 wicket kho die baad main captain mahendra singh dhoni ke saath milakar 85 kii bhagidaari kii or bharat kul 5 wicket khokar 153 ranon tak pahunch paaya tha. saath hi us match kaa main of da match bhi rohit ko chunaa gaya tha. baad main usee vishwa tinti 20 ke final mukaable main pakistan team ke khilaaf maatr 16 gendon par 30 ranon kii pari kheli thi.
 18 navambar 2007 ko rajasthan ke jaipur ke savai maansingh stadium par pakistan ke khilaaf rohit sharma ne apana pehla ek divasiy antarrashtriya cricket main ardhshtak lagaaya. or baad main 2007-08 kii kaamanwealth bank shrinkhalaa ke liye 16 sadsy team main chune gaye jo australia main hone vaali thi. vahaan us shrinkhalaa main inhone 33.57 kii ausat se kul 2 ardhshtakon kii madad se 235 ran banaae jisamen final mukaable main sidney main shandaar 66 ranon kii pari kheli. yah kaamanwealth shrinkhalaa rohit ke liye bahut acchhee rahi.
 haalanki, unki vanade ke pradarshan main baad main kuch kathinaaiyon kaa saamana karnaa padaa or uske madhyakram sthiti main suresh raina ne jagah le lee.
 disambar 2009 main inhone ranjai trophy ke ek match main tihara shatak lagaaya tha jiske kaaran chayankartaaon sochane par majaboor kar diya or phir baad main inako trikoniya shrinkhalaa ke liye bangladesh main vanade team main waapas bulaayaa gaya tha kyonki us samay sachin tendulkar ko aaraam diya gaya tha. haalanki, viraat kohli or suresh raina antim ekadash main inase pehle chayan kiya gaya tha, lekin unako bharat ke paanch maichon main se kisi main nahin khel paae the.
 farvari 2010 main rohit sharma ko bhartiya test team ke liye bulaayaa gaya tha kyonki us dauraan ve ve es lakshmana chot se jujh rahe the is kaaran sharma ko apana pehla test match khelnaa kaa mauka diya gaya. lekin baad main ballebaaj ke bajaay ballebaaj or wicketiper donon ke liye riddhimaan saaha ko shaamil kiya.
 rohit ne apana pehla vanade shatak 28 may 2010 ko zimbabwe cricket team ke khilaaf banaaya tha us match main inhone 114 ranon kii pari kheli thi. or baad main agle hi mukaable 30 may 2010 ko trikoniya shrinkhalaa main srilanka ke khilaaf ek or shatak laga diya tha us match main rohit ne naabad 110 ran banaae the.
 inako 2011 cricket vishwa cap main bhartiya team main jagah nahin di gai thi.
 lekin indian premier lig ke baad 2011 main westeindies daure ke liye inako team main chunaa gaya us samay team main kai diggajon ko aaraam diya tha jisamen sachin tendulkar, virendra sahvaag captain mahendra singh dhoni the jabaki gautam gambhir or yuvaraj singh donon choton se jujh rahe the. is kaaran tab us daure main suresh raina ko captaini saunpi gai thi. lekin rohit zyada kuch nahin kar paye or keval tii20 main 23 gendon par 26 ran bana sake the. haalanki us match main bharat ko jeet bhi mili thi.
 phir baad main vanade shrinkhalaa main rohit ne acchhee shuruyaat kii or pehle hi mukaable main acchhee ballebaaji karte hue naabad 75 gendon par 68 ranon kii pari kheli jisamen 4 chauke or 1 chakka bhi lagaaya or saath hi match kaa sarvocch khilaadi bhi chunaa gaya tha. teesraa vanade match jo ki sar vivian richards maidan par khelaa gaya tha us match main rohit sharma ne 91 gendon par umdaa ballebaaji karte hue 91 ran banaae the. us match main bharat ke 6 wicket maatr 92 ranon par gir gaye the baad main rohit sharma ne harbhajan singh ke saath milakar acchhee bhagidaari kii or bharat ko match jitaane main safal hue. raina kii captaini main us samay rohit ne jabardast pradarshan kiya or pehali baar vanade main main of da siries ke vijeta bane. inaki acchhee form aage chalati rahi or ek baar phir main of da siries bane lekin is baar bharat kii sarazmi par or wo bhi windies ke khilaaf. phir baad main rohit ko 2011â€“12 siries main shaamil kiya gaya.2013 kii champions trophy ke liye ek nayaa sheersh kram kaa ballebaaj dhundha gaya or vah tha shikhar dhawan is tarah bharat ko rohit sharma ke saath shikhar dhawan jaisaa khilaadi mila. or bharat ke in saalaami ballebaajon kii vajah se bharat 2013 kii champions trophy bhi jeet sakaa tha. rohit kii acchhee form jari rahi or phir 2013 main australia cricket team ko bharat bulaayi gayi, is shrinkhalaa main rohit ne ek match main 141 ran jaipur main banaaye the haalanki us match main out ho gaye the lekin ek anya match bangalore main 158 gendon par 209 banaakar bhartiya team kaa nayaa record banaaya saath hi match main akele rohit ne 16 chakke lagaakar australia ke shen watson ke lagaae 15 chhakkon kaa record bhi tod diya tha or vanade kii ek pari main kisi ballebaaj dwaara sarvaadhik chakke lagane kaa record bana diya.
 navambar 2013 main sachin tendulkar kii vidaai vaali shrinkhalaa main rohit ko khilne kaa mauka mila tha or inhone apana pehla match kolkata ke eden gardens maidan par westeindies ke khilaaf khelaa gaya tha or us match main 177 ran banaakar duusare sabase safal khilaadi ban gaye jinhone pehle test main shatak lagaaya. ab tak bharat ke kuch hi aise khilaadi he jinhone apane pehle test match shatak lagaaya jisamen rohit bhi shaamil he. ye aage badhate rahe or mumbai ke vankhede stadium par naabad 111 ran banaae or tisare bhartiya khilaadi bane jinhone lagaataar shuruaati donon test maichon main shatak lagaaya ho, isse purv 1996 main saurav ganguli ne england ke khilaaf or mohammad ajaharuddin ne 1984 main lagaataar do maichon main shatak thoke the.
 2010 main rohit sharma duniya ke aise pehle ballebaaj ban gaye jinhone ek divasiy antarrashtriya maichon main 250 se zyada ran banaae ho or saath hi do baar dohare shatak lagaae ho. inhone ek baar phir kolkata ke eden gardens par karnama kiya or srilanka team ke khilaaf 264 ranon kii pari kheli thi or puure cricket jagat ko dang kar diya tha. isse purv bharat ke hi virendra sahvaag kaa sarvaadhik 219 ranon kaa score tha.
 02 aktubar 2015 ko dakshin africa ke khilaaf tii20 match main echpisie cricket stadium, dharmashala, himachal pradesh main shandaar ballebaaji karte 106 ranon kii pari kheli thi iske saath hi rohit duusare bhartiya aise khilaadi ban gaye jinhone tinti-tinti cricket main shatak lagaaya ho, isse purv yah karnama suresh raina ke naam tha. iske saath hi rohit aise pehle bhartiya khilaadi ban gaye jinhone sabhi praroopon main shatak lagaaye ho. phir 11 aktubar daure kaa pehla vanade match khelaa gaya jisamen 133 gendon kaa saamana karte hue 150 ran banaae the haalanki vah match bharat africa ke 303 ranon kaa peechha karte hue haari thi. phir baad main ek anya shrinkhalaa jo australia main hui thi vahaan par rohit ne ek baar phir lagaataar do shatak lagaae or shrinkhalaa ke antim match main 99 ranon kii pari kheli thi. rohit vanade ke akele aise ballebaaj hai jinhone teen dohare shatak lagaae hai. unhone aakhri doharaa shatak 13 disambar 2017 ko srilanka ke khilaaf captain rahete hue banaaya.
 rohit sharma indian premier lig main safal khilaadiyon main se ek he or ye antim gend par chakke se jitaane main kaaphi kshamta rakhte he. ab tak inke naam ipel main ek shatak or ek tikdi bhi he. rohit sharma ne pehali baar 2008 ipel main 750,000 yues dollar ke liye deccan chargers ke liye hastakshar kiya tha. ye 2008 indian premier lig main sabase zyada ran banane vaale khilaadiyon main se ek the jinhone 36.72 kii ausat se kul 404 ran banaae the. is kaaran inako 2008 ipel main kuch maichon main orenj cap pahanane kaa mauka bhi mila tha.
 rohit sharma jab 2011 indian premier lig main riki ponting ne ipel se sanyas liya tha tab se mumbai indians team ke captain he or ipel ke sheersh teen captainon main gine jate he. rohit 2008 se 2010 tak deccan chargers ke liye khele the jabaki 2011 se ab tak mumbai indians ke liye khel rahe he jisamen do baar 2013 or 2015 main team ko vijeta bhi banaaya he.
 inke alaava rohit kii captaini main mumbai do baar champions lig tii20 bhi jeetne main kaamyaab rahaa he pehali baar 2011 tathaa duusari baar 2013 main.
 april 2015 main rohit sharma ne apni sports manager ritika sajdeh se sagaai kii thi or baad main 13 disambar 2015 ko donon ne shaadi kar lee.
