 bhand ek asur tha jo kaamdev kii bhasma se utpann hua tha. devi ambika ne uskaa vadh kiya. 
 bhagavan shankar ne jab kaamdev ko jalaayaa tha, tab uski bhasma vahiin padi rah gayi thi. ek din ganesh ne kautuhalvash us bhasma se purushaki akruti banaayi. thodi hi der main vah sajiv hokar kaamdev kii tarah sundar balak ban gaya. use dekh ganeshji ne use gale se laga liya or kaha ki ‘tum bhagavan shankar kii stuti karo.’ us balak ko shatarudriya kaa bhi upadesh kiya. uskaa naam aage chalakar bhandasur hua.
 bhand ne shriganeshji kii ajna kaa aksharshah paalan kiya. ghor tapasya se prasann hokar bhagavan shankar ne usase var maangane ko kaha. usne yah maanga ki ‘main devtaa aadi kisi praani se na maaraa jaaon.’ shiv ne use munhamaanga var de diya tathaa saath hi divya astr-shastr bhi diye. unhone use saath hajaar varsh kaa rajya bhi de diya. yah sab dekhakar brahmaji ne hi pehle use ‘bhand-bhand’ kaha tha. tabhi se uskaa naam ‘bhand’ pad gaya.
 bhandasur ke vardaan milane kii baat thodi hi der main sampoorn bhuwanon main fail gayi. daityon ke purohit shukracharya yah samachar paakar bhandasur ke paas aaye or may ke dwaara shonitpur ko phir se susajjit karakar vahaan bhandasur kaa abhishek kar diya. prarambh main bhandasur shiv ji archana karata or unke aadesh par chalata tha. uske anuyaayi daitya bhi dharm kaa anusaran karte the. is tarah saubhagyashaalee bhand kii sukh-samruddhi ke saath hajaar varsh dekhte-dekhte biit gayi. baad main vah maaya kii chapet main pad gaya. ab chaar patniyon se use santosh na tha. vah ek divya vaarangana ke moh main pad gaya. 
 isi bich devarshi naarad devataaon ke paas aaye or unhen samajhaayaa ki is kshanik aamod-pramod ko chhodkar ve apane bhavishya ko sunahalaa banaayen. unhone parashakti kii upasna kaa paraamarsh diya or uski vidhi bhi batala di. devataaon ne sheeghra hi unke aadesh kaa paalan kiya. idhar daityon ke purohit shukracharya bhandasur ke paas aaye or use saavdhan karte hue unhone kaha-'devtaa apni vijay ke liye himalay main parashakti kii upasna kar rahe hai. yadi parashakti ne unki sun lee to tum kahin ke na rah jaaoge. atah tum sheeghra hi devataaon kii puja main vighn daalo.
 bhandasur dal-bal ke saath devataaon par chadh aayaa. paramba ne apni sharan main aaye hue devataaon kii raksha ke liye jyoti kii ek alanghy diwaar khadi kar di. bhandasur yah dekhakar krodh se jal uthaa. usne daanavaastra chalaakar use tod daalaa parantu tatkshan hi vahaan punah alanghy diwaar khadi ho gayi. ab bhandasur ne vaiashastra se ise todaa kintu tatkshan bhandasur ne usee diwaar ko khadi dekha. todane main samay lagata tha, kintu diwaar khadi hone main samay nahin lagata tha. harkar bhandasur shonitpur laut aayaa.
 bhandasur laut to aayaa tha, kintu uski bhay se devataaon kii dasha dayaneey ho gayi thi. ve sochate the ki jis din diwaar nahin rahegi, us din hamalogon kaa batch saktaa kathin ho jaayga. ab kahin chhipakar nahin rahaa ja saktaa. ant main devataaon ne nirnay liya ki yaa to paramba kaa darshan karen yaa yaheen bhandasur ke haathon main maare jaayan.
 unhone ghor aradhana kii. paramba prakat ho gayin. unke addhbhut darshan paakar devtaa kritakruty ho gayi. paramba kaa swaroop-shringaar devi ke rup main tha. bramha ne yah dekhakar sochaa ki inkaa vivaah shankar se hi sambhav he.| itnaa sankalp karte hi bhagavan shankar kumaar banakar vahaan prakat ho gayi. devataaon ne unka aapas main vivaah kara diya or paramba ko us poor kii adhishwari bana diya.
 udhar bhandasur ne saare vishwa ko trast kar rakhaa tha. usne ahankaar main aakar apane janak shriganesh or shankaraji kii avhelnaa kii. parinaam swaroop bhandasur ke viruddh yuddh main ganesh ji ne bhi paramba sahyog diya. vishwa kii raksha ke liye lalithamba ne bhandasur ke saath yuddh kiya. yuddh main bhandasur ne 'pashand' kaa prayog kiya, tab paramba ne 'gayatri' ke dwaara uskaa nivaaran kiya. jab bhandasur ne 'smritinaash'-astr kaa prayog kiya, tab maan ne 'dhaaran' ke dwaara use nasht kiya. jab bhandasur ne 'yakshma' aadi rog rup astron kaa prayog kiya, tab paramba ne 'achyut, anant, govind' namrup mantron se uskaa nivaaran kiya. iske baad bhandasur ne hiranyaksh, hiranyakashiphu, ravan, kansa or mahisasur ko utpann kiya, tab lalithamba ne apni dason anguliyon ke nakh se varah, nrisingh, ram, krishna, durga aadi ko utpann kiya. yuddh ke antim bhaag main paramba ne bhandasur kaa uddhaar 'kameshwara-astr' se kiya.
