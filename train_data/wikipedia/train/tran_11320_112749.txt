 deep, deepak, deeva yaa diya vah paatr he jisamen soot kii baati or tel yaa ghi rakh kar jyoti prajvalit kii jaati he. paaramparik diya mitti kaa hota he lekin dhaatu ke diye bhi prachlan main hai. prachinkaal main iskaa prayog prakaash ke liye kiya jaataa tha par bijli ke avishkaar ke baad ab yah sajaavat kii vastu ke rup main adhik prayog hota he. haan dharmik va saamaajik anushthanon main iskaa mahatv abhi bhi bana hua he. yah panchtatwon main se ek agni kaa pratik mana jaataa he. deepak jalaane kaa ek mantra bhi he jiskaa uccharan sabhi shubh avasaron par kiya jaataa he. isamen kaha gaya he ki sundar or kalyankari, aarogy or sampada ko dene vaale he deep, shatru kii buddhi ke vinaash ke liye ham tumhen namaskara karte hai. vishisht avasaron par jab deepon ko pankti main rakh kar jalaayaa jaataa he tab ise deepamala kehete hai. aisa vishesh rup se deepawali ke din kiya jaataa hai. anya khushi ke avasaron jaise vivaah aadi par bhi deepamala kii jaati he.
 jyoti agni or ujaale kaa pratik deepak kitna puraatan he iske vishay main nishchit rup se kuch nahin kaha ja saktaa. gufaaon main bhi yah manushya ke saath tha. kuch badi andheri gufaaon main itani sundar chitrakaari milti he jise bina deepak ke bananaa sambhav nahin tha. bharat main diye kaa itihaas pramanik rup se 5000 varshon se bhi zyada purana hai jab ise muan-jo-dado main eenton ke gharon main jalaayaa jaataa tha. khudaayiyon main vahaan mitti ke pake deepak mili he. kamaron main diyon ke liye aale yaa taaq banaae gaye hai, latakaae jane vaale deep mili hai or avaagaman kii suvidha ke liye sadak ke donon ore ke gharon tathaa bhawanon ke bade dwaar par deep yojana bhi mili he. in dwaaron main deepon ko rakhane ke liye kamandaar nakkashiwale aalon kaa nirmaan kiya gaya tha.
 deepak bhartiya samskruti or jivan main is prakaar mila jula he ki iske naam par bhartiya shastreey sangeet main ek raag kaa naam deepak raag - rakhaa gaya he. kehete hai iske gane se deepak apane aap jalane lagate hai.
   k. ^ paanch tatv hai mitti, akaash, jal, agni or vaayu. kehete hai ki in paanch tatwon se hi sristi kaa nirmaan hua he. atah prayek hindu anushthan main panchtatwon kii upasthiti anivaary hoti he.
   kha. ^ dipamantra is prakaar he.shubhankaroti kalyanm aarogyan dhansampada.shatrubuddhi vinaashaay dipajyoti namastute..
