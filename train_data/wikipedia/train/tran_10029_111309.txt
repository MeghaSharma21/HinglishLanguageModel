 nexs 5 android oparating system se chalata google or alji electronics dwaara sah viksit ek smartphone he. nexs 4 kaa vaaris, ye upkaran google nexs shrunkhlaa kaa paanchvaan smartphone he jo ki ek android upabhokta upkarnon ke parivaar se he. ye upkaran google dwara bechaa jaataa he or ek mul upkaran nirmaataa saathi ke dwaara banaaya jaataa he. nexs 5 kaa anaavaran oktober 2013 ko hua tha or ye kaale or safed rangon main us din google play par online kareed ke liye kuch hi deshon main mil rahaa tha.
 nexs 5 kaa hardware alji ke ji-2 jaisaa he, jisame snappedragan 800 ke system-on-chip ke saath ek 4.95-inch kaa 1080pi disple he. nexs 5 pehla upkaran he, jisamen android kaa 4.4 sanskaran aayaa he.
 nexs 5 kaa bahari hissaa policerbanet shell se bana hua he jo kii naye nexs 7 ke jaisaa he or apane se pehle aayen huye nexs 4 se alag he jo glass se bana hua tha. ye do alag alag rangon main miltaa he, kaale or safed.
 iskaa hardware al ji ke ji-2 jaisaa he. isame 2.26 gigahretaz kaa quad-kor snappedragan 800 kaa procesar he, jiske saath 2 jibi kii ram, 16 yaa 32 jibi kii internal storage or 2300 em e ech kii bydaree aati he. nexs 5, 4.95-inch 445 pipii 1080pi ayipias kaa upyog karata he or isame ek 8-megapikshel kaa rier-fecing cameraa he, jisame optical image stabilizeshan bhi maujuud he. nexs 5 eltii network ko saport karata he, jahaan yah uplabdh hota he, jo ki is se pehale kaa nexs 4 anadhikarik rup se karata tha or jise aupchaarik rup se manjuuri nahin di gayi thi.
 nexs 5 do prakaar ke aate hai. ek uttari america ke liye vishisht he or doosraa, duniya ke liye banaaya gaya he . in dono verient ke bich antar sirf samarthit cellular aavriti band main he.
 apane purvavartiyon kii tarah, nexs 5 main ek micro SD card slot nahin he. isame ek multi-colored alidi notification lite he. nexs 5 ke nichle chor par do grills upasthit he. jisame se ek grills sapikar or dusri grills microphone he.
 ullekhneey naye hardware main do nae sanyukt sensor; ek kadam detector or ek kadam counter maujuud he. ye naye sensor aplicationas ko aasaani se kadam trek karne kii anumati detii he, jab phone kaa upyogkarta chal rahaa ho, bhaag rahaa ho, yaa seedhi chadh rahaa ho. donon sensor kam bijli kii khapat ke liye hardware main karyanvit kar rahe hai.
 nexs 5 sabase pehela android upkaran he, jisame android 4.4 "kitket" he, jo kii ek tazaa interphes he, jiske saath behatar pradarshan, behatar nfsi saport he. isame ek naye "ech di aar+" camera shooting mod ke saath netive printing kaaryashiltaa he. jiske saath screen recording utility or nayi or sudhari hui kaaryashiltaa he.
 ye upkaran google home ke saath bechaa jaataa he, jo kii ek redizind home screen he. jisaki sahayata se upyogkarta jaldi se google home par pahuch jate hai. isaki madad se turant hi aap aawaaj khoj kar sakate hai. stock home screen kii jaise ye google home android kaa hissaa or google kii search aplication kaa hissaa he.
 hangouts, jo kii ab text messaging ko bhi saport karata he, ab difoult text messaging aplication he.
 disambar 2013 main nexs 5 ko android 4.4.1 kii apadet milani shuru hui, jo kii auto focus, safedi kaa santulan, ech di aar+ or anya camere kii dikkate sahi kar rahi thi or is apadet ne camere kii anya samasyao ko bhi sahi kar diya tha. is apadet ne kuch aplications main kam wolum ke mudde ko bhi sahi kar diya tha. android kii 4.4.2 kii apadet thode dino baad aana shuru ho gayi, jisane anya bag fixs or suraksha ke sudhaar sahi kiye.
 nexs 5 shuru main 16 jibi or 32 jibi ke sanskarnon main 31 oktober 2013 ko google play store par aadesh dene ke liye jari kiya gaya tha. disambar 2013 main nexs 5 kaa ek sanshodhit sanskaran uplabdh kiya gaya, jisamen bada spikar or microphone chhed the jiske falswaroop tej aawaaj aaye or isme behatar tarah se lage huye batan or sim card trey thi. ye nayaa or behtareen sanskaran disple kii sahansheeltaa bhi badhata he, jisaki vajah se iske tuutane kaa khatra kam ho jaataa he. is sanshodhit sanskaran kii batch sankhya 311ke he, jabaki puraane vaale sanskaran kii batch sankhya 310ke thi.
 seenet ne nexs 5 ko 5 main se 4 kii reating di or disambar 2013 main apane seenet ke 100 leaderboard par sabase sarvshereshth tech product ghoshit kar diya. kul milakar iske "majboot pradarshan, haai-and spekes or ati kifayati mulya" kii prashansa kii gayi he. jabaki isaki kamia, isaki mandak screen or iskaa camera he, jo kii android 4.4.1 kii apadet ke baad sahi ho gaya he.
 nexs 5 kaa front vyuu
 nexs 5
