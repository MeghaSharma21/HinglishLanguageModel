 anuraag 1972 main nirmit ek hindi film he jiske nirmaataa va nirdeshak shakti samant hai. yah film mausami chatarji kii pehali hindi film thi. is film 1973 kaa filmafere sarvshereshth film puraskaar pradaan kiya gaya. is film main rajesh khanna ek chote se role main aaye hai.
 rajesh, jo ek amir gharaane kaa ladkaa he or mumbai main apane mata-pita ke saath rahata he, ek din samudr tat par saiyr kar rahaa tha ki uski bhent shivani naam kii ek andhi ladki se hoti he or shivani ko dekhte hi rajesh ko pyaar ho jaataa he. shivani ek ashram main rahati he or ashram ke paas hi rah rahe ek bachche chandan se uski dosti ho jaati he. chandan cancer se peedit he. rajesh apane mata-pita se shivani se shaadi karne kii baat chedhta he to uski maan to raji ho jaati he lekin uske pita seth ameerchand nahin maanate hai. seth ameerchand ke dost raay sahab, jo ki chandan ke dada bhi hai, shivani kii ankhen dikhwane kii peshkash karte hai or seth ameerchand se kehete hai ki agar shivani kii ankhen thik ho jaati hai tab rajesh kaa vivaah uske saath kar den. doctor shivani kii ankhen dekhakar kahata he ki yadi koi apni ankhen shivani ko daan de de to shivani thik ho sakati he. marane se pehle chandan yah ichha zaahir karata he ki marane ke baad uski ankhen shivani ko de di jaayen or is prakaar jivan main pehali baar shivani sab kuch dekh paati he or uske tathaa rajesh ke vivaah kaa rasta bhi saafe ho jaataa he.
 is film ke sangeetkaar this. di. burman the or geetkaar anand bakshi the.
 anuraag internet movie database par 
