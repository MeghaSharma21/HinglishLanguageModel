 hanamkonda ek aitihaasik nagar jo telugana ke warangal zile main sthit he.hanamkonda main kakatiya nareshon ke samay kaa bana hua mandir he jo dakshin bharat ke sarvotkrisht mandiron main pariganit kiya jaataa he.hanamkonda ke mandir kii sthapana maharaj ganpati ne kii thi.hanamkonda kaa ullekh pratapacharitra naamak granth main hua he.chalukya kaaleen mandiron kii bhanti hi iskaa aadhaar tarakaar he or isamen surya, vishnu tathaa shiv ke teen devalayas he.hanamkonda ke devalayon main murtiyan nahin hai, kintu kate hue pattharon kii jaaliyon main in devataaon kii murtiyan nirmit hai.hanamkonda ke mandir ke saamne kaale pathar se bana hua nandi sthit he.hanamkonda ke mandir main lage ek telegu-kannada ke abhilekh se gyaat hota he ki iskaa nirmaan 1164 i. main hua tha.is abhilekh main kakatiya naresh ganpati kii vanshavali tathaa tatkaaleen ghatnaon kaa vivaran he.
