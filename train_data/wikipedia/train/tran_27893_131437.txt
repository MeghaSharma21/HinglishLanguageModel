 islam ek akeshwarwadi dharm he, jo iske anuyaayiyon ke anusaar, allaah ke antim rasul or nabi, mohammad dwaara manushyon tak pahunchaai gai antim ishwariya pustak koran kii shiksha par aadhaarit he. quran arabi bhashaa main rachi gai or isi bhashaa main vishwa kii kul jansankhya ke 25% hisse, yani lagbhag 1.6 se 1.8 arab logon, dwaara padhi jaati he; inamen se lagbhag 20 se 30 karod logon kii yah maatrubhaasha he. hazrat mohammad sahab ke munh se kathith hokar likhi jane vaali pustak or pustak kaa paalan karne ke nirdesh pradaan karne vaali sharia hi do aise sansaadhan hai jo islam kii jaankaree strot ko sahi qaraar diye jate hai.
 islamic dharm ke pramukh mat yah hai:
 musalmaan ek hi ishwar ko maanate hai, jise ve allaah kehete hai. akeshwarwad ko arabi main tauhid kehete hai, jo shabd vaahid se aata he jiskaa arth he ek. islam main ishwar ko maanav kii samaj se pare mana jaataa he. musalamaanon se ishvar kii kalpana karne ke bajaay uski prarthana or jai-jayakaar karne ko kaha gaya he. musalamaanon ke anusaar ishwar adwitiya he - uske jaisaa or koi nahin. islam main ishwar kii ek vilakshan avadharana par bal diya gaya he or yah bhi mana jaataa ki uskaa sampoorn vivaran karnaa manushya se pare he. kaho: 
 na use kisi ne janaa or na hi wo kisi kaa janak he.evam us jaisaa koi or nahin he.”
 islam ke anusaar ishwar ne dharti par manushya ke maargdarshan ke liye samay samay par kisi vyakti ko apana doot banaaya. lagbhag sansaar me 124,000 nabi ek khuda ko poojane kaa sandesh dene ke liye bheje gayi the. yah doot bhi inso main se hote the or ishwar kii ore logon ko bulaate the. ishwar in duuton se vibhinn roopon se sampark rakhata tha. in ko islam main nabi kehete hai. jin nabiyon ko ishwar ne swayan, shaastra yaa dharm pustaken pradaan kin unhen rasul kehete hai. mohammad sahab bhi isi kadi kaa bhaag the. unako jo dharmik pustak pradaan kii gayi uskaa naam quran he. quran main allaah ke 25 anya nabiyon kaa varnan he. swayan quran ke anusaar ishwar ne in nabiyon ke alaava dharti par or bhi kai nabi bheje hai jinka varnan quran main nahin he.
 sabhi musalmaan ishwar dwaara bheje gayi sabhi nabiyon kii vaidhata sweekaar karte hai or musalmaan, mohammad ko ishwar kaa antim nabi maanate hai. ahmadiyya samudaay mohammad sahab ko antim nabi nahin maanata tathaapi swayan ko islam kaa anuyaayi kahata he or sanyukt raashtra dwaara sweekaara bhi jaataa he haalanki kai islamic rashtron main use muslim maananaa pratibandhit he. bharat ke ucchtam nyaayalay ke anusaar unako bharat main musalmaan mana jaataa he.
 musalamaanon ke liye allaah dwaara rasulon ko pradaan kii gayi sabhi dharmik pustaken vaid hai. musalamanon ke anusaar quran ishwar dwaara manushya ko pradaan kii gayi antim dharmik pustak he. quran main chaar or pustakon kii charchaa he:
 musalmaan yah maanate hai ki isaayiyon or yahudiyon ne apni pustakon ke sandeshon main badlaav kar diye hai. ve in chaaron ke alaava anya dharmik pustakon kaa ishwariya hone kii sambhaavna se manaa nahin karte hai.
 musalmaan devdooton ke astitv ko maanate hai. unke anusaar devdoot swayan koi vivek nahin rakhte or ishwar kii ajna kaa yatharoop paalan hi karte hai. vah keval roshni se baniin hooi amoort or nirdosh akritiyaan hai jo ki na purush hai na stri, balki manushya se har drushti se alag hai. haalanki devdoot agananeey hai, par kuch devdoot quran main prabhaav rakhte hai:
 madhya asia ke anya dharmon ke samaan islam main bhi brahmad kaa ant pralay ke din dwaara mana jaataa he. iske anusaar ishwar ek din sansar ko samaapt karegaa. yah din kab aayegaa isaki sahi jaankaree keval ishwar ko hi he. islam ke anusaar sabhi mrit logon ko us din punerjeevit kiya jayega or allaah ke aadeshaanusaar apana jivan vyateet karne waalon ko swarg bheja jayega or uskaa aadesh na manaane waalon ko nark main jalaayaa jayega.
 musalmaan bhagya ko maanate hai. bhagya kaa arth inke liye yah he ki ishwar beete hue samay, vartmaan or bhavishya ke bare main sab jaanata he. koi bhi ghatana uski anumati ke bina nahin ho sakati he. manushya ko apni ichha se jeene kii swatantrata to he par isaki anumati bhi ishwar hi ke dwaara use di gayi he. islam ke anusaar manushya apane kukarmon ke liye swayan uttardaai isliye he kyonki unhen karne yaa na karne kaa nirnay ishwar manushya ko swayan hi lene detaa he. uske kukarmon kaa bhi purv gyaan ishwar ko hota he.
 islam ke do pramukh varg hai, shiya or sunni. donon ke apane apane islamic niyam hai lekin aadharbhoot siddhanth milte-julate hai. bahut se sunni, shiyaon ko purnat: musalmaan nahin maanate. sunni islam main har musalmaan ke 5 aavashyak kartavya hote hai jinhen islam ke 5 stambh bhi kaha jaataa he. shiya islam main thode alag siddhanton ko stambh kaha jaataa he. sunni islam ke 5 stambh hai-
  arabi:لا اله الا الله محمد رسول اللهlipyaantar : laa elaha illallaah mohammad rasul allaah hindi: allaah ke sivaa or koi parameshwar nahin he or mohammad allaah ke rasul hai.
 is ghoshnaa se har musalmaan ishwar kii akeshwarvadita or mohammad ke rasul hone ke apane vishwaas kii gavaahi detaa he. yah islam kaa sabase pramukh siddhant he. har musalmaan ke liye anivaary he ki vah ise sweekaare
 musalamaanon ke liye islam jivan ke har pahalu par apana prabhaav rakhata he. islamic siddhanth musalamaanon ke gharelu jivan, unke rajnatik yaa aarthik jivan, musalmaan rajyon kii videsh niti ityadi par prabhaav daalate hai. sharia us samucchy niti ko kehete hai jo islamic kanoonee paramparaon or islamic vyaktigat or naitik aacharnon par aadhaarit hoti he. sharia kii niti ko neenv bana kar nyaayashastra ke adhyyan ko fiqah kehete hai. fiqah ke maamle main islamic vidwaanon kii alag alag vyakhyaaon ke kaaran islam main nyaayashastra kai bhaagon main bat gaya or kai alag alag nyaayashastra se sambandhit vichaardhaaron kaa janm hua. inhen panth kehete hai. sunni islam main pramukh panth hai-
 adhiktar musalamaanon kaa maananaa he ki chaaron panth aadharbhoot rup se sahi hai or inamen jo matbhed hai vah nyaayashastra kii baarik vyakhyaaon ko lekar he.
 mohammad paigambar ko makka kii pahadiyon main param gyaan 610 ke aasapaas praapt hua. jab unhone upadesh dena aarambh kiya tab makka ke samrudh logon ne ise apni saamaajik or dharmik vyavastha par khatra samajha or unka virodh kiya. ant main 622 main unhen apane anuyaayiyon ke saath makka se madina ke liye kooch karnaa padaa. is yatra ko hijra kaha jaataa he or yaheen se islamic calendar kii shuruyaat hoti he. madina ke logon kii zindagi aapasi ladaayeeyon se pareshaan si thi or hazrat mohammad sahab ke sandeshon ne unhen vahaan bahut lokapriy bana diya. 630 main hazrat mohammad sahab ne apane anuyaayiyon ke saath ek sandhi kaa ulanghan hone ke kaaran makka par chadhaai kar di. makkavsiyon ne aatmasamarpan karke islam kabool kar liya. makka main sthit kaaba ko islam kaa pavitra sthal ghoshit kar diya gaya. 632 main paigambar mohammad sahab kaa dehanth ho gaya. par unki mrityu tak islam ke prabhaav se arab ke saare kabeeley ek raajnneetik or saamaajik sabhyataa kaa hissaa ban gayi the. is ke baad islam main khilaafat kaa daur shuru hua.
 mohammad ke sasur abu bakr siddiq musalamaanon ke pehle khalipha 632 main banaaye gayi. kai pramukh musalamaanon ne mil ke unka khalipha hona sweekaar kiya. sunni musalamaanon ke anusaar abu bakr siddiq kii khilaafat ke sambandh main koi vivaad nahin hua apitu sabhi ne unhe khalifaa swikaar kar liya tha, sunni manytaaon ke anusaar hazrat mohammad sahab ne swayan apane swargvaas se purv hi abu bakr siddiq ko apane sthaan par imamat karne kaa kaary bhaar dekar abu bakr siddiq ke khalifaa hone kaa kaa sanket de diya tha san 632 main muhammd sahab ne apane aakhri haj main khumm sarovar ke nikat apane saathiyon ko sambodhit kiya tha. shiya vishwaas ke anusaar is kitaab main unhone apane damaad ali ko apana vaaris banaaya tha. sunni is ghatana ko hazrat ali kii prashansa maatr maanate he or vishwaas rakhte hai ki unhone hazarat ali ko caliph niyukt nahin kiya. isi baat ko lekar dono pakshon main matbhed shuru hota he.
 haj ke baad mohammad sahab biimaar rahane lage. unhone sabhi bade sahaabiyon ko bula kar kaha ki mujhe kalam daavaat de do ki main tumko esa navishta likh don ki tum bhatko nahin to umr ne kaha ki ye hijayaan kah rahe he or nahin dene diya . shiya itihaas ke anusaar jab pigambar sahab kii mrityu kaa samachar mila to bhi ye waapas na aakar sakipha main sabha karne lage ki ab kya karnaa chaiye. jis samay hazarat mohammad kii mrityu hui, ali or unke kuch or mitra mohammad sahab ko dafanaane main lage the, abu baqar madina main jaakar kilaafat ke liye vimarsh kar rahe the. madina ke kai log abu bakar ko khalipha banane par sahamat ho gayi. dhyaan rahe ki mohammad sahib evam ali ke kabeeley vaale yani bani hashim ali ko hi khalipha bananaa chaahate the. par islam ke ab tak ke sabase bade samrajya ke vaaris ke liye musalamaanon main ekajutata nahin rahi. kai logon ke anusaar ali, jo mohammad sahab ke chachere bhai the or damaad bhi hi mohammad sahab ke asli vaaris the. parantu abu baqar pehle khalipha banaaye gayi or unke marane ke baad umr ko caliph banaaya gaya. isse ali ke samarthak logon main or bhi rosh failaa parantu ali musalamaanon kii bhalaai ke liye chup rahe.parantu shiya muslim ke anusaar mohammad ke chachaa jaad bhai, ali, jin kaa musalmaan bahut aadar karte the ne abu bakr ko khalipha maanane se inkaar kar diya. lekin yah vivaad islam kii tabaahi ko rokne ke liye vastav main hazarat ali kii sujh bujh ke kaaran tal gaya abu bakr ke kaarykaal main purvi roman samrajya or irani samrajya se musalmaan phujon kii ladaai hooi. yah yuddh mohammad ke jamaane se chali aa rahi dushmani kaa hissaa the. abu bakr ke baad umr bin khattab ko 634 main khalipha banaaya gaya. unke kaarykaal main islamic samrajya bahut tezi se failaa or sampurna irani samrajya or do tihaai purvi roman samrajya par musalamaanon ne kabaja kar liya. puure samrajya ko vibhinn pradeshon main baat diya gaya or or har pradesh kaa ek rajyapal niyukt kar diya gaya jo kii khalipha kaa adheen hota tha.
 umr bin khattab ke baad usmaan bin afphan 644 main khalipha bane. yah bhi mohammad ke pramukh saathiyon main se the. usmaan bin afphan par unke virodhiyon ne ye aarope lagane shuru kiye ki wo pakshpaat se niyuktiyaan karte hai or ki ali hi khalipha hone ke sahi hakdaar hai. tabhi misr main vidroh kii bhaavana jaagane lagi or vahaan se 1000 logon kaa ek sashastr samooh islamic samrajya kii rajdhani madina aa gaya. us samay tak sabhi khalipha aam logon kii tarah hi rahete the. is liye yah samooh 656 main usmaan kii hatya karne main safal ho gaya. kuch pramukh musalamaanon ne ab ali ko khalipha sweenkar kar liya lekin kuch pramukh musalamaanon kaa dal ali ke khilaaf bhi ho gaya. in musalamaanon kaa maananaa tha kii jabatak usmaan ke hatyaron ko sazaa nahin milti ali kaa khalipha bananaa sahi nahin he. yah islam kaa pehla grihayuddh tha. shuru main is dal ke ek hisse kii aguai aaysha, jo kii mohammad kii patni thi, kar rahi thim. ali or ashya kii senaaon ke bich main jang hooi jise jang-e-jamal kehete hai. is jang main ali kii sena vijay hooi. ab syria ke rajyapal muavia ne vidroh kaa bigul bajaayaa. muavia usmaan ke rishtedaar bhi the muavia kii sena or ali kii sena ke bich main jang hooi par koi parinaam nahin niklaa. ali ne samrajya main faili ashaanti par kaabo paane ke liye rajdhani madina se kufa main pehle hi badal di thi. muavia kii senaain ab puure islamic samrajya main fail gayin or jald hi kufa ke pradesh ke sivaaye saare samrajya par muavia kaa kabja ho gaya. tabhi ek kattarpanthi ne 661 main ali kii hatya kar di.
 ali ke baad haalanki muavia khalipha ban gayi lekin musalamaanon kaa ek varg rah gaya jiskaa maananaa tha ki musalamaanon kaa khalipha mohammad ke parivaar kaa hi ho saktaa he. unka maananaa tha ki yah khalipha swayan bhagwaan ke dwaara aadhyatmik maargdarshan paata he. inke anusaar ali pehle imaam the. yah varg shiya varg ke naam se prasiddh hua. baaki musalmaan, jo kii yah nahin maanate hai ki mohammad kaa parivarajan hi khalipha ho saktaa he, sunni kahalaaye. sunni pehle chaaron khalifaaon ko rashidoon khalipha kehete hai jiskaa arth he sahi maarg pe chalane vaale khalipha.
 muavia ke khalipha banane ke baad khilaafat vanshanugat ho gayi. isse umayyad kilaafat kaa aarambh hua. shiya itihaas kaaron ke anusaar muavia k bete yajid ne khilaafat praapt karte hi islam kii nitio ke viruddh kaary karnaa shuru kar diya, uske krity se dharmik musalmaan asahaj sthiti main aa gaye, ab yajid ko aayshyaktaa thi kii apni galat nitio ko aise vyakti se manyata dilaa de jis par sabhi muslmaan bharosa karte ho, is kaam ke liye yajid ne hazarat mohammad ke navaase, hazarat ali alaihis salaam or hazarat mohammad kii iklauti putree fatima ke putr hazarat hossain se apni khilaafat par manjuuri kerani chaahi parantu hazarat hossain ne uske islam kii nitio ke viruddh kaary karne ke kaaran apni manjuuri dene se manaa kar diya, hazarat hossain ke manaa karne par yajid kii phujon ne hazarat hossain or unke 72 saathiyo par pani band kar diya or badi hi bedardi ke saath unka qatl karke unke ghar waalo ko bandhak bana liya, kaii sunni itihaas kaaron ne bhi apni pustakon main yajid ko hossain ke qatl kaa zimmedaar mana he parantu ye sabhi shiya itihaas kaaron se prerit the yaa inke gyaan kaa asal kendra shiyaon kii gadi gayi banu umayya ke viruddh juthi kahaniyaan he. sunni mat ke bade vidhwano imam ahamed bin hambl, imam gajali vagairah ne yajid ko qatle hossain karne kaa zimmedaar nahin mana he. is jang main hossain ko shahadat prapti ho gayi. shiya log 10 muharram ke din isi kaa shok manaate hai.
 ummyad vansh 70 saal tak satta main rahaa or is dauraan uttari africa, dakshin europe, sindh or madhya asia ke kai hisson par unka kabza ho gaya. ummyad vansh ke baad abbasi vansh 750 main satta main aayaa. shiya or ajami musalamaanon ne abbasiyon ko ummyad vansh ke khilaaf vidroh karne main bahut sahaayta kii. ummyad vansh kii ek shakha dakshin spain or kuch or kshetron par simat kar rah gayi. keval ek islamic samrajya kii dharna ab samaapt hone lagi.
 abbasiyon ke raaj main islam kaa swarna yug shuru hua. abbasi khalipha gyaan ko bahut mahatva dete the. muslim duniya bahut tezi se vishav main gyaan kendra banane lagi. kai vidwaanon ne pracheen yunan, bharat, china or farsi sabhaytaaon kii sahitya, darshanashasre, vigyaan, ganit ityadi se sambandhit pustakon kaa adhyayan kiya or unka arabi main anuwaad kiya. visheshgyon kaa maananaa he ki is ke kaaran bahut bada gyaanakosh itihaas ke pannon main khone se rah gaya. muslim vidwaanon ne sirf anuwaad hi nahin kiya. unhone in sabhi vishyon main apni chhap bhi chodi.
 chikitsa vigyaan main sharir rachana or rogon se sambandhit kai nai khojein bharat huin jaise ki khasra or chechak ke bich main jo fark he use samajha gaya. ibane seenaa ne chikitsa vigyaan se sambandhit kai pustaken likhin jo ki aage ja kar aadhunik chikitsa vigyaan kaa aadhaar baniin. is liye ibane seenaa ko aadhunik chikitsa kaa pita bhi kaha jaataa he. isi tarah se al haitham ko prakaashiki vigyaan kaa pita or abu musa jabir ko rasayan shaastra kaa pita bhi kaha jaataa he. al khwarizmi kii kitaab kitaab-al-jabar-val-muqaabala se hi bijganit ko uskaa angreji naam mila. al khwarizmi ko bijganit kii pita kaha jaataa he.
 islamic darshanashastra main pracheen unani sabhayta ke darshanashasre ko islamic rang se viksit kiya gaya. ibane seenaa ne navaplatowad, arastuvaad or islamic dharamshastra ko jod kar siddhanton kii ek nai pranali kii rachana kii. isse darshanashasre main ek nai lahar paidaa hooi jise ibnasinavad kehete hai. isi tarah iban rashud ne arestu ke siddhanton ko islamic siddhanton se jod kar ibnarashuwad ko janm diya. dwandvvaad kii madad se islamic dharamshastra kaa adhyayan karne kii kala ko viksit kiya gaya. ise kalam kehete hai. mohammad sahab ke uddhran, gatividhiyaan ityadi ke matlab khojna or unase kanoon bananaa swayan ek vishay ban gaya. sunni islam main isse vidwaanon ke bich matbhed hua or sunni islam kanoonee maamalon main 4 hisson main bat gaya.
 rajnatik taur par abbasi samrajya dhire dhire kamazor padataa gaya. africa main kai muslim pradeshon ne 850 tak apane aap ko lagbhag swatantra kar liya. iran main bhi yahi haal ho gaya. sirf kehane ko yah pradesh abbasiyon ke adheen the. mahmud gazani ne apane aap ko to sultan bhi ghoshit kar diya. saljuk turakon ne abbasiyon kii sena shakti nasht karne main ahm bhoomika nibhaai. unhone madhya asia or iran ke kai pradeshon par raaj kiya. haalanki yah sabhi rajya aapas main yuddh bhi karte the par ek hi islamic samskruti hone ke kaaran aam logon main buniyadi sampark abhi bhi nahin tutaa tha. is kaa krishivigyaan par bahut asar padaa. kai fasalon ko nai jagah le jaakar boyaa gaya. yah muslim krishi kranti kehalaati he.
 fatimid vansh jo ki shiya tha ne uttari africa ke kuch hisson par kabza kar ke apni swatantra khilaafat kii sthapana kii. misr main gulam sainikon se bane mamlook vansh ne 1250 main satta hasil kar lee. mongolon ne jab 1258 main abbasiyon ko baghdad main haraa diya tab abbasi khalipha ek naam nihad hasti kii tarah misr ke mamlook samrajya kii sharan main chale gayi. asia main mongolon ne kai samrajyon par kabza kar liya or boddha dharm chhod kar islam kabool kar liya. muslim samrajyon or isaaiyon ke bich main bhi ab takaraav badhane laga. ayubid vansh ke saladin ne 1187 main jerushlaim ko, jo pehali salebi jang main isaaiyon ke paas aa gaya tha, waapas jeet liya. 13veen or 14veen sadi se osmani samrajya kaa asar badhane laga. usne dakshini or purvi europe ke kai pradeshon ko or uttari africa ko apana adheen kar liya. khilaafat ab vaid rup se osmani vansh kii hone lagi. iran main shiya safavi vansh or bharat main dilli sultaanon or baad main mogul samrajya kii hukumat ho gayi.
 naveen sadi se hi islam main ab ek dharmik rahasyavaad kii bhaavana kaa vikaas hone laga tha jise sufi mat kehete hai. gajali ne sufi mat ke pash main or darshanashastra kii nirarthakta ke bare main kuch aise tark diye the ki darshanashastra kaa jor kam hone laga. sufi kaavyatmakataa kii pranali kaa ab janm hua. rumi kii masanvi is kaa pramukh udhaaharan he. sufiyon ke kaaran kai musalmaan dharm kii ore waapas aakarshith hone lage. anya dharmon ke kai logon ne bhi islam kabool kar liya. bharat or indonesia main sufiyon kaa bahut prabhaav hua. moinuddin chishti, baba farid, nizamudin jaise bhartiya sufi sant isi kadi kaa hissaa the.
 1924 main turki ke pehle pratham vishwayuddh main haar ke baad osmani samrajya samaapt ho gaya or khilaafat kaa ant ho gaya. musalmaanon ke anya deshon main pravaas ke kaaran europe or america main bhi islam fail gaya he. arab daishon main tel ke utpaadan ke kaaran unki arthvyavastha bahut tezi se sudhar gayi. 19veen or 20veen sadi main islam main kai punarjagran andolan hue. in main se salfi or devbandi mukhya hai. ek pashchim virdohi bhaavana kaa bhi vikaas hua jisase kuch musalmaan kattarpanth kii taraf aakarshith hone lage.
 vishwa main aaj lagbhag 1.3 arab se 1.8 arab musalmaan hai. inmen se lagbhag 85% sunni or lagbhag 15% shiya hai. sunni or shiya ke atirikt islam main kuch anya varg bhi hai parantu in kaa prabhaav bahut kam he. sabase adhik musalmaan dakshin purv asia or dakshin asia ke deshon main rahete hai. madhya purv, africa or europe main bhi musalamaanon ke bahut samudaay rahete hai. vishwa main lagbhag 48 desh aise hai jahaan musalmaan bahumat main hai. vishwa main kai desh aise bhi hai jahaan kii musalmaan jansankhya ke bare main koi vishwasaneey jaankaree uplabdh nahin he. 
 musalamaanon ke upasnasthal ko masjid kehete hai. masjid islam main keval ishwar kii prarthana kaa hi centre nahin hota he balkee yahan par muslim samudaay ke log vichaaron kaa aadan pradaan or adhyayan bhi karte hai. masjidon main aksar islamic vaastukala ke kai adbhut udhaaharan dekhne ko milte hai. vishwa kii sabase badi masjid makka kii masjid al haram he. musalamaanon kaa pavitra sthal kaaba isi masjid main he. madina kii masjid al nabavi or jerushlaim kii masjid e aqasaa bhi islam main mahatvapurn hai.
 musalamaanon kaa paariwarik or saamaajik jivan islamic kanoonon or islamic prathaon se prabhavit hota he. vivaah ek prakaar kaa kanoonee or saamaajik anubandh hota he jisaki vaidhata keval purush or stri kii marzi or 2 gavaahon se nirdhaarit hoti he . islamic kanoon striyon or purushon ko viraasat main aadha hissaa detaa he. striyon kaa hissaa purushon kii tulana main aadha hota he.
 islam ke do mahatvapurn tyohaar id ul fitar or id-ul-azha hai. ramadan kaa maheenaa bahut pavitra samajha jaataa he. apni islamic pahchaan dikhaane ke liye musalmaan apane bacchon kaa naam aksar arabi bhashaa se lete hai. isi kaaran vah dadhi bhi rakhte hai. islam main kapade pahante samay lajja rakhane par bahut jor diya gaya he. isaliye adhiktar striyaan burka pahenti hai or kuch striyaan nakaab bhi pahenti hai.
 anya dharmon se islam kaa sampark samay or paristhti se prabhavit rahaa he. yah sampark mohammad ke samay se hi shuru ho gaya tha. us samay islam ke alaava arab main 3 paramparaon ke maanane vaale the. ek to arab kaa purana dharm tha jisaki vaidhata islam ne nahin sweekaar kii. iskaa kaaran tha ki vah dharm ishwar kii ekta ko nahin maanata tha jo ki islam ke mul siddhanton ke viruddh tha. isai dharm or yahudee dharm ko islam ne vaid to sweenkar kar liya par islam ke anusaar in dharmon ke anuyaayiyon or pujaariyon ne inamen badlaav kar diye the. muhammd ne apane makka se madina pahunchane ke baad vahaan ke yahudiyon ke saath ek sandhi kari jisamen yahudiyon kii dharmik or saanskrithik swaittata ko sweenkara gaya. arab bahudevvaadiyon ke saath bhi ek sandhi hooi jise hudaiba kii sulah kehete hai.
 mohammad ke baad se aksar rajnatik kaaran anya dharmon kii or islam kaa vyavhaar nirdhaarit karte aaye hai. jab rashidoon khalifaaon ne arab se baahar kadam rakhaa to unka saamana parsi dharm se hua. usko bhi vaid sweenkar kar liya gaya. in sabhi dharmon ke anuyaayiyon ko dhimmi kaha gaya. musalmaan khalifaaon ko inhen ek shulk dena hota tha jise jizya yaa jajia kehete hai. iske badale rajya unhen haani na pahunchane or suraksha dene kaa vaada karata tha. ummayadon ke kaarykaal main islam kabool karne vaale ko aksar hatotsahit kiya jaataa tha. iskaa kaaran tha ki kai log keval rajnatik or aarthik laabhon ke liye hi islam kabool karne lage the. isse jizya yaa jajia kam hone laga tha.
 bharat main islam kaa aagaman to arab vyapaaree 7veen sadi main hi le aaye the. lekin bharat main praarambhik muslim sultaanon kaa aana 10veen sadi main hi hua. ab tak aadhikarik rup se in sulatanon kaa islamic khalifaaon se koi sambandh nahin tha. isaliye in sabhi ne apni apni samaj ke hisaab se hindu dharm ki ore apana ravaiya apanaaya. shuru main kuch muslim sultaanon ne hindu dharm kii kam jaankaree hone ke kaaran use puraane arab ke bahudevvaad ke saath joda. sufi santon or bhakthi andolan ne is manmutav ko dur karne main bahut ahm bhoomika nibhaai.
