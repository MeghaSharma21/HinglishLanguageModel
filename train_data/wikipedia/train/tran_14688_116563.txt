 randhir prasad verma bhartiya police afasar the jinka dhanbad main ek bank dakaiti ko rokte samay nidhan ho gaya tha. unhen veerta ke liye maranoparant ashok chakra se sammanit kiya gaya. bharat sarkaar ne unke sammaan main san 2004 main smarak dak tikat bhi jari kiya tha.
 unka janm bihar ke supaul jile ke jagatpur naamak gaanv main hua. unki shiksha saint jon hai skool tathaa patna college main hui. wo 1974 main bhartiya police seva se jude. police afasar ke rup main unhone vibhinn aapraadhik girohon kaa safaya kiya.
 dhanbad main wo police adheekshak ke rup main karyrat the usee samay 3 janvari 1991 ko bank of india kii shakha main dakaiti ko vifal karne ke prayaas main unka nidhan ho gaya.
 unki vidhwaa patni reeta verma baad main raajnneeti se jud gayi or bhaajapa ummidavaar ke rup main lok sabha saansad nirvaachit hui.
