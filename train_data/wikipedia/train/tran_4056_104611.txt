 patna sangrahalay bihar kii rajdhani patna main sthit he. iskaa nirmaan 1917 main angreji shashan ke samay hua tha taaki patna or aasapaas pai gai aitihaasik vastuon ko sangrahit kiya ja sake. sthaneey log ise 'jaadu ghar' kehete hai. mughal-rajput vaastustyli main nirmit patna sangrahalay ko bihar kii bauddhik samruddhi kaa pratik mana jaataa he. bhawan ke centre par aakarshak chhatari, chaaron konon par gumbad or jharokha style kii khidkiyaan isaki vishistataaen hai. pracheen bharat yug se 1764 tak kalakritiyon ko bihar sangrahalay main rakhaa gaya he or 1764 ke baad ke avyav patna sangrahalay main rakhe jate hai. patna sangrahalay 2300 saal puraani didarganj yakshi murtikla ko bhi kho degaa. 
 jaankaron ke mutabik varsh 1912 main bengal se bihar ke vibhaajan hone ke baad ek sangrahalay kii aavashyaktaa mahasoos kii gai thi. tab tatkaaleen governor charles es beli kii adhyakshata main bihar or urisa socity kii baithak main bihar ke liye ek prantiy sangrahalay sthapit karne kaa prastaav rakhaa gaya tha jise sarvasammati se paarit kiya gaya tha.
 iske baad tatkaaleen government house vartmaan samay kaa mukhya nyaayadhish ke awaas main 20 janvari 1915 ko sangrahalay kii sthapana kii gai thi. jis bhawan main abhi sangrahalay he us bhawan main sangrahalay ek farvari 1929 main laayaa gaya tha. isi varsh saat march ko bihar-urisa ke tatkaaleen governor sar lansdowne steedenson ne is sangrahalay kaa udghaatan kiya tha.
 is sangrahalay main durlabh sangrah kaa bhandar he. sangrahalay nav pashankalin puravasheshon or chitron, durlabh sikkon, pandulipiyon, pathar or khanij, top or sheesha kii kalakritiyon se samrudh he. vaishali main lichchhaviyon dwaara bhagwaan buddha kii mrityu ke baad banawaye gaye pracheenatam mitti ke stupa se praapt buddha ke durlabh asthi avshesh vaali kalash manjusha he to vriksh kaa jeevashm sangrahalay main kaaphi puraane chid ke ek vriksh kaa jeevashm bhi yahaan rakhaa hua he, jise dekhne ke liye videsh se bhi log aate hai. sangrahalay main raatri kii roshni vyavastha bhi prashansaneey he.
 rahul sankrutyaayan dwaara pradutt lagbhag 250 durlabh pandulipiyon sahit kai pustakon evam shodh granthon ke sangrakshan ke liye rasinic upachaar bhi kiye gaye hai.
