 karimnagar dakshini bhartiya rajya telugana kaa ek jila he. yah rajya kii rajdhani hyderabad se 165 kilometre dur he. karimnagar kaa naam ek kiladaar sayaid karimuddin ke naam par padaa. yah shahar vedon kii shiksha ke liye prasiddh he jo pracheen kaal se hi is nagar kii pahchaan rahi he. yahaan ke pramukh prakritik sansadhano main godavari nadi sabase mahatvapurn he jo yahaan kii jindagi kaa ek ahm hissaa bhi he. kai pracheen mandir is jile ke antargat aate hai jinamein se mukteshwar swami ko samarpit mandir sabase adbhut he. bhakthi or shiksha kii is nagari kii saiyr apane aap main ek anokhaa anubhav he.
 karimnagar se 38 kilometre dur vamulavada main bhagwaan rajarajeshwar swami kaa prasiddh mandir he jahaan dur-dur se log darshanon ke liye aate hai. is mandir kaa nirmaan chalukya raajaaon ne 750 isvi se 975 isvi ke bich karavaaya tha. mandir parisar main shri ram, lakshmana, devi lakshmi, ganpati or bhagwaan padmanath swami ke mandir bane hue hai. ek or rochak mandir he jo bhagwaan bhimeshwar ko samarpit he. yahaan par kai khule baraamde hai. inamen se addala mantap sabase sundar he. mandir main sthit dharmakundam paryatakon ke bich kaaphi lokapriy he. logon kaa vishwaas he ki is pani main bimariyon ko thik karne kii kshamta he. sabase pehle bhakt is kud main snaan karte hai uske baad darshan ke liye jate hai. mandir kaa ek anya aakarshak mandir parisar main sthit dargah he jahaan sabhi dharm va jatiyon ke log prarthana karte hai.
 karimnagar se 70 kilometre dur govavari nadi ke kinare manthani sthit he. yah sthaan pracheen samay main vedic adhyayan kaa centre tha. aaj bhi yahaan vedon or sanskrit kii shiksha dene vaale anek skool hai. yahaan bahut saare mandir hai jinamein se pramukh hai bhagwaan shaileshwar, lakshminarayan swami, omkareshwar swami or mahalakshmi mandir. manthani jain or buddha dharm kaa mukhya centre bhi he. 
 karimnagar se 20 kilometre kii duuri par sthit dhulikatta ek mahatvapurn buddha sthaan he. vishvabhar se anek bauddhabhikshu yahaan aate hai. satvaahan kaal ke kai buddha stupa yahaan milte hai. har saal janvari ke maheene main yahaan satvaahan utsav kaa aayojan kiya jaataa he.
 kondagttu kareem nagar se kareeb 35 kilometre kii duuri par sthit he. yahaan par anjaneya swami kaa adbhut mandir he. pahadiyon, ghaatiyon or jharanon ke bich sthit kondagttu kii prakritik sundarataa dekhte hi banati he. sthaneey logon ke anusaar is mandir kaa nirmaan ek charvaahe ne kareeb 300 saal pehle kiya tha. vartmaan mandir 160 saal pehle krishna raav deshmukh ne banwaaya tha. mana jaataa he ki yadi koi mahila is mandir main 40 din puja karti he to use santan prapti hoti he. is mandir ke alaava yahaan kondlarya or bajapotna kii gufaaen darshneey hai.
 kareem nagar se 75 kilometre dur raikal main keshavnath swami kaa pracheen mandir he. 11veen shatabdi main kaktiya vansh dwaara banaae gaye is mandir kii murtiyon behad khubasurat hai. iske alaava yahaan panchmukhalingeshwar swami kaa adbhut mandir bhi he. mandir main bhagwaan shiv kii panchanan pratimaa dekhi ja sakati he. mana jaataa he ki kaashi kii baad yaheen par shivaji kaa yah rup dekha ja saktaa he. raikal main bhimann kaa mandir he jinke sammaan main yahaan har saal janvari-farvari ke maheene main teen divasiy jatra yojit kii jaati he.
 karimnagar se 30 kilometre dur sunsaan grenite pahari par yojanabaddh tareeke is mandir kaa nirmaan karaane kaa shrey kaktiya raajaaon ko jaataa he. mehalon ke avshesh aaj bhi kile ke gaurav kii gavaahi dete prathit hote hai. 
 jangalon se ghira yah khubasurat sthaan karimnagar se 130 kilometre dur he. yahaan kaa mukteshwara swami ko samarpit pracheen mandir apane anokhepan ke kaaran bhakton ko aakarshith karata he. yaheen ekmaatr mandir he jahaan ek hi aadhaar par do shivlinga milte hai. bahut se mandiron main se ek mandir brahma ji ko bhi samarpit jo ek adbhut baat he.
 karimnagar se 78 kilometre dur godavari nadi ke kinare basaa he 15veen shatabdi kii mandir nagari dharmapuri. janashrutiyon ke anusaar raja bali verma ne yahaan dharm devtaa yajna kiya tha. ve chaahate the ki unke sabhi log dharm ko maane or uske anusaar aacharan karen. is kaaran is gaanv ko dharmpuri kaha jane laga. bhashaa adhyayan, sahitya, nrity or sangeet ke kshetra main yah gaanv ahm sthaan rakhata he. nagar ke pramukh mandiron main 13veen shatabdi main bana shri lakshmi narsimha swami mandir, shri venkateshwar swami mandir, shri ramalingeshwar swami mandir shaamil hai. godavar is sthaan ke aakarshan ko or bhi badha detii he.
 hyderabad kaa begumpet hawaii adda najdiki hawaii adda he.
 karimnagar railway stesan andhra pradesh ke sabhi bade steshnon se judaa hua he.
 karimnagar warangal se 80 kilometre or hyderabad se 172 kilometre dur he. yahaan se karimnagar ke liye niyamit rup se basen chalati hai. 
 mukhyalay - karimnagarashetrafal - 11,823 varg ki.me.
 jansankhya - 34,914,822 
