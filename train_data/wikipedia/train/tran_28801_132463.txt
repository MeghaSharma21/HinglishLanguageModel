 suprasiddh vaigyanik sar james jin apni 'padarath vigyaan or darshan' naamak pustak kii bhoomika main likhte he - "darshan or vigyaan kii seemaa rekha jo ek prakaar se nirarthak ho chuki thi ; vaicharik padaarth vigyaan ke nikat bhoot main hone vaale vikaas ke karg vahi seemaa rekha mahatvapurn or aakarshak ban gai he."
 darshan or vigyaan jo ab tak vipareet dashaon ke pathik maane ja rahe the, vah yu samaapt ho gaya he. vastusthiti yah he kii darshan bhi maanav mastishk main aaye 'ki tatvam' kaa samaadhaan he or vigyaan kaa laksh bhi satya kya he ? yatharthata kya he ? ise samaj lenaa he. darshan ke shabd main jivan kii vyapaktaa samahit hoti he. vishwa kya he ? main kya hoon ?in sthitiyon ko samaj lene or tadnurup apni manzil kii ore aage badhanaa darshan kaa ek purna swaroop ban jaataa he. isiilie tatvagyon ne kaha-dukh jihasa or sukh lipsa jivan kaa lakshya he. vichaar kshetra main gyaan or shiya ne do rup le liye hai, yah bhi bahujan sammat tathy he. yaha tak tatv kya he ? is prashn kaa samaadhaan he vah darshan he or vah jaan lene ke pashchaat vishwa kaa swaroop yah he, usamen aatma kii sthiti yah he or in prayatnon va sadhano se aatma apane charam laksh moksh ko praapt kar leti he, is tarah aacharan karnaa dharm he. aatma kii mukti main darshan or dharm donon kaa samaan mahatv he. isiilie kaha gaya he -"gyaan riyabhayaan moksh:"
 jahaan ham vigyaan ke lakshya or paribhaasha kii charchaa karte hai vahaan keval jaan lene maatr kaa aagrah miltaa he. sristi ke rahasyon ko kholte jaao va satya ko pate jaao iske aage vahaan kuch bhi nahin miltaa.
 darshan ko bahut saare log sahi rup se nahin jaan paae hai. unki drushti main vibhinn vyaktiyon dwaara chalaae gaye vibhinn dharm hi vibhinn darshan he. isliye ve sochate he darshan yukti-pradhan he. par sthiti isse sarvatha bhinn he. darshan kaa janm hi tark kii bhoomika par hua he. darshan yug se pehle shraddha yug tha. mahavir buddha kapil aadi mahapurushon ne jo kuch kaha wo isi pramaan se satya mana jaataa tha kii yah mahavir ne kaha he or yah buddha yaa kapil ne kaha he jis purush main jisaki shraddha thi us purush ke vachan hi us ke liene shaastra the. tark kaa yug aayaa. manushya sochane laga - us purush ne kaha he is liye ham satya maane esa kyon ? satya kaa mandand tark, yukti vah pramaan hona chahie. yahi se darshan kaa udgam hua. is liye yah maanakar chalanaa agyaan he ki darshan tark pradaan na hokar keval shraddha pradaan he. 
 vigyaan kaa itihaas darshan se bahut kuch bhinn he. vigyaan kii aadhaar bhoomika par kisi param purush kii pramanikta nahin maani gai he. lagata he- vigyaan kaa chintan kaa chintan dharm or darshanon ke vivaadaaspad nirnyon se ubarkar ek swatantra dhara ke rup main chalaa he. hamaara satya sadaa asandigdh or ek rup rahe isliye vaigyanikon ne prayog or anveshanon ko hi apana pramaan mana. vigyaan kii paribhaasha main satya vahi mana gaya jis par prayogshaalaon or vedhashalaon kii chhap lag gai ho ; kintu satya ko paa lenaa itnaa sahaj nahin tha, jitna ki unhone samajha tha. vigyaan kaa itihaas uthaakar yadi ham ek tatasth adhyayan karte he to prati prishth par vahaan badalte hue nirnay paae jate he. gati sahaayak ether ke vishay main nunatam prabhruti prakatan vaigyanikon ne kya kuch mana, ab tak kitne prayogon ke aadhaar par kitne nae nirnay aae or aaj pro . albarat ainstin ne kis prakaar ise astitv shunya-sa kar diya he. parmaanu ke vishay me demokerates se lekar anu bam va udajan bam tak ke is yug main kitne navinnirnyon kii shrukhrila bani he. parmaanu kaa itihaas keval rimit vikaas kaa hi dhyotak nahin he ; vibhinn nirnyon ke uthal puthal kii vah ek granthimala bhi he. use yadi ham shramit vikaas kaa pratik bhi maane to bhi yah prashn to hameshaa hi saamne rahegaa-kal kaa satya yada aaj badal gaya to aaj kaa satya kya kal tak thahar sakegaa ? surya, chandra, prithvi tathaa anya grah ganon kii gati, sthiti or swaroop ke vishay main tolamike yug kii baat kopernicus ke yug main nahin rahi or kopernicus ke nirnyon par ainstin kaa saapekshavaad ek nayaa rup lekar aa dhamkata he. kya ham sochen is sambandh main ainstin ke nirnay antim hai ? 
 vigyaan jis ahm se darshan ko ek durbal mastishk kii upaj maanakar aage bada tha, prakruti ne us aham ko adhik din nahin jeene diya. aaj vigyaan apane samast nirnyon main swayan ndehshil he. prakruti ke nae rahasyon ko jayon jyon vah apane haathon kholta jaataa he, apana agyaan kitna bada he yah samajhane kii bhoomika banaata jaataa he. vaigyanik jagat main ye shabd aaj chaaron ore goonjane lage hai-
 "ham log hamaare agyaan kaa failaav kitna bada he, yah or acchhee tarah se samajhane or mahasoos karne lage hai."sar james jin likhte he- "shaayad yah acha ho ki vigyaapan nit nai ghoshnaa karnaa chhod de, kyonki gyaan kii nadi bahut baar apane aadi-shrot kii ore bah chuki he."
 ek duusari jagah ve likhte he -"beesvin sadi kaa mahaan avishkaar saapekshavaad siddhanth nahin he or na parmaanu vibhaajan hi. is sadi kaa mahaan avishkaar to yah he ki vastuen waisi nahin he jaisi ki ve dikhti he. is ke saath sarvamaanya baat to yah he ham ab tak param vaastaviktaa ke paas nahin pahunche hai."
 is tarah ham sahaj hi nirnay par pahunch jate he ki vigyaan ne darshan ke saath baghawat kar param satya tak pahunchne kaa jo ek swatantra maarg nikaala tha vah bhi itnaa sidhaa nahin niklaa jitna kii samaj gaya tha. phir bhi hamen samaj lenaa chahie ki darshan or vigyaan main sangharsh se kahi adhik samanvay he. darshan ke peeche jaisi ek bahut lambii gyaan parampara he vigyaan main satya grahan kii ek utkar laalasaa he. jo asaty laga use pakade rahane kaa agrah vaigyanikon ne kabhi nahin kiya. darshan ne jaise aage chalakar anek path banaaye yah- 'vaidic darshan','bodh darshan' yah 'jain darshan' aadi, is prakaar darshan main ab tak vibhinn margon kaa udai nahin hua. sabhi vaigyanik aaj nahin to kal ek hi maarg par aa jate hai. jivan main upyogita kii drushti se bhi darshan or vigyaan dono kaa swatantra mahatv he. donon hi satya kii manzil tak pahunchne ke maarg hai parantu darshan kaa vikaas mukhyatya aatmavaad ke rup main nikharaa. isse manushya ko aatm-saakshaat, kaivalya va dhruthi, kshamaa, santosh, ahimsa, satya aadi mili. bhautik samarthy ke abhaav main manushya ji saktaa he, vah bhi anand se, par aadhyatmik va naitik samarthy ke bina bhautik sadhano ke dher main dhab marane ke sivaay manushya ke paas koi chaara nahin rah jaataa.
