 teen darwaja, teen dwaar yaa tran darwaja bharat desh main gujarat rajya methhamadabad mahanagar main sthit bhadra kille kaa aitihasik praveshdwar he. isvisan 1415 main is praveshdwar kaa nirmaan hua tha. is dwaar se aitihasik ghatnaayen bhi judi hai. ahmedabad mahanagar nigam ke chihn main bhi is praveshdwar kaa samavesh kiya gaya he.
 teen darwaja ahmedabad main bhadra ke kille kii purv disha main sthit he. ye praveshdwar ahamed shah ke mahal ke vishaal maidan kii or le jaataa he. ye path bhootkaal main bhavy tha or badshaah kii sawari yahan se pasaar hoti thi. is praveshdwar se judaa rasta 17 feet lambaa or 13 feet chaudaa he. ye jagah kalatmak shilp sthapaty se sajj he. purv main rajmarg rahaa hoga kintu philhal ahmedabad kii bhavyata main dekhene main ye jagah bahut hi choti prathit hoti he..
 amahadabad shahar kii sthapana ke baad turant hi ahamed shah ne is teen darwaja praveshdwar kaa nirmaan kiya tha. iskaa nirmaan isvisan kii 1414 se 1415 veen sadi ke dauraan hua tha. isvisan 1459 main mohammad begda 300 ghode or 30 hajaar sanikon ke dal ke saath yuddh ladane ke liye nikaala tha or ye sainya isi praveshdwar se baahar nikaala tha. ukt samay raste kii donon or hathi or shahi sangeet ke saath unka swaagat kiya gaya tha. ye yuddh maratha saradaaron ke saath hua tha.
 maratha suba chimaan ji raghunatha ne san 1812 main yah farmaan jari kiya tha ki ab se striyon ko unki paitruk sampatti main purush ke samaan hi adhikaar milegaa. hindu or muslim donon ke liye ye farmaan jari kiya gaya tha. ye farmaan jis shilaalekh par ankit kiya gaya tha unka astitv aaj bhi he. shilaalekh main 10 aktubar 1812 kii dinaank likhi he. paath main devanagari lipi main likhaa hua he ki 'putree ko pita kii sampatti main kisi bhi prakaar ke bhedbhaav ke bina samaan adhikaar dijiye. bhagwaan vishwanath kaa ye aadesh he. is aadesh kaa paalan karne main koi kasoor karegaa to hinduon ko bhagwaan mahadev or musalamaano ko allaah yaa rasul ko uttar dena padegaa.'
 is kille or teen praveshdwar ke vishay main logon mai kuch kivdantiyaan yaa lokkathaayen bhi prachlit he. is katha ke anusaar 'ek baar dhan kii devi lakshmi shahar ko chhodne ke liye bhadra ke kile ke paas ai or teen daravaaje se baahar nikal rahi thi. dwarpal khwaja sidik kotwal ne unako roak liya or jab tak badshaah ahamed shah anumati na den tab tak shahar se baahar na jane ke liye kahan. kotwal badshaah ke paas gaya or lakshmi ko shahar main rakhane ke liye khud kaa aatmasamarpan karnaa hoga ye baat bataai. parinaam swaroop shahar kii sampatti salaamat rahi.
 bhadra kille ke praveshdwar ke paas kotwal kaa makbara aaj bhi vahaan sthit he. mahalakshmi ji ke pratinidhi swaroop maan kaali kaa mandir vidyaman he. jo bhadrakaali ke naam se suprasiddh he. is katha ko samarpit teen daravaaje ke ek gokh main ek deepak 600 saal se bhi zyada samay se prajvalit rakhaa gaya he. ek muslim parivaar ke dwaar is deepak kii nigaraanee hoti he or akhand prajvalit rakhaa jaataa he. is muslim parivaar ke dwaara kai pidio se ye kaary ho rahaa he.
 teen daravaaje
 teen daravaaje
 teen daravaaje kii sadak par vyapaaree
