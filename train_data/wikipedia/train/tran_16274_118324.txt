 
 vir 2010kii ek itihaas nirdhaarit kaalpanik film he. jiske diarector anil sharma hai. iske mukhya nayak nayika salmaan khan, mithun chakravarti, sohail khan, jaiki shroff or zarin khan hai. is film ke lekhak swayan salmaan khan hi hai. tathaa iske hetu set 1825 ke british shashan ke dauraan rajasthan main hue pindari hamalon kaa banaaya gaya. yah film 22 janvari 2010 ko relies hui.
 vir pratap singh bade hi pratapi pindari yoddha prithvi singh kaa betaa tha, jo desh ko azaadi dilaane hetu yudhon se bada prachlit tha. usne apane pita ke shashan ko kaayam rakhane hetu madhavgarh naamak rajya ke shashan kaa bhaar uthaaya jahaan kaa raja gyanendra singh angrejon se mila tha. vir ko uske bhai punya singh se puri sahaayta praapt thi. vir kii praarambhik shiksha to rajasthan ke pindari kabeeley main hi hui uske baad vah ucch shiksha hetu videsh gaya jahaan ek raste par uski bhent rajkumaari yashodhara se hui. pehali najar main hi dono ko prem ho gaya. padhai ke baad vah jab gaanv aayaa tab pataa chalaa ki yashodhara gyanendra kii beti tathaa madhavgarh kii rajkumaari he. vah apane pita se raja ko maarane ke baat ko maanakar bhes badalakar raja kaa shubhachintak ban jaataa he. rajkumaari ke swayamvar main rajkumaari anjaane main vir ko vir kahkar sambodhit karti he jisase sab ko pataa chal jaataa he ki vah pindari he. vah bhare swayamvar main rajkumaari yashodhara se vivaah kar letaa he. in donon ke kuch samay ekant vaas ke baad pindari madhavgarh ke kile par dhaava bolte hai. vir kaa kahana tha ki angrejon ne mujhase kaha he ki ve chale jaaenge atah baat aasaani se sulajh jaati he to phir khun kharabe kii aavashyaktaa hi kya. par uske pita ne pehle hi raja ko maarane kii kasam khai thi. atah ranbhumi main pita putr main yuddh hua. is bich raja gyanendra singh ne pindariyon par topon se hamalaa karnaa chaha parantu pindari sena pahunch ke baahar thi atah usne ek goli chalaai jo sidhe vir ke seene par lagi. jab bhagdad machaa tab raja ne top chalaanaa chaha parantu uske rajput saathi satya kaa saath dene lage or goli lagane ke baad bhi vir sena ke saath kile main ghus gaya tathaa kuch samay main hi sampurna angreji sena ko samaapt kar raja ko bhi maar diya. ant main apane mrityu se purv usne kile main pindari jhanda laharaaya or phir "phir aaunga" kahkar apni patni yashodhara, pita tathaa bhai ke saamne dam tod diya. us samay yashodhara ekant vaas ke falswaroop garbhvatee thi. 
 kuch samay baad usne apni patni ke pet se janm liya. usne kaha dadda kaha tha naa ki aaunga. uske baton aadi se sab samaj gaye ki vah vir hi he. is prakaar salmaan khan kii swapn katha kaa filmeekaran hua. 
