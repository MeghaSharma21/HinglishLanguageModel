 purushottams modi patrkaar, sahityakar, shikshavid evam prakaashak hai. unhone san 1950 main vishvavidhyalay prakaashan, varanasi kii sthapana kii. unka janm gorakhpur main hua tha.
 sheersh prakashkon main se ek purushotmadas modi kaa janm 19 agast 1927 ko gorakhpur main hua. isi din suprasiddh kathakaar swargeey shivaprasad singh bhi paidaa hue the. yah ek vicitra sanyog he ki donon hi vyaktiyon main sahitya chetana or samvedansheeltaa apane utkarsh par dikhaai detii he. rachanadharmita donon main he. shivaprasadji ne jahaan ucchstareey katha sahitya kii rachana kii to modi ne purvanchal ke tamaam rachanakaaron ko pahchaan di. apane prakaashan vyavsaay ko shikhar tak le jane ke liye apana puraa jivan samrpit karne ke saath hi ve sahitya or sahityakaron ke prati puri tarah sajag rahe, samaaj ke kshan-kshan parivartan ko sangyaan main lete rahe or jo kuch unhen mahasoos hota rahaa use apni lekhnee se shabd dete rahe. vichaaron kii abhivyakti ke liye modiji ke paas shashakt bhashaa-style he jo samay-samay par likhe gaye unke sansmornatmak or vicharotejak lekhon main drushtigat hoti rahati he. modiji ek masik patrika 'bhartiya vaanmay' nikaalte hai jisamen unki sapadkeey samasamyik vishyon par unke do-took vichaaron or chust bhashaa ke liye saraahi jaati he. agast 2003 ke ank main prakashit unki sapadkeey ke kuch ansh drushtavy hai — aaj hindi main prativarsh hajaaron pustaken prakashit ho rahi hai, kya pathakon ko unki jaankaree ho paati he? pustakon kii jaankaree pathakon tak pahunchaana suvidhajanak nahin he. prayek pustak ek ikai he, anya vastuon kii bhanti unako vigyaapit karnaa saral nahin he. patr-patrikaon ke madhyam se nai pustakon kii jaankaree pathakon tak pahunchati rahi he. isse patr-patrikaon ke saath-saath pathakon kii pathan ruchi kaa bhi vikaas hua kintu ab jabaki hindi patr-patrikaon kaa vishaal udyog sthapit ho gaya. ek-ek akhbaar das se tees-tees nagaron se nikal rahe hai, karodon kii sanyaa main unke pathak hai, ve keval upabhokta saamagree or raajnneetik-aapraadhik samaacharon ke madhyam ban gayi hai. in samachar patron main saptaah main anek poorak nikalate hai. bollywood ke rang-birenge chitron or chatpati saamagree se bhare rahete hai yaa naveenatam upbhokt saamagree kii jaankaree karaate hai. pustaken unke daayre main nahin aati. yadi saptaah main ek prishth pustakon se sabaddh saamagree in patron main di jaay, isse pathakon main pustakon ke prati ruchi jaagrit hogi or pathakon ke adhyayan pravriti kaa vikaas or str unnat hoga. electronic media ne to shoonyata hi vyaapt kar di he, pathakon main pathan-pathan kii ruchi kaa vinaash kar diya he. yah bauddhik shoonyata bhavi peedi ko kidar le ja rahi he? print media ho yaa electronic media donon kaa daayitv he ki pathakon kii ruchi kaa vikaas karen na ki unamem vikruti laae. kintu pustakon kii jaankaree pathakon tak pahunche kaise? .....samachar patr jo jaankaree ke sabase bade madhyam hai, ve is vishay main purnataya udasin hai.
 is umr main bhi modiji chaitanya or sakriy hai. unhen is baat kii pidaa he ki banaras ke sahityakar, media, prashasan, sarkaar sabhi munshi premchand ke peeche diwane hai, yah deewangi buree nahin he, lekin jaishankar prasad upekshit hai. premchand ke sahitya main saamaajik paksh jitani unchaai chhu rahaa he utani hi prasad ke sahitya main saanskrithik or darshanik paksh. vah sawaal uthaate hai ki kayaa koi samaaj samskruti ke bina kaayam rah saktaa he? is disha main modiji se jo kuch ban pad rahaa he, kar rahe hai. unhone prasadji ke bare main durlabh sansmaranon kaa sapaadan kar use pustak ke rup main prakashit kiya. duusari pustak kii taiyaari main lage hai. jo kuch sansmaran baaki rah gaye hai unhen sametane ke liye. unka prayaas prasadji kaa ek bhavy smarak banavaane kaa bhi he. ve jaishankar prasad smriti vaatayan ke upaadhyaksh bhi hai. banaras ke bare main modiji ke dimag main na jane kitni yaaden kundalee maakar baithi hai. unhen ve samaysamay par apni lekhnee ke madhyam se kaagaj par utaarte rahete hai.ek patrkaar or samajasevi ke rup main apana karier shuru karne vaale modiji lagbhag dedh darjan saamaajik-saahitiyik sansthaaon main mahatvapurn padon par rahe. philhal ve 'bhartiya vaanmay' or 'mumukshu' ke sapadak hai. utar pradesh hindi santhaan ke salaahkaar rahe, gorakhpur vishvavidhyalay sansthapana socity ke sadsy rahe, utar pradesh ke bhashaa santhaan ke purv sadsy rahe, banaras ke marwari aspataal ke sanyukt mantri rahe. in jaise darjanon sansthaaon main sakriy rahe. shri kaashi mumukshu bhawan sabha, varanasi evam kalakata ke upaadhyaksh bhi hai.
 31 agast 1998 main akhil bhartiya hindi prakaashak samp ne apane 37wein adhiveshan main modiji kaa abhinandan kiya. abhinandan samaaroh kii adhyakshata prayaat sahityakar vishnu prabhakarji ne kii or dainik jaagran samachar-patr samooh ke sapadak swa0 narendramohan ne abhinandan kiya. modiji ko jo abhinandan patr diya gaya usamen kaha gaya he ki aap bahumukhi pratibha ke dhani hai. lekhan, patrakarita ore samajaseva, in sab kshetron main aapkaa yogadan anupam he.....pitaaji ke pustak-prem ne aap main sahitya-prem ke beej boye..... aapane pitruvihin avasthaa main em0e0 tak kii shiksha praapt kii or shikshankaal ke dauraan apane skool kalege kii saahitiyik gatividhiyon ke kendra main rahe. unheen dinon aap munshi premchand, maakhanlaal chaturvedi, subhadrakumari chouhan, banarsidas chaturvedi, shambhunath singh, dharmaveer bharti aadi murdhanya sahityakaron ke sapark main aae. prashikshan ke kaal ke dauraan aapaki rachanaayen us samay kii pratishthit patrikaon main prakashit hoti raheen......aapane apane saahitiyik saparkon se jo anuv praapt kiya vah gorakhpur se prakashit 'aarogy' naamak patrika ke sapaadan main pehali baar mukhar hua. baad main yahi anubhav kaashi se prakashit patrika 'mumukshu' ke sapaadan main kaam aayaa. tatpashchaat prakaashak samp ke mukhpatr 'hindi prakaashak' ke sapaadan main isi anubhav kaa ham sabko laabh mila..... akhil bhartiya hindi prakaashak samp ke prati aapkaa yogadan smaraneey he. aapane apane do satron ke kaarykaal main is sanghathan ke mahaamantri pad ko sushobhit kiya he or chaar varsh tak is sanghathan ke mukhpatr 'hindi prakaashak' kaa sapaadan kiya. aapke kaarykaal main yah sanghathan utarotar unnati ke path par agrasar rahaa he...... modiji, aap main vinamrata or kaary kushalta kaa adbhut samanvay hua he. aap jaisi bahumukhi pratibha se yukt vyakti kaa abhinandan karte hue akhil bhartiya prakaashak samp swayan ko gauravanvit anubhav kar rahaa he or aapke swasth rahane tathaa shatayu hone kii kaamana karata he.
 is avasar par modiji ne apane aabhaar pradarshan main do-took lahaze main kaha, vigat chaar dashakon main hamaare desh ne bhautik samruddhi ke liye audyogic or yantric sansadhano kii ore drushti kendrit kii. jis manushya kii ore in sabaki apeksha he, uske nirmaan kii ore, use shikshit karne kii ore dhyaan nahin diya gaya, na diya hi ja rahaa he. falswaroop samruddhi kii sabhi yojanaayen vifal huin or shikshavihin, vivek shunya vyakti main vikruti aati gayi. desh janatantr ke apane moolbhoot aadhaar se chatak rahaa he or vyaktvidi hota ja rahaa he, jisase usamen sabhi prakaar kii vikrutiyaan aati ja rahi hai. yahi kaaran he ki vikaas or pragati ke sabhi saadhan bhrasht or aparadhgrasit ho gayi hai. aaj ham raajnneetigyon kii jameendaari main rah rahe hai, jis prakaar jameendaaron ke karinde unke jane-anjaane riyaaya kaa dohan karte the, aaj vahi kaam unke prashasnic adhikari kar rahe hai. duusare shabdon main donon hi jameendaar ho gaye hai.... pustak prakaashan or vikray meraa paariwarik vyavsaay nahin he. vidwaanon, sahityakaron kaa satsang mujhe is kshetra main le aayaa. pan0 maakhanlaal chaturvedi jinke charnon main baithkar kalam pakadi, patrakarita sikhi, sapurnanandji, acharya narendradev prabhruti anek manishiyon kaa saannnidhya or aashirwad mila, unki hi prerana mujhe is kshetra main le ai. yadhyapi mere parivaar ke anya sadsy vibhinn vyavsaayon ke madhyam se aaj karodpati hai kintu is vyavsaay se aaj mujhe jo samaan or pratishtha mili he, vah mere liye bahut badi sapati he.
 isi amuly nidhi se modiji aaj bhi urja le rahe hai. modiji jab nau varsh ke the, tabhi unke sir se pita kaa saaya uth gaya. inke par kapadaa, galla aadi kaa vyavsaay hota tha. lekin modiji ke bheetar ankurit patrkaar, sahityakar or samajasevi ne paitruk vyavsaay kii tilanjali de di ore 1952 main gorakhpur main pustakon kaa vyavsaay aarbha kiya. 1964 main varanasi main vishvavidhyalay prakaashan kii sthapana kii ore prakaashan ke kshetra main nae-nae kirtiman sthapit kiye. shivani kaa pehla upanyaas 'chaudaa phere' isi santhaan se chapa.
 modiji aaj kii raajnneetik sthiti se duhkhi rahete hai. use baatcheet main praayah vyakt karte rahete hai. prakaashan vyavsaay ke aadarshon main aa rahi giravat se bhi khinn rahete hai. bahut kuch rachana chaahate hai. bahut kuch karnaa chaahate hai. unki aakankshaayen kis had tak puri ho paati he, yah bhavishya batayega.
