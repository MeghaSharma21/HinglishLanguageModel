 inkaar 2013 main pradarshit, sudhir mishra dwaara nirdeshit bollywood film he. iskaa lekhaan kaa kaary sudhir mishra or manoj tyaagi ne kiya he. yah film daftar main hone vaale yon utpeedan kii kahani he. arjuna rampal or chitrangada singh is film main mukhya bhoomika main hai.
 rahul verma ek badi vigyaapan company main menter hai. usee company main maaya naamak ek ladki bhi kaam karti he. maaya apane senior rahul ke khilaaf yon shoshan kaa cese darj karti he. rahul agency kaa siio he or maaya main use kaaphi sambhaavnaaen nazar aati hai. rahul ke sanidhya main rahakar maaya kaaphi kuch sikhti he or apane kaam main daksh ho jaati he. is bich donon main shaareerik sambandh ban jate hai or aisa lagata he ki donon ek duusare se pyaar karne lage hai. agency ke maalik maaya kaa pramotion kar dete hai or neshnal creative diarector bana dete hai. rahul ko lagata he ki company ke maalik jon ke saath shaareerik sambandh banaakar maaya ne pramotion paaya he. maaya bhi rahul se apaset ho jaati he jab use pataa chalata he ki rahul kisi model se nazadikiyaan badha rahaa he or phir ek din maaya, rahul ke khilaaf offis main yon utpeedan kaa cese darj kar detii he. iske baad is kesh kii jaanch shuru hoti he. pehle donon ko alag-alag puchhatacha kii jaati he lekin donon apane-apane paksh rakhte hai to paheli kii tarah kahani ulajhati jaati he or jaanch karne waalon ko samaj main nahin aa rahaa ki sachai kya he? is prakaar donon ko ek saath baitaakar puri puchhatacha kii jaati he jisamen saamne aata he ki maaya or rahul ek duusare se pyaar karte hai lekin pahchaanane main hui galati ke kaaran ek duusare se dur bhaag rahe hai. jab antim din faisla hone vaala hota he usase purv rahul company chhodkar chalaa jaataa he or yah suchana ek i-mail dwaara bhejtaa he.
 film kaa sangeet shantnu moitra ne diya he.
