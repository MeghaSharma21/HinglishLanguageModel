 mansapeshiy smriti kisi kaary ko mansapeshi kii sahaayta se kai baar lagaataar karne par us mansapeshi ko vah kaary yaad rahata he or ham us kaary ko jaldi kar pate hai. yadi koi bhi kaary ham lambey samay tak karte hai, to us kaary ko karne ke liye hamen adhik sochane kii aavashyaktaa nahin padati kyonki yah kaary hamaari mansapeshi kar leti he. yah kriya dimag ko adhik sochane or adhik kaary karne se bachaati he. iskaa mukhya rup se udhaaharan saaikal chalaanaa, kunjee patal kaa upyog karnaa aadi hai. yadi koi dimag main chot aadi ke kaaran apni smriti kho bhi de to vah is prakaar ke kaaryon ko karnaa nahin bhul saktaa. parantu iske liye koi bhi kaary ko lambe samay tak karnaa hota he, jab tak kii aapkaa sharir us kaary ko karne hetu apni aadat main shaamil na kar le.
 kisi bhi prakaar ke vaahan ko chalaanaa sikhte samay dimag ko kabhi kabhi yaad nahin rahata kii kaise gaadi rokna he or kaise disha badalanaa he. parantu dhire dhire jab us par adhik abhyaas karte hai to vah smriti ke jaise hi hamaare mansapeshi dwaara niyantrit hone lagata he. lagbhag 1900 sadi main ek anusandhan ke pashchaat is baat kaa pataa chalaa tha. iske pashchaat varsh 1987 main bhi ek anusandhan kiya gaya jisase isaki pushti hui. iske alaava kuch anusandhano main yah bhi paaya gaya kii likhte samay bhi mansapeshiy smriti kaa hi upyog kiya jaataa he.
 pehle ise vaahan smriti kehete the parantu ab ise mansapeshiy smriti kehete hai. 1900 sadi main iske prati logon kaa aakarshan bahut tha. jiske kaaran kai anusandhan kiye gaye, jinase yah pataa laga kii yah smriti keval kuch samay ke abhyaas se yaad nahin hoti balki yah varshon ke abhyaas se hi swatah yaad ho jaati he. iske saath hi yah bhi pataa chalaa kii yah koi vishesh kaary jaise gaadi chalaanaa aadi main hi nahin hota balki puure jivan main ham jo bhi kaary karte rahete hai vah sabhi kaary hamaare mansapeshi main smriti ke rup main yaad hote rahete hai. jisase ham adhik gati se us kaary ko kar saken.
 kisi bhi vaahan ko chalaanaa sikhte samay ham dhimi gati ke saath or kai baadhaon ke saath hi sikhte hai. yah kaary sikhte samay kathin hota he or jab ham abhyaas kar lete hai to yah kaary saral ho jaataa he.
 yah mukhya rup se do prakaar kii hoti he. pehali jo kuch samay ke liye hoti he or duusari jo adhik samay tak hoti he. mansapeshi smriti kutabandhan ko bhi mansapeshiy smriti kehete hai.
 shakti ko kis prakaar se upyog karnaa he iskaa prashikshan lenaa arthath use sahi dhang se upyog karnaa he. yadi hamen kisi bhi kaary ko karne main asahajata hoti he to ham phir bhi us kaary ko karte hai to hamen us par kis prakaar se shakti kaa upyog karnaa he yah samaj main aa jaataa he. iske alaava hamaara sharir bhi us kaary ko karne ke anukool banataa jaataa hai.
 hamaara sharir har kaary ko karne ke liye sakasham nahin he or na hi ham anya logon ke jaise kaary ko kar sakate hai. kyonki koi bhi kaary jo koi doosraa vyakti kar rahaa he, vah uske kai varshon ke prayaas ke pashchaat hua he. udhaaharan ke liye jab ham koi bhi vajan kaa saamaan uthaate hai to vah yadi adhik baari hota he to ham use nahin uthaa sakate parantu koi or use sahajata se uthaa saktaa he kyonki uske mansapeshi main adhik vajan ke saamaan ko uthaane hetu anukool ban chukaa he. vahiin yadi aap koi aisa kaary karte hai jo anya koi vyakti nahin kar paa rahaa he to uskaa arth he ki aapke mansapeshi main us kaary ko karne ke liye anukool ban chukaa he.
