 internet television internet ke madhyam se prasaarit doordarshan seva hoti he. ye seva 21veen shatabdi main kaaphi prachlit ho chuki he. iske udhaaharan hai sanyukt rajya main hyulu evam bibisi iplayer, netherlands main netherland 24 seva. iske liye tej gati vaala broadband conection chaiye, jiske dwaara internet par uplabdh tivi channelon kii strimming karke live khabaren va anya saamagree dekh sakate hai. abhi tak upabhokta pehle sidhe upgrah, phir cabel tivi or uske baad dit yani diarect tu home dish ke madhyam se tivi dekhte rahe hai. internet ab nayaa madhyam he, jis par tivi dekha ja saktaa he. yah aam aadmi tak desh or duniya ke samachar va manoranjan saamagree pahunchane kaa nayaa tarika he or ekadam vaisaa hi, jaise baaki madhyam he. bharat main is puri prakriya kii shuruyaat ko internet protocol televijan ke rup main samaj sakate hai. isamen internet, broadband kii sahaayta se televijan kaarykram gharon tak pahunchaata he. is net niojit pranali main televijan ke kaarykram dit yaa cabel network ke bajaay, computer network main prayog hone vaali takneekee madad se dekhe jate hai.
 sambhavat: duniya main abisi kaa world news nau pehla tivi kaarykram rahaa he, jise internet par prasaarit kiya gaya tha. internet ke liye ek video utpaada taiyaar kiya gaya, jiskaa naam ipitivi rakhaa gaya tha. lekin sabase pehle jo televijan ke kaarykram internet broadband ke dwaara prasaarit kiye gaye to us formet ko bhi ipitivi kaa hi naam diya gaya. bharat sarkaar ne bhi ise sweekruti de di he or bharat ke kai shaharon main yah seva chaalu ho chuki he.
 internet protocol tivi main kisi bhi website par webpej clic karke doordarshan ke kaarykram nahin dekhe jate hai, balki yah ek behad surakshit networkig madhyam he, jisamen internet broadband kii sahaayta se televijan program kisi tivi yaa computer tak pahunchataa he. yah telecom pradaata companiyon dwaara pradaan kii ja rahi seva dwaara sambhav ho paata he, jise digital cabel yaa upgrah sevaaon ke sthaan par prayog kiya ja saktaa he. isamen nishchit ypi ke prayog ke liye ek set top box ke dwaara tivi prasaaran praapt kiya jaataa he. duusari taraf jo internet tivi ke vikalp abhi uplabdh hai unamem kisi bhi site par bahudhaa recorded program dekhe jate hai. ab jo thriji mobile seva kaa vikalp aa rahaa he uske dwaara bhi internet ke madhyam se tivi seva kaa vistaar hoga. isamen yahaan tak vyavastha rahati he ki jab tivi ko ipitivi broadband conection se jodate hai, to video on demand or internet seva kii suvidha bhi praapt kii sakati he. paaramparik sevaaon kii bajaay isamen digital video or kaaphi acchhee audio kii gunvattta milti he.
 isaki sabase badi visheshta he ki ye suvidha interactive hoti he. koi cricket match dekhte hue match ke bich hi apane kisi khilaadi kaa itihaas jaananaa chaahate hai, to isamen yah vikalp bhi uplabdh rahata he, jisaki sahaayta se sambandhit khilaadi kaa pichhlaa ricard saamne aa saktaa he. isi prakaar kisi bhi uplabdh channel ke kaaryakramon ke bare main jaankaree, prasaaran samay va bhavishya prasaaran suchi bhi uplabdh rahati he. yadi kisi kaarykram ke prasaaran ke samay vyast hon, to baad main apni suvidhanusaar tivi par uski arakshit karai gai ricardig bhi dekh paaenge. iske alaava, video on demand seva kii sahaayta se online film anukramanika se chun kar dekh sakate hai. yah anya networkig sevaaon kii apeksha sasta bhi he. iske alaava video on demand, intrective games, time shiftid tivi, ai control or utyub ke video bhi isamen uplabdh ho sakate hai.
 tivi or internet saath-saath uplabdh hone ke in vikalpon ko uplabdh karaane hetu kai tivi companiyaan internet samparko ko saadhane main samarth tivi nirmaan kar rahi hai. inamen soni, samsung or alji shaamil hai. alji ke anusaar nayaa tivi online pradarshan ko aasaan or behatar banayega. alji ne online tivi vikalpon ko pradarshit karne ke liye jis tivi set kaa nirmaan kiya he. alji netflix ke sahyog se jald hi aise tivi set kaa utpaadan karne ja rahi he, jo sidhe internet se jude rah sakenge or internet upabhokta bina kisi duusare upkaran ke internet ke madhyam se tivi or video bhi dekh sakenge. netflix seva vartmaan main nammaatr ke masik kiraaye par aseemit filmon or online tivi sho uplabdh karaati he. is company kii librari main is samay 1 lakh se bhi adhik filmein uplabdh hai.
 iske dwaara darshak ke rup main cricket, samachar, tivi kaarykram aadi apane computer yaa laptop ke dwaara, kahin bhi, kabhi bhi dekh sakate hai. or iske liye koi alag se saftware kii bhi aavashyaktaa na rahegi. haalanki is maamle main doordarshan kaa vikalp computer pehle se hi bana hua he. ek tivi combo box or uske saath sat top box yaa tivi tuner card ko jod kar computer ko doordarshan main badla ja saktaa he. ye card yaa yuktiyaan computer main bahari yaa aantarik ho sakati hai. haa eksternal cards kaa koi dushprabhav bhi computer par nahin padataa, jabaki internal tivi tuner ke kaaran kai baar computer main aantarik kharabi kii shikaayatein mil sakati hai. or jab ek hi monitor par doordarshan or internet ke donon vikalp uplabdh hon to alag-alag computer or tivi kii aavashyaktaa nahin rahati he. haa jahaan dekhne vaale or unki aavashyaktaaen alag-alag hai vahaan kii baat alag he.
 aisi bahut sari internet site hai jahaan par jaakar third party kii video strimming karke audio video saamagree computer par dekh sakate hai. isi kram main idebluai jaise vikalp bhi internet par hai jahaan se vishwa main hajaaron tivi channelon main se free tu air channelon kaa sidhaa prasaaran apane computer par dekh sakate hai. log iske madhyam se kaarykram or samachar chun-chun kar dekh sakate hai.
 jaldi hi google ne bazaar main google tivi launch karne kii taiyaari kar lee he. neuyork times ke anusaar google, intel or soni ek settop box par kaam kar rahe hai jo ki google adroid software par kaam karegaa jise google tivi naam diya gaya he. is takanic ke liye vah vibhinn televijan companiyon se sampark main he. in yuktiyon dwaara main google interphes ke rup main kaam karegaa. is disha main yahuu bhi televijan kii takanic par kaam kar rahaa he. google ke sahaayak adrid software kaa prayog kar settop box banane main karyrat hai. unke anusaar is yukti main google krom kaa prayog hoga. google yujar interphes kii abhiklpana karegaa va iske madhyam se bhi internet ke saath doordarshan dekha ja sakegaa.
