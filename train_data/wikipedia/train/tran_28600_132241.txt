 matdaan Â· nirvachan pranaliupasthit: 86.22% 
 turki aam chunaav, 2018: turki main naye raashtrapati or sansadeey chunaavon ke liye 24 june ko matdaan ho gaya he. yah chunaav pichley dedh dashak se turki main shashan kar rahe shri recep taiyap erdogan or unki islamvaadi party eke ke liye badi chunauti he.sansadeey chunaav turki ke grand neshnal assembly main sansad ke 600 sadasyon ko chunane ke liye hue hai.shri erdogan ne nirdhaarit samay se pehle is varsh april main chunaav kaa elaan karke vipaksh ko hairaan kar diya tha. yah chunaav agle varsh november main hona tha. unhone tark diya tha ki aarthik chunautiyon or syria se yuddh kaa saamana karne ke liye raashtrapati kii paryaapt shakti kii aavashyaktaa ke maddenjar chunaav karana aavashyak he.. .gauratlab he ki 15 varsh se erdogan satta par kabiz hai. turki ke matadaataaon ne pehali baar raashtrapati or sansadeey chunaav main matdaan kiya he. erdoan apni sattarudh justise and deveopment party ke liye purna bahumat kii ummie lagaae baithe the. turki main july 2016 takhta patal ke vifal prayaas ke baad se apatkaal lagu he. shri erdogan ne takhta palat ke prayaas ke peeche america main rah rahe muslim malebi fatehmullah gulen kaa haath hone kaa arope lagaaya tha or desh main uske samarthakon ke khilaaf kadaa abhiyaan chalaaya tha.
 shri erdogan apane mukhya pratidwandvi muharram ins ko baari antar se haraane main kaamyaab rahe. erdogan ko 52.5 fisad or ins ko 31.5 fisad vot mili. pehle daur kii matganana ke baad hi unako vijeta ghoshit kar diya gaya or duusare daur kii naubat hi nahin ai.
 turki main pehali baar raashtrapati or sansadeey chunaav main matapatron ke jariye chunaav karavaaya gaya tha. erdogan 2003 se 2014 tak turki ke pradhanmantri the. iske baad se vah yahaan ke raashtrapati bane hue hai. april 2017 main apanaae gaye nae samvidhan ke mutabik pradhanmantri kaa pad khatm kar diya gaya he or nae raashtrapati ke paas pehle se zyada adhikaar honge. chunaav jeetne ke baad apane awaas par patrakaron se baat karte hue erdogan ne kaha tha ki desh kii janata ne raashtrapati pad ke liye mujh par bharosa jataayaa he.nai vyavastha ab teji se lagu kii jaaegi. unhone kaha ki 88 fisad voting ke jariye turki ne puri duniya ko loktantr kaa sandesh diya he. gauratlab he ki turki main 2016 main sena ne takhta palat kii koshish kii thi. uske baad se vahaan apatkaal lagu he. chunaav prachaar ke dauraan erdogan or vipakshi dalon ne kaha tha ki jeet milte hi apatkaal ko hataa diya jayega. chunaav ke nateezon par vipakshi netaa ins ne philhal chuppi saadh rakhi he.
 sansadeey chunaav main bhi erdogan kii party ecapi ke netritv vaale gathbandhan ko spasht bahumat mil gaya he. 600 sadasyon vaali sansad main ecapi ko 293 siten mili hai. isaki sahyogi party emechapi ne 50 siton par kabja jamaaya he. chunaav jeetne ke baad apane pehle bhaashan main erdogan ne kaha ki yah desh ke sabhi matadaataaon kii jeet he.
 erdogan ne apane nikatatam pratidwandvi muharram ins ko purna bahumat se haraaya. unhen pehle daur kii ginati main hi aadhe se adhik vot mil gaye the. iske baad duusare daur kii ginati kii jarurat nahi padi thi.
 raashtrapati ne april 2017 main turki main janamat sangrah karaayaa. iske parinaam ke anusaar ab desh main sansadeey pranali lagu hogi.ni vyavastha main pradhanmantri kaa pad nahin hoga or raashtrapati pehle ki tulana main ab zyada shaktiyaan milegin. vah mantriyon or nyaaypalika ke sadasyon kii niyukti kar sakegaa. ne janamat sangrah ke nateezon samarthan kiya lekin vipaksh kaa kahana tha ki isse raashtrapati nirankush ho jayega.
 
