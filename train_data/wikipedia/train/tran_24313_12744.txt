 mohari lakh ek prakaar kii mom yaa mom-jaisi saamagree hoti he jo pighalane ke baad jaldi se jam jaae or kaagaz, vastra yaa dhaatuon se is bhaanti chipak jaae ki use hataane par us main spasht tode jane ke nishaan dikhen. aisi mom par mohar lagaakar chizon ko pramanit kara ja saktaa he. masalan yadi ek mohar keval kisi adhikari ke paas uplabdh ho to kisi lifaafe main patr band kar ke uske khol par mohar lagaai jaae to milane vaale ko yah pramanit hota he ki lifaafe kaa patr sidhaa us adhikari dwaara maanya he. isi tarah yadi koi nyaayalay kisi kamare par taala lagaakar usapar mohar laga de, to bina tuuti hui mohar se yah pramanit hota he ki us kamare ke bheetar ke saamaan main koi chhedhkhani nahin hui he. itihaas main, kabhi-kabhi is mom yaa lakh ko pahchaan dene ke liye usamen aasaani se pahachaani jane vaali sugandh bhi milaai jaati thi.
