 jaisaa ki iskaa naam kahata he keval usee ko malum hota he jo use nikaalata yaa dhudhata he| coca-cola kaa nuskhaa, duniya kaa sabase achachhaa trade sikret he| use keval coca-cola ke maalik hi jaanate hai| coca-cola kaa mishran gadhe rup main aata he or log to keval usamen pani milaate hai or botalon main bharte hai| 
 	trade sikret ko surakshit karne ke liye duniya ke kai deshon main alag kanoon he par apane desh main nahin| iske liye to sanvida todane yaa vishwaas todane kaa mukadmaa hi thoka ja saktaa he| halaki trips is tarah kaa kanoon banane ko kahata he par hamane nahin banaaya | hamaare hisaab se sanvida yaa vishwaas todane kaa mukadmaa daayar karnaa, trips kii sharton ko puraa karata he| chaliye jab vishwa vyapaar sanghathan main koi yah mudda uthaayegaa to dekhenge, ham to yah dekhen ki sauftver kaise surakshit kiya jaataa he|
