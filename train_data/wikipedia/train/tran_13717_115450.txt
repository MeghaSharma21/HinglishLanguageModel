 vigyaan, prakruti kaa vishesh gyaan he. yadhyapi manushya pracheen samay se hi prakruti sambandhi gyaan praapt karata rahaa he, phir bhi vigyaan arvachin kaal kii hi dein he. isi yug main iskaa aarambh hua or thode samay ke bheetar hi isane badi unnati kar lee he. is prakaar sansar main ek bahut badi kranti hui or ek nai sabhyataa kaa, jo vigyaan par aadhaarit he, nirmaan hua. 
 brahmand ke pareekshan kaa samyak tarika bhi dhire-dhire viksit hua. kisi bhi cheez ke bare main yon hi kuch bolne va tark-vitark karne ke bajaay behatar he ki us par kuch prayog kiye jaayen or uskaa saavdhaanee purvak nirikshan kiya jaay. is vidhi ke parinaam is arth main saarvatrik hai ki koi bhi un prayogon ko punah doharaa kar praapt aankadon kii jaanch kar saktaa he.
 satya ko asaty va bhram se alag karne ke liye ab tak avishkrut tareekon main vaigyanik vidhi sarvshereshth he. sankshep main vaigyanik vidhi nimna prakaar se kaary karti he:
 kisi vaigyanik siddhanth yaa pariklpana kii sabase bady visheshta yah he ki use asaty siddh karne kii gunjaaish honi chaiye. jabaki majahabi manyataayen aisi hotin hai jinhe asaty siddh karne kii koi gunjaaish nahin hoti. udhaaharan ke liye 'jo jisas ke bataaye maarg par chalenge, keval ve hi swarg jaayenge' - isaki satyata kii jaanch nahin kii ja sakati.
 prashn yah he ki vigyaan kii drut gati se jo unnati hui, uskaa shrey kise he? kya pracheen kaal ke manushya in arvachin vaigyanikon kii apeksha buddhi kam rakhte the? yadi aisi baat he, to darshan, sahitya evam lalit kalaon kii unnati pracheen samay main itani adhik kyon hui? sambhavat: iskaa rahasy un vaigyanik vidhiyon main nihit he, jinka prashray paakar vigyaan itani unnati kar sakaa he. 
 arvachin vigyaan kaa aarambh lagbhag teen sau varsh purv hua. jaisaa upar kaha gaya he, pracheen kaal main bhi vigyaan kii kuch unnati hui, kintu uskaa kram aage na bad paaya. isliye kuch baat iske peeche avashya rahi hogi. vastut: pracheen kaal ke manishiyon ne jo bhi gyaan arjeet kiya, use buddhivaadee kahana thik hoga. apni buddhi or tark ke bal par gyaan kii ucch koti kii baaten unhone bataayin, kintu unke prakaar or vardhan kii vyavastha nahin thi or sansar bhar main unka vyapak prachaar or prasaaran nahin ho paaya arvachin vigyaan iske vipareet praayogic gyaan he, jiskaa aarambh main bada virodh hua. isi ke falswaroop galileo jaise agragami vaigyanikon ko kadi yatnaayen sahani padin. phir bhi prayog dwaara satyaapan vidhi ke bheetar hi prasaaran kaa beej bhi chipa hua tha. is prakaar jo gyaan miltaa gaya, vah ek shrunkhlaa main aabaddh ho chalaa, jiskaa kram aage bhi jari rahaa. is gyaan se shakti ke nae nae sroton kaa pataa chalaa or parinamswaroop na keval iskaa virodh kam hota gaya apitu ek bahut badi kranti samaaj main hui. mashin yug kaa sutarapaat hua or sansar me aashaa kii ek nai kiran saamne ai. kintu jis prakaar sabhi vastuon ke saath achchhai or buraai donon ke pahalu jude hue hai, vigyaan bhi maanav ke liye keval vardaan hi na rahaa, uskaa pashachik rup hiroshima main atum bam ke rup main vishwa ne dekha, jiske visphot ke kaaran sansar ke vinaash tathaa pralay kii lila kaa drishy upasthit ho gaya. is prakaar sansar ke saamne "satya ko keval satya ke liye" khoj na karne kii aavashyaktaa jaan padi or "satyam shivan sundaram" ke adarsh ko vigyaan jagat main bhi apnaanaa hi shreyaskar maaloom hua. vigyaan is prakaar niyantrit hokar hi maanav kalyaan main yogadan kar saktaa he. isi niyantran ke falswaroop parmanviya bhatthiyaan baniin, jo ek prakaar se niyantrit atum bam maatr hai, kintu jinase apaar suvidhaayen mil sakati hai. is prakaar ham dekhte hai ki alp kaal main hi vigyaan ne badi unnati kii or iskaa sab shrey prayogvidhi ko he, jiskaa upyog pracheen samay main nahin kiya gaya tha. is prayogvidhi main prayog kaa mahatv sarvopari he, phir bhi anya or vidhiyon kaa upyog bhi ek vishesh dhang or kram se kiya jaataa he, jinhen ham vaigyanik vidhiyaan kah sakate hai. 
 vigyaan ke adhyayan main jin vidhiyon kaa upyog samuhik rup se athwa aanshik rup se kiya jaataa he, unka neeche varnan kiya ja rahaa he :
  nirikshan - jis prakritik vastu yaa ghatana kaa adhyayan karnaa ho, sabase pehle uskaa dhyanpurvak nirikshan aavashyak he. yadi koi ghatana kshanik ho, to uskaa chithran kar lenaa aavashyak he, taaki baad main uskaa nirikshan ho sake, jaise grahan. nirikshan ke liye sookshmdarshi yaa doordarshee kaa upyog kiya ja saktaa he, taaki adhik vistaar ke saath or thik thik nirikshan ho sake. yadi anya log bhi nirikshan kaa kaary kar rahe hon, to uskaa swaagat karnaa chahie ki keval nirikshit vastu par hi dhyaan kendrit rahe, jaise arjuna ko vanvidya ke pareekshan ke samay keval pakshi kaa sir dikhaai pad rahaa tha. kabhi-kabhi kis vastu ke vishay main mastishk main pehle se kuch dharna bani rahati he, jo nishpaksh nirikshan main bahut baadhak hoti he. nirikshan ke samay is prakaar kii dharanaon se unmukt hokar kaary karnaa chahie.
  varnan - nirikshan ke saath hi saath, yaa turant baad, nirikshit vastu yaa ghatana kaa varnan likhnaa chahie. iske liye nape-tule shabdon kaa prayog karnaa chahie, jisase padhanevaale ke saamne nirokshit vastu kaa chitra khinch jaae. jahaan kahin aavashyaktaa ho, anumaan ke dwaara ankon main vastu ke gunavishesh kii maap de deni chahie, kitu yah tabhi karnaa chahie jab vaisaa karnaa baad main upyogi siddh honevaala ho. phulon ke rang kaa varnan karte samay anumaanit tarangadairghy dena vyarth he, kintu kisi vastu kii kathorta kii tulana anya vastu kii apeksha ankon main dena hi thik he. vyarth ke vyore na die jaaen or bhashaa saral tathaa subodh ho. desh, kaal evam vaataavaran kaa varnan de dena chahie taaki vastu kin paristhitiyon main uplabdh ho sakati he, yah gyaat ho sake.
  kaary-kaaran-vivechan - prakruti ke rahasyodghatan main kaaryakaaran kaa vivechan mahatvapurn he. varsha kaa hona, badal kii garaj, bijli kii chamak, aandhi or tufaan aadi ghatnaayen saath ho sakati hai. inamen koun kitna kaaran hai? praaia: kaaran pehle aata he, kintu keval kram hi kaaran kaa nishchay nahi karata. isliye in baton par thodavichaar kar lenaa chahie, taaki aage kisi prakaar kaa bhram na paidaa ho. saath hi vibhinn kaarnon kaa taratamya bhi band rakhana chahie. ye sab baaten ghatana ko samajhane main sahaayak hoti hai.
  prayogikaran  - vigyaan kii is yug main jo bhi sheeghra unnati ho pai, uskaa ekmaatr shrey is vidhi ko hi he, kyoki anya vidhiyaan to isi mukhya vidhi ke ird gird sanjoyi gai hai. yah takanic is yug kii dein he. pracheen samay main isi ke abhaav main vigyaan kii pragati nahin ho pai thi. antarikshayatra ev parmanviya shakti kaa vikaas, isi prayogikaran ke kaaran, sambhav ho sakaa he.
 prayog or saadhaaran nirikshan main kya antar he? prayog main bhi to nirikshan kaa kaary hota he. vastav main saadhaaran nirikshan main prakruti ke saath kisi prakaar kaa dakhal nahin diya jaataa, kintu prayog main dakhal diya jaataa he. falswaroop aisi sambhaavnaayen evam paristhitiyaan nikal aati hai jinase prayog ke samay kaa nirikshan rahasyodghatan main bada sahaayak hota he.
 prayog satya jaanane ke liye kiye jate hai, kintu nirantar vaigyanik prayogon ke falswaroop aisi sthiti paidaa ho gai he ki keval satya ke hi naam par prayog karnaa shreyaskar nahin, yadi vah satya mangalakaari na ho. us satya se kya laabh jiske falswaroop saare sansar kaa vinaash nischitpraaya ho. isliye acha hi he ki is samay saare sansar main parmanviya pareekshan kaa virodh ho rahaa he. satya kii khoj ke vaaste hi yah pareekshan kuch rashtron ke dwaara hote rahete hai, kintu uske parinamswaroop radio activata badhati ja rahi he or ho saktaa he, bhavishya main uske kaaran janajivan ke liye baari khatra paidaa ho jaae.
 prayog karte samay sachai or eemaandaaree baratani padati he. shuddhi or trutiyon kaa dhyaan rakhana padataa he. anek vibhinnataaon ke adhyayan ke pashchaat koi parinaam nikaala jaataa he. yadi koi asangat baat dikhalaai pade, to use chhod nahin diya jaataa, balki dhyanpurvak usapar vichaar kiya jaataa he. kabhi-kabhi isi kram main bade-bade avishkaar hue hai. nirikshan ko kai baar duharaaya jaataa he or madhyamaan parinaam par hi bal diya jaataa he. takneekee bhashaa main vidhi, nirikshan evam parinaam kaa varnan kiya jaataa he.
  pariklpana - prayog karne kaa ek maatr uddeshy prakruti ke kisi rahasy kaa udghaatan hota he. koi ghatana kyon or kaise ghatit hoti he, isko samajhnaa padataa he. varsha kyon hoti he? indradhanush kaise banataa he? is prakaar ke prashnon ke uttar dene ke liye ek pariklpana kii aavashyaktaa padati he. yadi pariklpana thik he, to vah jaanch main thik baithegi. pariklpana kii jaanch ke liye vibhinn prayog kiye ja sakate hai. aage chalakar aise tathy bhi prakaash main aate hai jo us pariklpana kii pushti kar sakate hai. yadi aisi baaten hai, to usee pariklpana ko siddhant yaa niyam kii sagya di jaati he, anyathaa uskaa sanshodhan karnaa padataa he, yaa use chhod dena padataa he. newton ke gati ke niyam or ainstan kaa saapekshavaad kaa siddhaat iske udhaaharan hai.
  aagaman - jab kisi varg ke kuch sadasyon ke gun gyaat hon, to unke aadhaar par us vargvishesh ke gunon ke bare main anumaan lagaana upapaadan kehalaata he. udhaaharan ke liye, a, ba, sa aadi. manushya maranshil praani hai; iske aadhaar par kaha jaataa he ki sab manushya maranshil praani he. is prakaar ke samanyikaran ke liye yah aavashyak he ki jo namoonay ikatthe kiye jaaen, ve aniyat tareeke se kiye jaaen, nahin to jo parinaam nikaala jayega vah thik nahin hoga. kabhi kabhi kuch raashiyon kaa madhyamaan nikaala jaataa he, kintu yah tabhi karnaa thik hoga jab aisa karnaa tarksangat ho. udaahranarth, "lekha jokha thahe, ladkaa duba kaahe" se pataa chalata he ki nadi kii ausat gaharaai kisi ladke kii oonchaai se kam hote hue bhi ladkaa dub saktaa he.
  nigaman - aagaman main jo kaary hota he, uskaa ulta nigaman main hota he. isamen kisi varg vishesh ke gunon ke aadhaar par us varg ke kisi sadsy ke gunon ke bare main anumaan lagaaya jaataa he, jaise maanav maranshil praani he, isliye "k", jo ek manushya he, maranshil he. nishkarsh nikaalane kii is vidhi ko hi nigaman kehete hai. iske liye do baaten aavashyak hai: nigaman vyavhaarya or tarksangat hona chahie.
  ganit or praturup - bahut si baaten hamaari samaj se pare hai, unke samajhane main praturup se badi sahaayta milti hai. sharir kii aantarik rachana, anuon kaa sanghathan aadi vishay praturup kii sahaayta se acchhee tarah bodhgamy ho jate hai. ganit ke dwaara bhi vigyaan ke kathin prashnon ko hal karne main badi sahaayta milti he. bahut si aisi baaten hai jo hamaari gyanendriyon dwaara aatmsaat nahin kii ja saktin, jaise padaarthtarangen, kintu ganit ke sutron ke dwaara unki chaanbin sambhav ho pai he or prayogon dwaara unki pushti bhi hui he. is prakaar ham dekhte hai ki aadhunik vigyaan kii pragati main ganit kaa bahut bada haath he.
  vaigyanik drushtikon - ant main ek bahut hi mahatvapurn vidhi rah jaati he. vah he kisi prashn ke prati vaigyanik drushtikon kaa apnaanaa. khule dimag se khoj kii bhaavana rakhkar vichaar karnaa hi sahi drushtikon he apane vyaktitv ko prashn se alag rakhana chahie or sachai evam pakshpatarahit bhav se kisi nishkarsh par pahunchnaa chahie. jivan ke roj ke prashnon main bhi is prakaar kaa drushtikon apnaanaa shreyaskar he.
 kai logon kaa maananaa he ki sampoorn vishwa main apanaai ja rahi vaigyanik vidhi kaa pratipaadan bhartiya darshanik-vaigyanik gautam yaa akshapaad ne nyayasutra ke rup main kiya tha .
