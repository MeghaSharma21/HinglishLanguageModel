 henrik oto warburg germany ke jeevarsayan shastri or shodhakarta the. inaki maan kaa naam elizabeth gartner or pita kaa naam amil warburg tha, jo berlin vishvavidhyalay main bhautikashastri the. amil ainstin ke mitra the or inhone mex plank ke saath bhi kaam kiya tha. oto ne 1906 main berlin vishvavidhyalay se rasayanashastra main doctrate kii or 1911 main hidelburg vishvavidhyalay se doctor of medisin kii degree praapt kii thi. iske baad kuch samay ve hidelburg main hi shodh karte rahe. lekin 1913 main unhen berlin ke pratishthit wilhem institute four biolaji main niyukti mil gai. pratham vishwa yuddh ke dauraan unhone sena main bhi kaam kiya or unhone aayran cross padak praapt kiya. lekin ainstin ne unhen sena chhodane par vivash kiya or apni pratibha or amuly samay ko maanav kalyaan hetu shodh kaaryon main lagane kii prerana di. san 1931 main ve wilhem institute ke nirdeshak ke pad se sammanit kiye gayi. ve apni mrityu tak is santhaan ke prabharee bane rahe. dwitiya vishwa yuddh ke baad iskaa naam badal kar mex plank institute rakh diya gaya. 
 biswein dashak ke prarambh main dow oto ne jivit koshikaon dwaara oxigen kaa udgrahan karne kii kriya par shodh shuru kiya tha. san 1923 main iske liye unhone ek vishesh dabaav-maapak yantra viksit kiya jise unhone warburg menometer naam diya. yah menometer jaivik utak kii patali si tah dwaara bhi oxigen ke udgrahan kii gati ko naapane main sakasham tha. unhone shwasan-kriya ko utprerit karne karne vaale tatwon par bahut shodh kii or tabhi oxigen-parivahan anzim cytochrome kii khoj kii, jiske liye unhen 1931 main nobel puraskaar mila. oto ne pehali baar batalaaya tha ki cancer koshika saamaanya koshika kii tulana main bahut hi kam oxigen grahan karti he. unhone hydrogen cynide or carbon-mono-oxide par bhi shodh kii or bataaya ki ye shwasan-kriya ko baadhit karte hai. unhone kii jeevarsayan kriyaaon ke liye sahaayak upaghatak nicotinomide or dihydroginej anzim aadi kaa bahut adhyayan kiya. unhone yah bhi siddh kiya ki cancer koshika ke piech or oxigen upbhog main sidhaa sambandh hota he. yadi piech zyada he to koshika main oxigen kii maatra zyada hogi. unhone yah bhi batalaaya ki cancer koshika main lactic acid or carbon-daai-oxide banane ke kaaran piech bahut kam lagbhag 6.0 hota he. unki shodh ke anya vishay mitocondria main hone vaali electron-parivahan shrankhla, paudhon main hone vaali prakaash-sanshleshan kriya, cancer koshika kaa chayapachay aadi the. 
 san 1963 ke baad se germany main jirasayan shaastra or aanvik jeevigyaan main acchhee shodh karne vaale vaigyanikon ko oto warburg medal se sammanit kiya jaataa he or 2007 ke baad se 25000 euro kaa nakad puraskaar bhi diya jaataa he. is puraskaar ko praapt karnaa vaigyanikon ke liye bahut sammanjanak mana jaataa he. dow oto ne 1931 main da metabolism of tumors naamak pustak kaa sampadan kiya or apane shodh kaaryon ko isamen prakashit kiya. 1962 main unhone new methds of sell physiolaji naamak pustak likhi thi. inhone 178 shodhpatr bhi prakashit kiye the. inaki prayogshaala main shodh karne vaale hans adolf crebs or do anya vaigyanikon ne bhi nobel puraskaar praapt kiya tha. 
 ve hameshaa adhyayan or maanav seva ko sarvopari maanate the or ve aaajeevan avivaahit rahe. dow oto jivan ke antim padaav main thode chidchide or sanakee ho gayi the. ve samajhane lage the ki sari bimaariyaan pradooshit chijen khaane se hi hoti hai, isliye ve bread bhi apane khet main paidaa hue jaivik ganhun kii bani hui khaanaa pasand karte the. kai baar to ve restaurent main chaay pine jate the, paise bhi puure dete the parantu badale main sirf garm pani lete the or apane saath laai hui jaivik chaay prayog karte the. 
 lindav kaa sanshodhit vyaakhyaan dwaara oto warburg nirdeshak, mex plank institute, koshikeey sanrachana vigyaan. berlin-dehlem, germany. angreji sanskaran - dean bark, neshnal cancer institute, bethesda, maryland. 
 dean bark dwaara sankshipt vivaran - yah vyaakhyaan 1966 main lindav, germany main hue nobel puraskaar vijetaon ke vaarshik adhiveshan main oto warburg ne diya tha. unhen 1931 main koshikeey-shwasan main oxigen-parivahan anzim kii khoj ke liye medisin main nobel puraskaar diya gaya tha or 1944 main bhi hydrogen-parivahan anzimes ke liye sakriy tatwon kii khoj ke liye bhi nobel puraskaar diya jane vaala tha, parantu aisa kaha jaataa he ki oto yahudee mul ke naagarik the isliye adolf hitler nahin chaahate the ki unhen nabell puraskaar diya jaye. harvard, oxford or hidelburg aadi vishvavidyalayon ne unhen doctrate va anya oopaadhiyon se sammanit kiya. jivan ke bhautik-vigyaan or rasayan-vigyaan main unki bahut ruchi thi. 
 kisi bhi rog ke mukhya or dwitiyak yaa gaunn kaaran hote hai. udhaaharan ke taur par plig kaa mukhya kaaran plig kaa keetanu he, jabaki dwitiyak kaaran gandagi, chuuhe or pissu hai. mukhya kaaran se abhipraay yah he ki yah us rog se peedit har rogi main vidyaman hota he. 
 isi tarah cancer ke bhi anginat dwitiyak kaaran ho sakate hai. lekin cancer kaa mukhya kaaran oxigen dwaara saamaanya koshikeey shwasan-kriya kaa baadhit hokar sharkara ke khamirikaran main parivartit ho janaa he. sharir kii sabhi koshikaayen oxigen dwaara shwasan karke urja praapt karti hai, jabaki cancer koshika sharkara ko khamir karke urja praapt karti he. sabhi saamaanya koshikaaye darasal vayujeevi hai or cancer koshika aanshik avayujeevi hai jo nimna-stareey ekkosiya jeevon kii bhanti glucose kaa khamir karke jivan vyapan karti he. bhautik or rasayanashastra kii drushti se saamaanya or cancer koshika main yah antar mahatvapurn he. 
 dehlem institute main shuru se hi cancer par shodh ho rahi thi. yahan oxigen-parivahan anzim hydrogen-parivahan anzimes kii khoj hui or unki rasaynic sanrachana kaa baariki se adhyayan kiya gaya. yadi yah satya he ki cancer kaa pramukh kaaran oxigen dwaara saamaanya shwasan kriya kaa baadhit hokar khamirikaran main parivartit hona he to bina kisi apwaad ke sabhi cancer koshikaaye khamir dwaara shwasan kriya karengi or saamaanya koshikaaye kabhi bhi khamir dwaara shwasan nahin karengi. 
 do america vaigyanikon melmagraine or flenegan ne saral prayog se yah siddh kiya tha. unhone chuhon ke rakt main titains ke bijaanu chode, jo oxigen ke abhaav main hi ankurit hokar foot jate he or titains failaane vaale keetanuon ko janm dete hai. unhone paaya ki chuuhe swasth the or unamem titains rog ke koi lakshan dikhaai nahin de gahe the, kyonki unke sharir main kahin bhi aisa sthaan nahin tha jahaan paryaapt oxigen vidyaman nahin ho. lekin jab cancer se peedit chuhon ke rakt main titains ke bijaanu chode to chuuhe titains rog se grasit ho gayi, kyonki unke sharir main cancer kii gaanthon ke bheetar oxigen kii maatra itani kam thi ki titains ke bijaanu ankurit hokar phute or titains ke keetanu baahar nikle or chuuhe titains rog se grasit ho gayi. in prayogon se yah spasht ho jaataa he ki cancer koshikaaye aanshik avayujeevi or saamaanya koshikaaye vayujeevi hoti hai.
 ham yahan ek alag tarah ke prayogon ko samajhane kii kushish karte hai jo cancer main khamirikaran or cancer kii vruddhi-dar ke bich maatraatmak sambandhon ko darshaate hai. herold moris, neshnal cancer institute, bethesda ne apane prayogon main jab alag-alag sakriyata vaale liver cansarkaarak tatv jab chuhon ke rakt main chode to dekha ki chuhon main jo cancer kii ganthen hui unki vruddhi-dar bhi alag-alag thi. kehane kaa taatpary yah he ki jahaan kisi chuuhe kii ganthen teen din main bad kar doguni ho gai vahiin kisi anya chuuhe kii gaanth ko do guna hone main 30 din lag gayi. neshnal cancer institute ke hi dean bark or mark woods 3 ne alag-alag hepetomaz main khamirikaran kii dar or hepetoma ke badhane kii dar ko ek graph dwaara pradarshit kiya. unhone paaya ki khamir or vruddhi-dar main sidhaa maatraatmak sambandh he. unhone dekha ki jaise jaise hepetoma kii vruddhi-dar badhati he, khamirikaran bhi usee anupaat main yaa or teji se badhata he. dean bark or mark woods ne apane graph ke shunya-bindu kshetra main khamirikaran kii dar itani kam hoti he ki use paaramparik tareekon se naapnaa sambhav nahin he jabaki usee kshetra main gaanth kii nunatam vruddhi-dar aasaani se naapi ja sakati he. lekin jab unhone sharkara ke khamirikaran ko naapane ke zyada samvedansheel tareeke viksit kiye to siddh ho gaya ki bahut dhire-dhire badhane vaale cancer bhi sharkara ko khamir karte hai. 
 ab yah to siddh ho gaya he ki sharkara ko khamir karke urja grahan karnaa cancer-koshika kii khaas fitarat he, to aaiye ab yah samajhane kii kushish karen ki kaise ek saamaanya koshika badalakar avayujeevi ban jaati he arthath cancer-koshika main parivartit ho jaati he. iske liye ham dehlem institute ke gahen, gayasler or lorenj dwaara kiye gayi prayogon ko samajhane kaa ytn karte hai. 
 jab chuuhe ke bhrun kii koshikaon ko ek upyukt madhyam main rakhaa jahaan oxigen kaa str bhi paryaapt to ve oxigen kii maujuudagi main viviya shwasan-kriya karti rahi, vibhajit hoti rahi or khamirikaran bhi nahin hua. lekin jab oxigen kaa str itnaa kam kar diya ki koshikaon kii viviya shwasan-kriya aanshik rup se baadhit hone lagi to 48 ghante main do koshikeey vibhaajan ke baad ve khamir karne vaali cancer-koshikaon main roopaantarit ho gai. or ve avayaviya-shwasan karne lagi. 
 phir hamane vibhajit ho rahi bhrun-koshikaon main oxigen kaa dabaav or khamirikaran ko naapane kaa yantra viksit kiya, jo sanlagn chitra main spasht dikhaaya gaya he. is vyavastha main hamane dekha ki viviya shwasan 35 pratishat kam karne par koshikaaye cancer-koshikaon main roopaantarit ho gai. yadi sharir main oxigen kaa dabaav itnaa kam ho jaye ki vibhajit ho rahi koshikaon kii viviya shwasan-kriya 35 pratishat baadhit ho jaye to cancer ho jaataa he. isse yah siddh hua ki sharir main viviya shwasan aanshik rup se baadhit hone par cancer-koshikaaye banane lagati hai or khamirikaran dwaara shwasan karne lagati hai. 
 hamaari prithvi ke vikaas ke praarambhik daur main vaataavaran oxigen rahit tha or jivan ke naam par sirf avibhedit ek-kosiya khamir dwaara shwasan karne vaale jeev hi vidyaman the. phir arabon varshon baad jab hamaare vaataavaran main oxigen kaa aagaman hua, to ye avibhedit ek-kosiya jeev vibhedit hone lage, viviya shwasan karne lage or is tarah prithvi par vanaspatiyon or jeevajantuon kaa vikaas shuru hua. lekin yah avibhedan ham aaj bhi cancer koshikaon main dekh rahe hai. ham yah bhi dekhte hai ki kai baar vaataavaran main paryaapt oxigen hone par bhi cancer kaa vikaas ho rahaa he, kyonki yaa to vibhajit ho rahi koshikaon tak paryaapt oxigen nahin pahunch rahi he yaa koshikaon main shwasan-anzimes ko utprerit karne vaale sakriy tatv vidyaman nahin hai. lekin jo bhi sthiti ho cancer main hameshaa oxigen-shwasan baadhit hota he, khamirikaran hota he or koshikaayen avibhedit hone lagati hai. cancer koshikaon main vyarth aniyantrit vibhajit hone kii kshamta bachati he or jivan ke liye aavashyak sabhi kaary-kshamtaayen samaapt ho jaati hai. arthath jab shwasan baadhit hota he, cancer janm letaa he, tab jivan kaa astitv to rahata he, par vah vibhajit ho rahi dishaheen koshikaon ke samooh ke sivaa kuch nahin hota he.
 ab prashn he ki kyon oxigen bhedan karti he or oxigen kii kami kyon avibhedan karti he? yaa kyon shwasan-kriya bhedan karti he or khamirikaran avibhedan karata he. jabaki shwasan-kriya or khamirikaran donon hi koshika vibhaajan karne main sakasham hai or yadi khamirikaran main bhedan kii kshamta bhi hoti to shaayad is prithvi par cancer kaa astitv hi nahin hota. 
 is tarah kai prashn hai jinka spashtikaran sambhawatah jeevarsayan shaastra de saktaa he. shwasan-kriya or khamirikaran donon main hi phosphate urja prayukt hoti he lekin donon main phosforilation kaa tarika alag-alag hota he. cancer ke sandarbh main dekhen to viviya phosforilation bhedan kar sakane main sakasham he, lekin khamiri phosforilation main yah kshamta nahin he. shwasan or khamirikaran ke chayapachay-path se spasht he ki piruvik acid banane tak donon ke chayapachay-path main koi fark nahin he. lekin iske baad donon kaa kriya-path alag-alag bhang se hota he. khamirikaran main piruvik acid ek hi rasaynic kriya main diahydro-nicotinomide dwaara apaghatit hokar lactic-acid banataa he. jabaki viviya shwasan main piruvik acid oxigen kii upasthiti main kai jatil rasaynic kriyaaon se guzar kar jal or carbon-daai-oxide banaata he. 
 mukhya bindu
 •	khamirikaran kii apeksha shwasan-kriya ko baadhit karnaa aasaan he kyonki shwasan zyada jatil prakriya he. 
 •	shwasan-kriya baadhit hone par koshikaaye badi saralata se khamirikaran karne lagati hai kyonki donon kriyaaon main ek hi utprerak nicotinomide kaary karata he. 
 •	jab koshika main saamaanya shwasan-kriya baadhit hoti he or khamirikaran uski jagah letaa he, to glucose kaa apghaton hota he or urja kii kami ke kaaran koshika mrity ho jaati he. glucose ke apghaton kaa matlab he khamirikaran dwaara mrityu or avayaviya shwasan kaa matlab he khamirikaran dwaara jivan. 
 •	cancer isiilie hi hota he kyonki shwasan-kriya hi koshikaon ko bhedan kii kshamta detii he, na ki khamirikaran. 
 ant main main yahi kahana chahta hoon ki ab cancer koi rahasyamay rog nahin rah gaya he or iskaa pramukh kaaran sabake saamne spasht he. hamen cancer se bachaav kii disha main kaary karnaa chaiye. aakhir kab tak chemotherapy or radiotherapy se jude laalchee bahurashtriya santhaan cancer par hui shodh kaa laabh aam logon tak nahin pahunchne denge or unhen bhramit karte rahenge. shaayad tab tak is sansar main karodon log is rog se marate rahenge.
 warburg kaa vyaakhyaan bahut hi rochak tha. vigyaan jagat main yah badi krantikari ghatana thi ki shwasan-kriya main oxigen ke mahatv ko pehali baar unhone duniya ke saamne rakhaa tha. lekin mujhe is baat kaa behad khed ki ve dow budwig kii khoj se apni purnatah anbhigya rahe yaa aankhe munde rahe. uparokt vyaakhyaan unhone budwig kii mahaan khoj ke 15 varsh baad diya tha. dow budwig ne vah rahasyamay kadi dhund lee thi, jise ve khojate rahe or hameshaa asafal rahe. in dinon dow budwig alsi ke tel or paneer se cancer ke rogiyon kaa safaltaapurvak upachaar kar rahi thi or unhen 90 pratishat safalataa bhi mil rahi thi. dow budwig ne ek baar kaha tha ki ve yah chaahati thi ki dow oto unki mahaan khoj linolic or linolenic acid or koshikeey shwasan main unke mahatv ko samajhen. san 1952 main budwig ne apane shodhpatr kai baar dow oto ke paas bheje or unase milane kii ichha jaahir kii, parantu oto ne koi jawaab hi nahi diya. budwig ne apane ek saakshaatkaar main saint gorgi ke bare main bhi kade shabdon main kaha tha ki unhone mere saare shodhpatr pard rakhe the, mere shodh-kaaryon se puri tarah waakif the parantu phir bhi apni pustak electronic biology and cancer main meri khoj ke bare main zikr nahin kiya.
