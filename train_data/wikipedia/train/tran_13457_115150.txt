 opsilan mahashwan yaa adhara, jiskaa bair naam "opsilan canis mejoris" he, mahashwan taramandal kaa doosraa sab se roshan tara he. yah prithvi se dikhne vaale taron main se choubeesva sab se roshan tara bhi he. yah prithvi se lagbhag 430 prakaash varsh kii duuri par he. haalanki kii prithvi se yah ek tara lagata he, yah vastav main ek dwitara mandal he.
 opsilan mahashwan ko angrezi main "opsilan canis mejoris" kehete hai. "adhara" bhi iskaa ek paramparaagat naam he jo arabi bhashaa ke "adhara" shabd se liya gaya he, jiskaa arth he "kanyaayein".
 opsilan mahashwan dwitare kaa mukhya tara nile-safed rang kaa ek B2 shrenee kaa daanav tara he. iskaa satahi taapmaana 25,000 calvin or yah hamaare suraj kii 3,700 guna chamak rakhata he. yah hamaare suraj se 20,000 guna adhik vikiran urja prasaarit karata he. iskaa dravyaman suraj ke dravyaman kaa lagbhag 10 guna he or iskaa vyas saura vyas kaa lagbhag 11 guna he. is mukhya taare kii chamak itani tej he ke agar yah prithvi se utana hi dur hota jitna vyaadh tara he to akaash main isaki chamak shukr se bhi zyaada hoti. opsilan mahashwan ke mukhya taare kii chamak apane saathi taare se 250 guna adhik he.
 kaafii arase se opsilan mahashwan hamaare saura mandal se dur ja rahaa he. aaj se 47 lakh saal pehle, opsilan mahashwan prithvi se 34 prakaash varsh kii duuri par tha or prithvi ke akaash main -3.99 magnitude ke saath chamakta tha, haalaanki maanav jati ne yah kabhi nahin dekha kyonki tab vah janmi hi nahin thi. is str kii chamak na to kisi taare kii uske baad rahi he or na hi aane vaale kam-se-kam 50 lakh saalon tak rahegi.
