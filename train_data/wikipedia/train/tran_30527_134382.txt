 mediaviki muft or mukt strot viki anuprayog he jo viki website chalaane ke kaam aata he, jaise vikipedia, vikshanri or vickemedia comons. ise mukhya rup se vickemedia foundation dwaara vikisit kiya gaya tha. ye kai or hajaaron website ko chalaane main kaam main liya jaataa he. ye piechapi programing bhashaa main likhaa gaya he or ek bacand database kaa upyog karata he.
 mediaviki ko kai sakriy yogadanakarta mil kar iskaa vikaas or rakrakhaav kaa kaary karte hai. vahiin sadsy isamen kai upyogi yogadan bhi karte hai. isamen pech ke liye git/gerit kaa upyog kiya jaataa he. iske alaava iske kuch chote samooh ko vickemedia santhaan paise dekar iske kaam karaati he. navambar 2012 main 200 ke kareeb developaron ne iskaa vikaas kiya tha. 
 janvari 2001 main jab pehali baar vikipedia aayaa to vah viki ke liye yusmodwiki naamak software kaa upyog karata tha. yah parl par aadhaarit tha, jo har panne ko saadhaaran shabdon main fil ke rup main rakhata tha. lekin is software main jald hi kai kamiyon kaa pataa chalaa jo vikipedia ke kaaryon ko prabhavit karne laga. 2001 ke madhya meganas mansk jo colog vishvavidhyalay ke chaatr the or saath hi vikipedia ke lekhak bhi the, ne ek software banaaya jisase vikipedia ke software ko badla gaya. yah nayaa software piechapi main likhaa gaya tha jo jaankaree ko miescuel main jaankaree ko sahej kar rakhata tha. yah pehali baar janvari 2002 main angrezi vikipedia main upyog hua tha. iske baad yah baaki ke bhashaaon ke vikipedia main bhi uplabdh ho gaya. is software kaa naam piechapi script ke rup main bataaya gaya.
 jald hi jab iskaa upyog bad gaya to phir se isamen pareshaani shuru ho gaya. iske baad iske software ko dobaaraa likhane kii aavashyaktaa padi. yah kaary lee danniel crocker ne kiya. yah is software ke tisare bhaag ke rup main bhi janaa jaataa he. yah bhi piechapi or miescuel par hi aadhaarit tha. yah vikipedia main july 2002 ko aayaa.
 vikipedia santhaan kii ghoshnaa 20 june 2003 main kiya gaya. vikipedia ke yogadan karne vaale danniel meyar ne iskaa naam "mediaviki" rakhane kaa suzav diya tha. jisase "vickemedia" naamak software chalata he. is naam kaa upyog agast 2003 ke shuruyaat se hone laga. lekin iske naam se bhram bhi hone laga kyonki vickemedia naam or vikipedia ek jaise lagate hai.
