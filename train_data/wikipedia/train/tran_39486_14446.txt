 prabandhak jinhen edmins yaa sysops bhi kaha jaataa he, vikipedia ke vah sampadak sadsy hai jinhen vikipedia pranali ke kuch aavashyak or apratibandhit auzaaron yaa vishesh adeshon ko kaam main lene kii anumati hoti he. jaise ki prabandhak kisi lekh yaa prishth ko mitaa sakate hai, anya sadasyon ko pratibandhit kar sakate he ityadi.
 prabandhak purnatah swayamsevak hote hai arthath vickemedia sanstha ke karmchaaree nahin hote. unhen apane adhikaron kaa upyog karnaa anivaary yaa badhyakaari nahin he. dhyatavya he ki ve inkaa upyog kisi aise vivaad main nahin kar sakate jisamen/jinamein ve swayan sammilit hon.
 hindi vikipedia par vartmaan samay main 11 prabandhak hai.
 vikipedia ke praarambhik dinon main har sadsy hi ek ekal password kaa upyog karke prabandhak ke rup main kaary karata tha. yah password swatantra rup se saunp diya jaataa tha. vikipedia kaa nivartmaan prashaaskatv code sanshodhan kaa nateeja he jisane ekal password ke upyog dwaara yah kaary karne ke sthaan par prakriya ko bhoomika-aadhaarit abhigam niyantran ) kar diya tha. is karypranali	main vyaktigat khate ko kuch vishisht aavashyaktaaon ko puraa karne par ek yaa ek saddhik flag diya jaataa he, jo us khatadharak ko samaanya sampadakon se alag kuch upkarnon ko upyog karne kii suvidha detaa he.
 is parivartankaal ke dauraan is baat par bal diya gaya tha ki prabandhakon ko ek vishesh upasamooh main kabhi nahin viksit karnaa chahie. balki, prabandhakon ko anya sampadakon kii tarah samudaay kaa ek hissaa hona chahie, iske saath hi jab ye sampadak ke rup main kaary karen to inhen koi vishesh shaktiyaan yaa visheshadhikaar nahin milane chahie. sadaiv yah mana gaya he ki prabandhak samaaj kaa koi vishesh bhaag na hokar usee kaa sadsy he. dekha jaye to vikipedia ke adhiktar prabandhan ke kaary koi bhi kar saktaa he, jinke liye kisi vishisht takneekee upkarnon kii aavashyaktaa nahin hoti jo prabandhakon ko die gaye hai. 
 vikipedia ke sansthaapak jimi wales ke anusaar:
 main yah kahana chahta hoon ki sis-ope bananaa *koi bahut badi baat nahin he*.
 meraa maananaa he ki main un logo ko yah adhikaar duungaa jo ki kuch samay se yahan sakriy he. main prabandhak shabd ke hauve ko samaapt karnaa chahta hoon. yah to keval takneekee baat he ki kisi ko yahan ke kuch mukhya takneekee kaary karne ke liye chunaa gaya, sabhi ko nahin.
 main nahin chahta ki koi soche kii prabandhak pad koi vishesh tamgaa he.
 is puure kathan kaa yah arth lagaaya ja saktaa he ki takneekee kaaryo ko daayitvapurn rup se va sahi karnaa jitna mahatvapurn he utana, vahi keval ek prabandhak hona nahin.
 vikipedia ke anusaar koi tay niyam nahin he jinase ki koi prabandhak ban saktaa or nahin. koi bhi prabandhak pad ke liye aavedan kar saktaa he. aavedak kaa purv main vikipedia par anubhav ke bajaay yahan us par vishwaas hona adhik aavashyak hoga. par phir bhi aavedak dwaara purv main kiye gaye kaaryo kaa mahatv to he hi. har sampadak kii drushti main kisi pratyaashee ke bare main alag-alag vichaar ho sakate he. unka vishvas praapt karnaa unke aapke bare main vichaaron par nirbhar he. namakan ke liye nivedan karne se pehle yaa kisi or dwaara kiye gaye aapke namakan ko swikaarne se pehle yah dhyaan de ki pratyaashee ko kam se kam kuch maheene se vikipedia par sakriy hona chahie, yahan ke kaamo se parichit hona chahie ki kya kaise kiya jaataa he. achche vyavhaar or vikipedia kii niti nirdeshon main vishvas use maananaa chahie or samaaj kaa vishwaas praapt karnaa chahie.
 yadi aap prabandhak ke sabhi kanoonon or niti nirdeshon se sahamat he to aap apane namakan ke liye nivedan se sambandhit adhik jaankaree ke liye chaoupal par jaaen. namakan hone ke baad uske bare main samaaj dwaara is bare main charchaa hogi na ki koi matdaan. lagbhag ek saptaah baad yaa jaise ki prashaasak kii manshaa ho is charchaa ko samaapt kar use par nirnay liya jaayegaa. yadi vaartaon main 80% se adhik log pratyaashee ke samarthan main charchaa karte he to prashaasak use prabandhak ke pad par namankit kar dete he. 
 dhyaan rakhe kisi vyakti dbaara bhale hi kitne bhi khate vikipedia par ho par unamem se keval ek ko hi prabandhak ke adhikaar die ja sakate he. ek baar prabandhak banaae jane par yah sadaa ke liye ho saktaa he jab tak use kisi vishesh karno se nahin hataa diya jaye jo ki praayah vikipedia ke niyam todane par yaa apane adhikaron ke durupyog par hota he.
 yadi aapako prabandhak bana diya jaataa he to aapako mili nae adhikaron kaa upyog karne main aapako vishesh saavdhaanee baratani chahie. vishesh rup se lekhon va prishthon ko mitaanaa or ypi paton ke anusaar sadasyon par pratibandh lagaana. aapako apane nae adhikaron kaa kaise upyog karnaa he or kya kare yaa na karen ke liye yah nirdesh dekhen yaa pehle se hi prabandhak pad par karyrat sadasyon se raay len. kripaya jhijake nahin.
 prabandhak ke adhikaron kaa upyog karnaa aap ke swayan ke nirnay par nirbhar karata he or yah seekhney samajhane main bahut samay lag saktaa he ki kis tul ko kaise or kab prayukt kiya jaae or kitne samay ke liye. jaise ki prishthon va lekhon ko surakshit karnaa yaa kisi sadsy ko pratibandhit karnaa. nae prabandhakon ko paraamarsh diya jaataa he ki vah nae mili pad par dhire-dhire apane kaaryo ko armbh karen, samajhe or aage badhen. ek saath sab kuch karne kii niti nahin apanaae.
 yah bhi aashaa kii jaati he ki prabandhak apane khaaton kii suraksha par vishesh dhyaan rakhenge. apane khaaton kii kunji kathin rakhen jo ki sochaa yaa todaa na ja sake or apane khate ke saath jude email pate kii suraksha bhi chaak chobandh rakhe.
 prabandhak ke adhikaron ko vikipedia ke in kaaryo ko karne ke liye vishesh rup se prayukt kiya ja saktaa he:
 prabandhakon se yah aashaa kii jaati he kii vah sabake liye ek udahaaran prastut kare or sadaiv auron se vaartalap karte samay tameez va sanyam barte. prabandhko se yah bhi aashaa kii jaati he kii vah vikipedia ke niyam maane or apane kaaryo ko achche dhang se kare. kabhi kabhaar koi bhul ho sakati he, aakhir prabandhak bhi manushya hote he or kabhi kabhaar ke dosha kshamaa kiya ja saktaa he. haalanki vikipedia ko baari kshati pahunchaane vaale dosha par yaa lagaataar galat nirnay yaa kaary karne par unhen is pad se hataaya bhi ja saktaa he. prabandhakon ko or puraane anbhavi lekhako ko aisa vyavhaar karnaa chahie jo kii anya sadasyon ke liye udhaaharan bane.
 prabandhakon ko yah dhyaan rakhana chahie kii vikipedia ke ho rahe vikaas ke is tej daur main unke saath yahan or bhi kai prabandhakon va saathi he. yadi kisi vishay par unhen lage kii vah sahi yaa nyaaypurna nirnay nahin le paa rahe he to unako anya saathiyo se sahaayta maangani chahie or un vishyon par chaoupal or samaaj main charchaa karaani chahie, yah nahin kii vah apane aap nirnay lene ke chakkar main galat nirnay len.
 prabandhak apane dwaara kiye gaye prabandhan kaaryon ke liye purnatah uttardaai he. jaise kii unako die gaye adhikaron va auzaaron ke upyog, jinke dwaara vah anya sampadakon ko thes yaa haani pahunchaa sakate hai jinke paas unke jaise adhikaar nahin he. kisi bhi sampadak yaa sadsy ko kisi prabandhak dwaara kiye kaam kii aalochana karne kaa puraa adhikaar he jab tak kii yah sammanjanak dhang se, tameez ke daayre main or dwesh kii bhaavana se otprot hokar na kiya jaae. prabandhakon se yah aashaa kii jaati he kii vah is prakaar kii gai aalochana ko galat bhav se naa lekar uskaa puure uttardaayitv va tameez ke saath uttar de va yadi koi bhul ho to use saafe man se maan le.
 aise prabandhak jinhone kii samaaj kaa apane upar se vishwaas kho diya he va jinke dwaara baar-baar doshapurn vyavhaar hota he unhen is pad se hataaya ja saktaa he. yah wo kaaran he jinakein kaaran purv main kai prabandhakon ko hataaya ja chukaa he:
 agar kisi sadsy ko lagata he kii kisi prabandhak ne uske khilaaf galat nirnay liya he to use us prabandhak se sidhe is masale par shishtachar ke saath baat kerani chahie or is masale ko sulajhane kii koshish kerani chahie. dwesh yaa aavesh main galat shabdon kaa prayog karne se bachein. haalanki, agar donon pakshon main yah masalaa nahin sulajhe to ise vikipedia:chaoupal main uthaaya ja saktaa he yaa anya prabandhakon se is bare main baat karen. aap unhen sidhe email bhi bhej sakate hai .
 apane prabandhak upkarnon or adhikaron kaa durupyog ek gambhir masalaa he va vikipedia ke niyamon ke viruddh he. yah sabhi adhikaar kisi sadsy ko vikipedia pranali ke kuch mahatvapurn kaam karne ke liye die jate he va inkaa kisi bhi surat main durupyog nahin hona chahie. har haalat main inkaa soch samaj kar upyog kare, galat upyogon ke kaaran yah waapas bhi liye ja sakate he.
 aam sthitiyaan jaha apane prabandhak adhikaron kaa istemaal karne se bache:
 prabandhko ko aise maamlo main apane adhikaron ke upyog se bachanaa chahie jinamein wo khud shaamil ho, un par apane adhikaron kaa phayda uthaane kaa aarope lag saktaa he. aise main nirnay kisi or ko lene den. 
 agar vikipedia ke kisi niyam main yah likhaa he kii kinhin kaamon main yaa vajahon main prabandhko ko apane adhikaron yaa upkarnon kaa upyog nahin karnaa chahie, to naa hi kare. kuch maamalon main apwaad ke tor par prayog kare to uski majboot vajah honi chahie va usase pehle chaoupal par vaartalap karnaa uchit hoga.
 kisi bhi prabandhak ko apane hi jaise saathi prabandhak ke dwaara kiye gaye kaary ko badalanaa yaa uske khilaaf kaarywahi karne se bachanaa chahie. jaruri hone par, pehle baatcheet kare va dekhe asli masalaa kya he. miljulkar kaary kare.
 agar kisi kaaryo ko badla ja chukaa he yaa kisi se koi adhikaar waapas liya ja chukaa he, to bina aam raay ke use purvawat nahin kare.
 har baar khud nirnay lene se bache va jaruri hone pe anya prabandhko se salaah le va unhen nirnay lene de. jaruri nahin kii aap har masale main sahi nirnay le paae, par anya koi jarur le saktaa he. miljul kar kaary karnaa jaruri he.
 yah baat dhyaan main rakhni chahie kii kisi prabandhak dwaara agar kisi sadsy, lekh, pusht, vivaad aadi pe apane adhikaron kaa upyog liya gaya ho, va agar voh uchit, karypranali ke adheen, or sankshipt ho to voh unhi lekho, pusht, vivaado va sadasyon ke saath dubaara un adhikaron kaa upyog kar saktaa he. isse koi farak nahin padataa kii voh purv main bhi isamen shaamil tha. yah isliye kyon kii prabandhak kaa to kaam hi aise kaary karnaa he. haa agar wo chaahe toh ek acchhee aadat ke tahat ise kisi or prabandhak ko karne ke liye sope sakate he, par aisa karnaa jaruri nahin he. 
 agar maamla purv jaisaa hi he va unhi kaarnon ke vajah se jaach main aayaa he to yah ho saktaa he kii prabandhak kaa nirnay us maamle main pehle jaisaa hi ho.
 kisi prabandhak kaa kisi masale main yaa sadsy ke saath vivaad main sirf isliye nahin mana ja saktaa kii usne pehle kabhi use koi chetavanee jari kii thi jo kii uske dwaara kiye gaye koi aise kaam kii vajah se thi jisase kii koi vikipedia niyam tutaa tha. isse kisi prabandhak dwaara bhavishya main aise kisi lekh yaa sadsy ke khilaaf karwaai ko dwesh main yaa "khud samilit hone kaa aarope" ke tahat nahin liya ja saktaa.
 haalaaki phir bhi, agar aisi ummid ho kii yah sab bate uth sakati he, to sabase badia to yah hi rahegaa kii aise maamlo main nirnay koi anya prabandhak leleve, va aap usko yah kaary dedeve.
 prabandhak/prashaasak pad se kisi sadsy ko hataane kaa praavdhaan kuch vikiyon main he evam kuch vikiyon main nahin he. jaise saadhaaran angreji viki par prashaasak prabandhak ko hataa sakate he is prakaar kuch anya viki pariyojnaon par bhi prabandhak ko hataane ke praavdhaan hai. fransisi vikipedia main to 6 maheene se adhik niskriy rahane vaale prabandhko ko nirantar hataaya jaataa rahaa he jiskaa kaaran he ki naye kushal sakriy sadasyon ko padontti dena evam lambe samay kii anupasthiti ke kaaran hekking dwaara prabandhakon ke khaaton kaa durupyog na hona hai..
 jaisaa ki prabandhan naam se hi spasht he ki kai mahatvapurn kaaryon kaa mahatvapurn avasaron par prabandh karnaa, atah prabandhan adhikaar rakhane vaale sadasyon kii viki par sakriy upasthiti atyaavashyak he. ab hindi viki par kai sadsytaayen bhi bana di gayi hai jinase kaary vishesh hetu prabandhak bananaa aavashyak bhi nahin rahaa. sadsy prabandhak ke jis adhikaar main swayan ko kushal maanate he use alag se praapt kar sakate he. haan prabandhak ke kai kaary yaa jo kaary naye sadasyon kii seemaa se baahar hai, ityadi ke liye prabandhan adhikaar hetu samast sadasyon kaa swaagat he. in sab vikiyon kii tarj par hindi viki par bhi prashaskon dwaara prabandhakon ko nimna kaarnon se pad mukt kiya ja saktaa he-
 .
 praayah prabandhko se hue kisi bhi vaad-vivaad ko vaartalap se suljhaana chahie or chaoupal par charchaa kerani chahie. par agar yah maamla koi baari galati se yaa prabandhak ke dwaara kiye gaye nuksaan yaa dwesh purna ravaiye se taalluk rakhata ho to is tarah se bhi masalaa suljhaayaa ja saktaa he.
 aise maamle main kisi prabandhak dwaara kiye gaye kaary par charchaa karaayi ja sakati he. agar kisi sadsy ko pratibandhit kar diya ho to vah kisi anya sadsy ke dwaara yah karvaa saktaa he. aap is masale par sidhe prashaasak se baat kar sakate he va unase tunrat madad kii apil kar sakate he.
 prabandhko se yah aashaa kii jaati he ki vah apni or vikipedia kii suraksha ko dhyaan main rakhte hue or apane ko die hue vishesh adhikaron kii suraksha ke liye apane vikipedia khato par khaas dhyaan de. unhen apane khato kii suraksha badhaane ke liye unki majboot kunji chunani chahie. saath hi aise khaaton ke saath jude email paton kii bhi suraksha par dhyaan dena chahie.
 yaad rakhe ki agar prabandhak apane khaaton kii suraksha karne main aksham rahe yaa inhi kaarnon se vikipedia kii suraksha par koi khatara utpann hua to unhen is pad se hataaya ja saktaa he. aisa nirnay hameshaa ke liye ho saktaa he.
 prabandhakon kii suchi ke liye vishesh:ListUsers/sysop dekhen. prabandhak ke pad ke liye praarthi apni vinati yahan sanlagn karen. prabandhakon ke niyam evam dayitvon hetu vikipedia:prabandhak niyam va daayitv dekhen. prabandhakon ke adhikaar dekhne hetu vishesh:ListGroupRights dekhen.
 yah suchi hindi viki par haal hi ke dinon main sakriy rahane vaale prabandhko kii suchi he. kisi bhi prakaar kii sahaayta ke liye sadsy inase sampark kar sakate he. koi bhi prabandhak jab bhi sakriy ho to is suchi main apana naam jod de. yah suchi sadasyon kii samasyaon ko shighrata se sulajhane ke liye banaayi gayi he. kripaya ise anyathaa na le
 is suchi main hindi vikipidia ke purv prabandhakon ko rakhaa gaya he -
 inamen se adhiktar sadasyon ko sadsy adhikaar hetu nitiyon ke anusaar lambi nishakriyata ke kaaran prabandhan adhikaar se mukt kar diya gaya, hindi viki in prabandhakon ke sahyog evam yogadan ke liye inkaa abhaari he. pun: sakriy hone par yah sadsy sadsy adhikaar hetu nitiyon ke anusaar phir se yah adhikaar praapt kar sakate he.
 is suchi main hindi viki ke un prabandhakon ko rakhaa gaya he jinhonen apane prabandhkiy adhikaron ko durupyog kiya jiske parinaam swarup unhe inke prabandhkiy adhikaron se nilambit kar diya gaya-
