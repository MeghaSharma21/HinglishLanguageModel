 newton ke hi samakaleen german vidwaan hygange ne,san 1678 i. main 'prakaash kaa tarang siddhanth' kaa pratipaadan kiya tha. iske anusaar samast sansar main ek atyant halakaa or rahasyamay padaarth ether bharaa hua he : taron ke bich ke vishaal shunyakash main bhi or thos dravya ke andar tathaa parmaanuon ke abhyantar main bhi. prakaash isi ishwar samudr main atyant choti lambaaiwali pratyasth tarangen hai. laal prakaash kii tarangen sabase lambii hoti hai or bangnee kii sabase choti.
 isse vyatikaran or virvatan kii vyakhya to saralata se ho gai, kyonki ye ghatnaayen to tarangamulak hi hen. dhruvan kii ghatnaon se yah bhi pragat ho gaya ki tarangen anudairdhya nahin, varan anuprastha hai. hygange kii tarangikaaon ko pariklpana se aparvatan or paravartan tathaa donon kaa yogapaty bhi acchhee tarah samaj main aa gaya. kintu ab do kathinaaiyaan rah gayi. ek to saral rekha gaman kii vyakhya na ho saki. duusare yah samaj main nahi aayaa ki ether kii ragad ke kaaran aganit varsho se teevr veg se ghoomte hue grahon or upgrahon kii gati main kinchinmaatr bhi kami kyon nahin hoti. inase bhi adhik kathinaayee yah thi ki newton jaise mahan vaigyanik kaa virodh karne kaa saahas or samarthy kisi main na tha. at: praaia: do shatabdi tak kanikasiddhant hi kaa samrajya akshunn rahaa.
 san 1807 main yang ne vyatikaran kaa prayog atyant suspasht rup main kar dikhaaya. iske baad fenal ne tarangon dwaara hi saral rekha gaman kii bhi bahut acchhee vyakhya kar di. 1850 i. main phuko ne pratyaksh naap se yah bhi pramanit kar diya ki jal jaise adhik ghantvawale madhyamon main prakashveg vaayu kii apeksha kam hota he. yah baat kanikasiddhant ke pratikul tathaa tarang ke anukool hone ke kaaran tarangasidhant sarvamaanya ho gaya. iske baad to is siddhant ke dwaara anek naveen or ascharyajanak ghatnaon kii praguktiyaan bhi prekshan dwaara satya pramanit hui.
 ab prashn yah rahaa ki ether kis prakaar kaa padaarth he. yah vidit he ki kisi bhi pratyasth drav main
 jahaan
 yadi tarang anudairdhya he to v = / p) 1/2 -- 
 yadi tarang anuprastha he to v = 1/2 -- 
 sansar main koi bhi dravya aisa gyaat nahin he jisaki pratyasthata tathaa ghanatv ke maan aise hon ki uski tarang kaa veg prakaash ke gyaat veg 3 x 108me. prati second ho sake. at: prakaash tarang kaa madhyam dravya nahin ho saktaa. vah koi vilakshan padaarth he or in tarangon kii anuprasthata ke kaaran yah bhi nirvivaad he ki ether koi thos athwa jelly ke sadrush ardhthos padaarth he, kyonki dravon or gaison main dridhtaa ke abhaav ke kaaran anuprastha tarang chal hi nahin sakati. iske atirikt prakaash kii kisi bhi prakaar kaa anudairdhya tarangon kaa hamen pataa nahin laga he. at: sambhavat: aisi tarangon kaa veg anant hota he, arthath sameekaran ke anusaar ether kaa K = anant he or ether anspidya he. phir bhi is thos or asampidya padaarth ke dwaara grahon ke veg par koi prabhaav nahin padataa. is kathinaayee kaa samaadhaan kelvin ne yah kiya ki ether kaa ghantv p or dridhtaa n donon hi atyant kam hai, kintu unka anupaat aisa he ki sameekaran ke anusaar tarang veg 3 x 108 me. prati second ho jaataa he.
 vibhinn paardarshak padaartho main prakaash ke vibhinn vegon ke vishay main nimnlikhit teen siddhant banaae gaye the :
  frenel kaa siddhant : sab dravyon main ether kii pratyasthata, K baraabar hoti he, kintu uske ghanatv p, main fark hota he.
  maikula kaa siddhant : sab dravyon main ether kaa ghanatv baraabar rahata he, kintu pratyasthata main fark hota he.
  keliun kaa siddhant : anudairdhya tarang kaa veg anant ke sthaan main 0 mana gaya. falat: sameekaran K + 4/3n = 0, arthath K = - 4/3n. iskaa arth yah he ki ether kaa K rinatmak he. vah asampidya nahin, kintu sankuchansheel he. uskaa aaytan kam karne ke liye usapar dabaav badhanaa nahin padataa varan ghatana padataa he.
 kintu in teenon main se ek bhi siddhant prekshan kii kasuti par thik na utraa. yah satya he ki frenel ne apane siddhant se paardarshak padaartho dwaara apavartit tathaa paravartit kirnon kii tivrata ke sambandh main ve vikhyath sutara praapt kar liy the jo prekshan dwaara satya pramanit ho gaye hai. kintu aisa ek galati ke kaaran hua tha, jo saubhagyavash unhone kar di thi. jab green ne us bhul ko sudhaarney kaa praytn kiya, to parinaam bilkul asaty nikle.
