 kolkata shrenee ke vinaashak pot bhartiya nausena kii pariyojna 15e ke naam se bhi jaani jaati he jo ki prasiddh pariyojna 15 ‘dilli’ ke anuvarthi he jinhen nabbe ke dashak ke ant main seva main shaamil kiya gaya tha. bhartiya nausena ke nausainik dizin nideshaalay ne in poton kii pariklpana or digining kii he. in poton kaa namakaran bharat ke pramukh bandargah shaharon jaise kolkata, kochi or chennai ke naam par kiya gaya he. 
 kolkata shrenee kaa pratham vidhvansak pot ienes kolkata 16-agast, 2014 ko bhartiya nausena main shaamil kiya gaya.
 ienes kolkata kii neenv 26 sitambar 2003 ko rakhi gai thi or pot kaa 30 march 2006 ko jalavataran hua tha. ise bharat main ab tak taiyaar kiya gaya sarvaadhik taqatvar yudhpot mana jaataa he. is jaandaar pot kii lambaai 164 meter or chaudaai takreeban 18 meter he. isaki purna bhaar visthaapan kshamta 7400 ton he. is pot main sanyukt gas or gas pranodan pranali lagi hui he, jisamen chaar shaktishaalee reversible gas terbine lagi hui hai or yah 30 note se bhi zyada gati hasil kar saktaa he. chaar gas terbine janaretaron or ek dijal alternetr se is pot ko bijli sulabh hoti he. ye sabhi milakar 4.5 megawatt bijli paidaa karte hai jo ek chote shahar ko roshan karne main sakasham he. is pot par 30 adhikari or 300 navik tainaat kiye ja sakate hai. yah pot atyant utkrisht atyaadhunik hathiyaaron or samvedakon se las he, jinamein lambii duuri tak bhoomi se hawa main maar karne vaali missile evam emef-star bahu-gatisheel charan vaala aire radar bhi shaamil hai. yah pot unnat supersonic or lambii duuri tak bhoomi se bhoomi tak maar karne vaali brahmos missile se bhi las he, jo bharat or rus kaa sanyukt udhyam he. swadesh nirmit 76 mem super rapid gan mount or eke 630 siaideblyooes hawa or bhoomi par maujuud lakshyon par nishaanaa saadh sakate hai. samast pandubbi-rodhi hathiyaar or isamen lage samvedak set samudr main jang ladane ke liye swadesh main kiye gaye prayaason ke anupam udhaaharan hai, jinamein swadesh nirmit rocket lanchar, swadesh nirmit twin-tub torpeado lanchar or nai peedi ke echuamesa sonar shaamil hai. samvedak suut main anya unnat bhootal evam vaayu servilans radar or swadesh nirmit electronic yuddh pranali shaamil hai. ek atyaadhunik kombet management system ko is pot main lage hathiyaaron or samvedakon se ekikrut kiya gaya he. is pot main do siking yaa chetak helicopteron kaa parichaalan karne kii suvidha he.
 ai en es kochi kolkata-shrenee vidhvansak shrunkhlaa kaa doosraa jahaaj he jise 30 sitambar 2015 ko bhartiya nausena main shaamil kiya gaya.
 
