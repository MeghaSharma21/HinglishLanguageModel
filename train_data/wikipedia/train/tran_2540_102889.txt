 jaipur kaa jantar mantar savai jaisingh dwaara 1724 se 1734 ke bich nirmit ek khagoleey vedhashala he. yah unesco ke 'vishwa dharohar suchi' main sammilit he. is vedhashala main 14 pramukh yantra hai jo samay maapne, grahan kii bhavishyavaanee karne, kisi taare kii gati evam sthiti jaanane, saura mandal ke grahon ke dikpaat jaanane aadi main sahaayak hai. in yantron ko dekhne se pataa chalata he ki bharat ke logon ko ganit evam khagoliki ke jatil sankalpanaaon kaa itnaa gahan gyaan tha ki ve in sankalpanaaon ko ek 'shaikshanik vedhashala' kaa rup de sake taaki koi bhi unhen jaan sake or uskaa anand le sake.
 jaipur main puraane rajmahal 'chandramahal' se judy ek ascharyajanak madhyakaalin uplabdhi he- jantar mantar! pracheen khagoleey yantron or jatil ganitiya sanrachanaon ke madhyam se jyotishiya or khagoleey ghatnaon kaa vishleshan or sateek bhavishyavaanee karne ke liye duniya bhar main prasiddh is apratim vedhashala kaa nirmaan jaipur nagar ke sansthaapak amer ke raja savai jaisingh ne 1728 main apni nijee dekharekh main shuru karavaaya tha, jo san 1734main puraa hua tha. savai jaisingh ek khagol vaigyanik bhi the, jinke yogadan or vyaktitv kii prashansa jawahar laal nehru ne apni prasiddh pustak 'discovery of india' main sammanpurvak kii he. savai jaisingh ne is vedhashala ke nirmaan se pehle vishwa ke kai deshon main apane saanskrithik doot bhej kar vahaan se khagol-vigyaan ke pracheen or mahatvapurn granthon kii pandulipiyaan mangavayin thim or unhen apane pothikhane main sangrakshit kar apane adhyayan ke liye unka anuwaad bhi karavaaya tha. maharaja savai jai singh dwitiya ne hindu khagolashastra main aadhaar par desh bhar main paanch vedhashalaon kaa nirmaan karaayaa tha. ye vedhashalaayein jaipur, dilli, ujjain, banaras or mathura main banavaai gai. in vedhashalaon ke nirmaan main unhone us samay ke prakhyat khagoshastriyon kii madad lee thi. sabase pehle maharaja savai jaisingh ne ujjain main samraat yantra kaa nirmaan karavaaya, uske baad dilli sthit vedhashala or uske das varshon baad jaipur main jantar-mantar kaa nirmaan karavaaya tha. desh kii sabhi paanch vedhashalaon main jaipur kii vedhashala sabase badi he. is vedhashala ke nirmaan ke liye 1724 main kaary prarambh kiya gaya or 1734 main yah nirmaan kaary puraa hua. yah baaki ke jantar mantron se aakaar main to vishaal he hi, shilp or yantron kii drushti se bhi iskaa kai muqabla nahin he. savai jaisingh nirmit paanch vedhashalaon main aaj keval dilli or jaipur ke jantar mantar hi shesh bache hai, baaki kaal ke gaal main samaa gaye hai.
 unesco ne 1 agast 2010 ko jantar-mantar samet duniya bhar ke saat smarakon ko " vishwa dharohar suchi " main shaamil karne kii jo ghoshnaa kii thi, unamem jaipur kaa jantar mantar bhi ek he. brazil kii rajdhani bracilia main world heritage cameti ke 34 wein antarrashtriya sammelan main is vedhashala ko vishwa-viraasat smarak shrenee main shaamil kiya ja chukaa he. is sammaan kii peeche jo mukhya kaaran ginaae gaye the, unamem sabase bada kaaran yah tha ki itane varsh guzar jane ke baavjood is vedhashala ke sabhi pracheen yantra aaj bhi thik avasthaa main hai; jinke madhyam se mausam, sthaneey samay, grah nakshatron or grahan adi khagoleey parighatnaon kii ekadam sateek gananaa aaj bhi kii ja sakati he. jaipur sthit jantar-mantar ko san 2010 main vishwa viraasat kaa darja praapt hua. vishwa viraasat main apana naam shaamil karaane vaala jantar-mantar rajasthan kaa pehla or bharat kii 23veen saanskrithik dharohar he. itihaas kii ek bemisaal dharohar ke nirmaan kaa shrey maharaja savai jai singh dwitiya ko jaataa he.
 282 saal pehle lakdi, chooney, pathar or dhaatu se nirmit yantron ke madhyam se akashiya ghatnaon ke adhyayan kii bhartiya vidya ko 'adbhut' maanate hue is smarak ko vishwa dharohar suchi main shaamil kiya gaya he. inhen yantron ke gananaa ke aadhaar par aaj bhi jaipur ke sthaneey panchang kaa prakaashan hota he or har baras asadha poornima ko khagolashastriyon dwaara 'pawan dharna' prakriya se aane vaali varsha kii bhavishyavaanee kii jaati he.
 yahaan ke yantron main- 'samraat-yantra', 'jaiprakash-yantra' or 'ram-yantra' sarvaadhik prasiddh hai, jinamein se 'samraat-yantra' sarvaadhik ooncha he, jiske madhyam se paryaapt shuddhta se samay bataaya ja saktaa he.
 vishwa dharohar suchi main shaamil jantar-mantar rajasthan pradesh kaa pehla or desh kaa 28 waan smarak ho gaya he. bharatpur kaa ghanaa pakshi abhayaarany unesco kii saanskrithik shrenee kii vishwa dharohar suchi main pehle se shaamil he. isse is naayab vedhashala ko nai antarrashtriya pahchaan milegi hi, smarak ke rakrakhaav ke liye 40 hazaar dollar kaa alag fund bhi milegaa.
 jaipur ke jantar mantar main sthit pramukh yantra hai- biihat samraat yantra, laghu samraat yantra, jaiprakash yantra, ramayantra, dhruvayantra, dakshinyantra, naadeevalayayantra, rashivlay, dishaintra, laghukranti yantra, dirghakranti yantra, rajyantr, unnataansh yantra, or digansh yantra. inke alaava yahaan mahatvapurn jyotishiya gananaaon or khagoleey ankan ke liye krantivruth yantra, yantra raaj aadi yantron kaa bhi prayog kiya jaataa rahaa tha.
 jantar mantar ke pravesh dwaar ke thik baanye ore ek golkar chabutare ke dono ore do stambhon ke bich latake dhaatu ke vishaal gole ko unnataansh yantra ke naam se janaa jaataa he. yah yantra akaash main pind ke unnataansh or koniya oonchai maapne ke kaam aata tha.
 unnataansh yantra ke purv main uttar se dakshin dishaao ke chor par faili ek divaranuma imaarat dakshinodat bhittiyantra he. saamne ke bhaag main diwaar ke madhya se dono ore sidhiyaan bani hai jo diwaar ke upree bhaag tak jaati hai. jabaki diwaar kaa prishth bhaag sapaat he. yah yantra madhyann samay main surya ke unnataansh or un ke dwaara surya kranti va dinmaan aadi jaanane ke kaam aata tha.
 yah ek saral yantra he. jantar mantar parisar main bichon bich ek bade vargakar samtal dharaatal par laal pathar se vishaal vrut bana he or centre se chaaron dishaao main ek samakon cross bana he. yah disha yantra he jisase saamaanya taur par dishaao kaa gyaan hota he.
 jantar mantar main sabase vishaal yantra samraat yantra he. apni bhavyata or vishalata ke kaaran hi ise samraat yantra kaha gaya. yantra kii bhavyata kaa andaja isi se ho jaataa he ki dharaatal se iske sheersh kii oonchai 90 feet he. samraat yantra main sheersh par ek chhatari bhi bani hui he. yah yantra grah nakshatron kii kranti, vishuvaansh or samay gyaan ke liye sthapit kiya gaya tha.
 shashthansh yantra, samraat yantra kaa hi ek bhaag he. yah valayakaar yantra samraat yantra ke aadhaar se purv or pashchim dishaao main chandramaa ke aakaar main sthit he. yah yantra bhi grahon-nakshatron kii sthiti or ansh kaa gyaan karne ke liye prayukt hota tha.
 jai prakaash yantron kaa avishkaar swayan maharaja jaisingh ne kiya. katore ke aakaar ke in yantron kii banaavat bejod he. jantar mantar parisar main ye yantra samraat yantra or disha yantra ke bich sthit hai. inamen kinare ko kshitij maanakar aadhe khagol kaa khagoleey paridarshan or prayek padaarth ke gyaan ke liye kiya gaya tha. saath hi in yantron se surya kii kisi raashi main avasthiti kaa pataa bhi chalata he. ye dono yantra paraspar poorak hai.
 yah yantra praveshdwar ke daayen bhaag main sthit he. yah do golakaar falkon main banta hua he. inke centre bindu se chaaron ore darshai vibhinn rekhaon se surya kii sthiti or sthaneey samay kaa sateek anumaan lagaaya ja saktaa he.
 dhruvadarshak pattica dhruv taare kii sthiti or disha gyaan karne ke liye prayukt hone vaala saral yantra he. uttar dakshin disha kii ore divaranuma yah pattica dakshin se uttar kii ore kramash: uthi hui he. iske dakshini sire par netra lagaakar dekhne par uttari sire par ghruv taare kii sthiti spasht hoti he.
 laghu samraat yantra ghruv darshak pattica ke pashchim main sthit yantra he. ise dhoop ghadi bhi kaha jaataa he. is yantra se sthaneey samay kii sateek gananaa hoti he. laal pathar se nirmit yah yantra samraat yantra kaa hi chota rup he isiliye yah laghusamraat yantra ke rup main janaa jaataa he. 
 inaki sankhya 12 he jo 12 raashiyon ko ingit karte hai. prayek raashi or unamem grah-nakshatron kii avasthiti ko darshaate in baarah yantron kii khaas visheshta in sabaki banaavat he. dekhne main ye sabhi yantra ek jaise hai lekin akaash main raashiyon kii sthiti ko ingit karte in yantron kii banaavat bhinn bhinn he.
 lohe ke do vishaal chakron se bane in yantron se khagoleey pindon ke dikpaat or taatkaalik ke bhugolic nirdeshkon kaa maapan kiya jaataa tha. yah rashivlay yantron ke uttar main sthit he.
 ram yantra main stambhon ke vrutt ke bich centre tak digriyon ke falak darshaae gaye hai. in falkon se bhi mahatvapurn khagoleey gananaaen kii jaati thim. ramyantra jantar mantar kii pashchimi diwaar ke paas sthit do yantra hai. in yantron ke do laghu rup bhi jantar mantar main inhen yantron ke paas sthit hai.
 is yantra ke dwaara pindon ke digansh kaa gyaan kiya jaataa tha. digansh yantra nikaas dwaar ke paas sthit he. yah yantra vrutakar pracheer main chote vritton ke rup main nirmit he.
 is vedhashala main khadey kiye gaye yantro main samraat, jaiprakash or ram yantra bhi hai, jinamein se samraat yantra sabase bada he jiskaa upyog vaayu parikshan ke liye kiya jaataa he. samraat yantra kii oonchai 140 feet he, jiske upree sire par akashiya dhruv ko ingit kiya gaya he, saath hi is par samay bataane ke nishaan banaae gaye hai jo aaj bhi ghante, minute or chauthai minute tak kii sateek jaankaree dete hai.
 jantar-mantra main sthit yantra aaj bhi sahi salaamat avasthaa main he jinke dwaara har saal varsha kaa purvabhaas tathaa mausam sambandhi jaankariyaan ekatrit kii jaati he. mukhya rup se yantron ke sahi salaamat hone ke kaaran hi unesco ne ise vishwa viraasat kaa darja diya.
 maharaja savai jai singh dwitiya ne jaipur kii vedhashala kaa nirmaan karwaane se pehle vibhinn deshon main apane shanti doot bheje or vahaan se khagol shaastra par pandulipiyaan mangvayi, jinase unhone khagol vigyaan ko samajha or saath un pandulipiyon kaa anuwaad bhi karavaaya.
 jaipur kii vedhashala main upasthit yantron ke dwaara kii gai gananaaon ke aadhaar par aaj bhi yahaan kaa panchang taiyaar kiya jaataa he.
