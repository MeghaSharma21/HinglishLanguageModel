 maharishi dow dhondo keshav karve prasiddh samaaj sudhaarak the. unhone mahila shiksha or vidhwaa vivaah me mahatvapurn yogadan kiya. unhone apana jivan mahila utthan ko samarpit kar diya. unke dwaara mumbai main sthapit es en di tii mahila vishwavighalay bharat kaa pratham mahila vishwavighalay he. ve varsh 1891 se varsh 1914 tak pune ke fergussan kalege main ganit ke adhyaaapak the. unhe varsh 1958 main bharat ratna se sammanit kiya gaya. 
 unka janm maharashtra ke murud naamak kasbe, me ek garib parivaar main hua tha. pita kaa naam keshavpant or mata kaa lakshmibai. aarambhik shiksha murud main hui. pashchaat satara main do dhai varsh adhyayan karke mumbai ke rabart mani skool main daakhil hue. 1884 i. main unhone mumbai vishvavidhyalay se ganit vishay lekar bi.e. kii pariksha uteern kii. bi.e. karne ke baad ve elfinston skool main adhyaaapak ho gaye. karve kaa vivaah 15 varsh kii aayu main hi ho gaya tha or bi.e. paas karne tak unke putr kii avasthaa dhai varsh ho chuki thi. at: kharch chalaane ke liye skool kii naukari ke saath-saath ladakiyon ke do hiskulon main ve anshkalik kaam bhi karte the. gopalkrishnan gokhale ke nimantran par 1891 i. main ve puna ke prakhyat fargyusan kalege main praadhyaapak ban gaye. yahan lagaataar 23 varsh tak seva karne ke uparaant 1914 i. main unhone avkaash grahan kiya.
 bharat main hindu vidhwaaon kii dayaneey or shochaneey dasha dekhakar karve, mumbai main padhate samay hi, vidhwaa vivaah ke samarthak ban gaye the. unki patni kaa dehanth bhi unke mumbai pravaas ke bich ho chukaa tha. at: 11 march 1893 i. ko unhone gorbai naamak vidhwaa se vivaah kar, vidhwaa vivaah sambandhi pratibandh ko chunauti di. iske liye unhen ghor ksht sahane pade. murud main unhen samaajabahishkrut ghoshit kar diya gaya. unke parivaar par bhi pratibandh lagaae gaye. karve ne "vidhwaa vivaah sangh" kii sthapana kii. kintu sheeghra hi unhen pataa chal gaya ki ikke-dukke vidhwaa vivaah karne athwa vidhwaa vivaah kaa prachaar karne se vidhwaaon kii samasya hal honevaali nahin he. adhik aavashyak yah he ki vidhwaaon ko shikshit banaakar unhen apane pairon par khadaa kiya jaae taaki ve sammanpurn jivan bitaa saken. at: 1896 i. main unhone "anaath balikashram association" banaaya or june, 1900 i. main puna ke paas hingane naamak sthaan main ek chota sa makaan banaakar "anaath balikashram" kii sthapana kii gai. 4 march 1907 i. ko unhone "mahila vidhyalay" kii sthapana kii jiskaa apana bhawan 1911 i. tak banakar taiyaar ho gaya.
 kaashi ke babu shivaprasad gupt japan gaye the or vahaan ke mahila vishvavidhyalay se bahut prabhavit hue the. japan se lautne par 1915 i. main gupt ji ne ukt mahila vishvavidhyalay se sambandhit ek pustika karve ko bheji. usee varsh disambar main bhartiya rashtriya congress kaa bombai main adhiveshan hua. congress adhiveshan ke saath hi "naishanal soshal kanaference" kaa adhiveshan hona tha jiske adhyaksh maharishi karve chune gaye. gupt ji dwaara preshit pustika se prerana paakar karve ne apane adhyakshiya bhaashan kaa mukhya vishay "maharashtra main mahila vishvavidhyalay" ko banaaya. mahatma gandhi ne bhi mahila vishvavidhyalay kii sthapana or maatrubhaasha ke madhyam se shiksha dene ke vichaar kaa swaagat kiya. falswaroop 1916 i. main, karve ke athak prayaason se, puna main mahila vishvavidhyalay kii neenv padi, jiskaa pehla kalege "mahila paathshaala" ke naam se 16 july 1916 i. ko khulaa. maharishi karve is paathshaala ke pratham principal bane. lekin dhan kii aavashyaktaa ko dhyaan main rakhte hue, unhone apana pad tyaag diya or dhansangrah ke liye nikal pade. chaar varsh main hi saare kharch nikaalkar unhone vishvavidhyalay ke kosh main do lakh 16 hajaar rupye se adhik dhanrashi jamaa kar di. isi bich bombai ke prasiddh udyogpati sar viththaldas damodar thakarsi ne is vishvavidhyalay ko 15 lakh rupye daan die. at: vishvavidhyalay kaa naam shri thakarsi kii mata ke naam par "shrimati natthibai damodar thakarsi vishvavidhyalay rakh diya gaya or kuch varsh baad ise puna se mumbai sthanantarit kar diya gaya. 70 varsh kii aayu main karve ukt vishvavidhyalay ke liye dhansangrah karne europe, america or africa gaye.
 san 1936 i. main gaanvon main shiksha ke prachaar ke liye karve ne "maharashtra gram praathmik shiksha samiti" kii sthapana kii, jisane dhire-dhire vibhinn gaanvon main 40 praathmik vidhyalay khole. swatantraprapti ke baad yah kaary rajya sarkaar ne sanbhaal liya.
 san 1915 i. main karve dwaara marathi bhashaa main rachit "aatmcharita" naamak pustak prakashit ho chuki thi. 1942 i. main kaashi hindu vishvavidhyalay ne unhen dow lit. kii oopaadhi pradaan kii. 1954 i. main unke apane mahila vishvavidhyalay ne unhen el.el.di. kii oopaadhi di. 1955 i. main bharat sarkaar ne unhen "padmavibhushan" se alankrita kiya or 100 varsh kii aayu puri ho jane par, 1957 i. main mumbai vishvavidhyalay ne unhen el.el.di. kii oopaadhi se sammanit kiya. 1958 i. main bharat ke raashtrapati ne unhen desh ke sarvocch sammaan "bharataratna" se vibhooshit kiya. bharat sarkaar ke dak taar vibhaag ne inke sammaan main ek dak tikat nikaalkar inke prati apni shraddha prakat kii thi. deshvasi aadar se unhen maharishi kehete the1 9 navambar 1962 i. ko 104 varsh kii aayu main "maharishi" karve kaa sharirant ho gaya.
