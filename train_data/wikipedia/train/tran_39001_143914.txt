 saptarshi sanwat bharat kaa pracheen samvath he jo 3076 ipu se armbh hota he. mahabharat kaal tak is sanwat kaa prayog hua tha. baad main yah dhire-dhire vismrit ho gaya.
 ek samay tha jab saptarshi-sanwat vilupti kii kagaar par pahunchane hi vaala tha, batch gaya. isko bachaane kaa shrey kashmir or himachal pradesh ko he. ullekhneey he ki kashmir main saptarshi sanwat ko 'loukik sanwat' kehete hai or himachal pradesh main 'shaastra sanwat'.
 jab se sristi prarambh hui he, tabhi se saptarshi sanwat astitv main aayaa he. pracheen kaal main bharat hi nahin, balki videshon main bhi saptarshi sanwat kaa prayog hota tha. iske pramaan hai hamaare puraana, mahabharat, rajtarangini, srilanka kaa prasiddh granth mahavansh aadi hai.
 naam se hi spasht he ki is sanwat kaa namakaran saptarshi taron ke naam par kiya gaya he. brahmand main kul 27 nakshatra hai. saptarshi prayek nakshatra main 100-100 varsh thaharte hai. is tarah 2700 saal par saptarshi ek chakra puraa karte hai. is chakra kaa saura gananaa ke saath talmail rakhane ke liye iske saath 18 varsh or jode jate hai. arthath 2718 varshon kaa ek chakra hota he. ek chakra kii samaapti par phir se nai gananaa prarambh hoti he. in 18 varshon ko sansarpakaal kehete hai. jab sristi prarambh hui thi us samay saptarshi shravan nakshatra par the or aajkal aswani nakshatra par hai. srilanka ke prasiddh granth "mahavansh" main ek jagah likhaa gaya he-
 iskaa arth he samrat ashok kaa rajbhishek saptarshi sanwat 6208 main hua.
