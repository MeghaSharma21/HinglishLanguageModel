 varsh 1855 main bengal ke murshidaabad tathaa bihar ke bhagalpur jilon main sthaneey jameendaar, mahajan or angrej karmchaariyon ke anyaay atyaachaar ke shikaar santal janata ne ekbaddh hokar unke viruddh vidroh kaa bigul phunk diya tha. ise santhal vidroh yaa santhal hul kehete hai. santhali bhashaa main 'hul' shabd kaa shabdic arth he-'vidroh'. yah angrejon ke viruddh pratham sashastr jansangram tha. sidhu-kanhu, chaand-bhairo bhaaiyon or phoolo-jhaano judwa bahanon ne santhal hal kaa netritv, shaam tudu ke maargdarshan main kiya. 1793 main lord cornwalis dwaara armbh kiye gaye sthai bandobast ke kaaran janata ke upar bade hue atyaachaar is vidroh kaa ek pramukh kaaran tha.
 unnisvin shatabdi ke praarambhik varshon main, bukanan ne rajmahal kii pahadiyon kaa daura kiya tha. uske varnan ke anusaar ye pahadiyaan abhedya lagati thim. yah ek aisa khatarnaak ilaaka tha jahaan bahut kam yatri jane kii himmat karte the. bukanan jahaan kahin bhi gaya, vahaan usne nivaasiyon ke vyavhaar ko shatrutapurna paaya. ve log company ke adhikariyon ke prati ashankit the or unase baatcheet karne ko taiyaar nahin the. kai udaahranon main to ve apane ghar-baar or gaanv chhodkar bhaag gaye the. ye pahari log koun the? ve bukanan ke daure ke prati itane ashankit kyon the? bukanan kii patrika main hamen unnisvin shatabdi ke praarambhik varshon main in logon kii jo taras khaane vaali haalat thi uski jhalak milti he. un sthanon ke bare main usne diary likhi thi, jahaan-jahaan usne bhraman kiya tha, logon se mulaakaat kii thi or unke reeti-rivaajon ko dekha tha.
 atharahavin shatabdi ke parvarti dashakon ke rajasav abhilekhon par drushtipaat karen to pataa lagata he ki in pahari logon ko 'pahadiya' kyon kaha jaataa tha. ve rajmahal kii pahadiyon ke ird-gird rahaa karte the. ve jangal kii upaj se apni guzar-basar karte the or jhum kheti kiya karte the. ve jangal ke chote-se hisse main jhaadiyon ko katkar or ghaas-foons ko jalaakar jameen saaf kar lete the aarai raakh kii potash se upjaai  bani jameen par ye pahadiya log apane khaane ke liye tarah-tarah kii daalen or jowar-bajra uga lete the. ve apane kudaal se jameen ko thodaa khurch lete the kuch varsho tak us saaf kii gai jameen main kheti karte the aarai fir use kuch varsho ke liye parati chhod kar nae ilaake main chale jate the jisase ki us jameen main khoi hui urvartaa fir se utpann ho jaati thi.
 un jangalon se pahadiya log khaane ke liye mahua ke phul ikattha karte the, bechney ke liye resham ke koya or raal or kathkoyala banane ke liye lakadiyaan ikattha karte the. pedo ke neeche jo chote-chote paudho ug aate the yaa parati jameen par jo ghaas-foos kii hari chadar-si bich jaati thi vah pashuon ke liye charaagaah ban jaati thi. shikariyon, jhum kheti karne waalon, khaadya batorne waalon, kathkoyala banane waalon, resham ke keede paalane waalon ke rup main pahadiya logon kii zindagi is prakaar jangal se ghanishtha rup se judi hui thi. ve imali ke pedo ke bich bani apni jhopadiyon main rahete the or aam ke pedo kii chhaanh main aaraam karte the. ve puure pradesh ko apni nijee bhoomi maanate the or yah bhoomi unki pahchaan or jivan kaa aadhaar thi. ve bahari logon ke pravesh kaa pratirodh karte the. unke mukhiya log apane samooh main ekta banaae rakhte the, aapasi ladaai-jhagade nipta dete the or anya janajatiyon tathaa maidani logon ke saath ladaai chhidane par apni janajati kaa netritv karte the.
 in pahadiyon ko apana muladhar banaakar, pahadiya log baraabar un maidaanon par akraman karte rahete the jahaan kisaan ek sthaan par bas kar apni kheti-baadi kiya karte the. pahadiyon dwaara ye akraman zyaadaatar apane aapako vishesh rup se abhaav yaa akaal ke varshon main jivit rakhane ke liye kiye jate the. saath hi, ye hamale maidaanon main based hue samudaayon par apni takat dikhalaane kaa bhi ek tarika tha. iske alaava, aise akraman bahari logon ke saath apane raajnneetik sambandho banane ke liye bhi kiye jate the. maidaanon main rahane vaale jameendaaron ko akasar in pahari mukhiyaaon ko niyamit rup se kharad dekar unase shanti kharidni padati thi. isi prakaar, vyapaaree log bhi in pahadiyon dwaara niyantrit raaston kaa istemaal karne kii anumati praapt karne hetu unhen kuch pathakar diya karte the. jab aisa pathakar pahadiya mukhiyaaon ko mil jaataa tha to ve vyapaariyon kii raksha karte the or yah bhi aashwaasan dete the ki koi bhi unke maal ko nahin luutegaa. is prakaar kuch le-dekar kii gai shanti sandhi adhik lambey samay tak nahin chali. yah atharahavin shatabdi ke antim dashakon main us samay bhang ho gai jab sthir kheti ke kshetra kii seemayen aakraamak reeti se purvi bharat main badhaai jane lageen.
 angrejon ne jangalon kii kataai-safaai ke kaam ko protsaahit kiya or jameendaaron tathaa jotdaaron ne parati bhoomi ko dhan ke kheton main badal diya. angrejon ke liye sthaayee kashi kaa vistaar aavashyak tha kyonki usase rajasav ke sronton main vruddhi ho sakati thi, niryaat ke liye fasal paidaa ho sakati thi or ek sthaayee, suvyavasthit samaaj kii sthapana ho sakati thi. ve jangalon ko ujaad maanate the or vanavaasiyon ko asabhy, barbar, updravi or krur samajhate the jin par shashan karnaa unke liye kathin tha. isliye unhone yahi mahasoos kiya ki jangalon kaa safaaya karke, vahaan sthaayee kashi sthapit kerani hogi or junglee logon ko paaltu va sabhy bananaa hoga unase shikaar kaa kaam chhudvaana hoga or kheti kaa dhandha apnaane ke liye unhen raji karnaa hoga. jyon-jyon sthaayee kashi kaa vistaar hota gaya, jangalon tathaa charaagahon kaa kshetra sankuchit hota gaya. isse pahari logon tathaa sthaayee khetiharon ke bich jhagada tej ho gaya. pahari log pehle se adhik niyamit rup se based hue gaanvon par hamale bolne lage or gramvaasiyon se anaaj or pashu chin-jhapat kar le jane lage. aupniveshik adhikariyon ne uttejit hokar in pahadiyon par kaabo kii bharsak koshishen kin parantu unke liye aisa karnaa aasaan nahin tha.
 1770 ke dashak main british adhikariyon ne in pahadiyon ko nirmul kar dene kii krur niti apana lee or unka shikaar or sanhaar karne lage. tadoparaant, 1780 ke dashak main bhagalpur ke colector augustus cleveland ne shanti sthapana kii niti prastaavit kii jiske anusaar pahadiya mukhiyaaon ko ek vaarshik bhatta diya janaa tha or badale main unhen apane aadamiyon kaa chaal-chalan thik rakhane kii jimmedaari leni thi. unase yah bhi aashaa kii gai thi ki ve apni bastiyon main vyavastha banaae rakhenge or apane logon ko anushaasan main rakhenge. lekin bahut se pahadiya mukhiyaaon ne bhatta lene se manaa kar diya. jinhone ise sweekaar kiya unamem se adhikansh apane samudaay main apni satta kho baithe. aupniveshik sarkaar ke vetanbhogi ban jane se unhen adhinsth karmchaaree yaa vaitanaik mukhiya mana jane laga.
 jab shanti sthapana ke liye abhiyaan chal rahe the tabhi pahadiya log apane aapako shatrutapurna sanyabalon se bachaane ke liye or bahari logon se ladaai chaalu rakhane ke liye pahaado ke bhitari bhaagon main chale gaye. isliye jab 1810-11 kii sardiyon main bukanan ne is kshetra kii yatra kii thi to yah swaabhaavik hi tha ki pahadiya log bukanan ko andeh or avishvaas kii drushti se dekhte. shanti sthapana ke abhiyaanon ke anubhav or krurtapurna daman kii yaadon ke kaaran unke man main yah dharna ban gai thi ki unke ilaako british logo kii ghuspaith kaa kya asar hone vaala he unhe aise prathit hota tha ki prayek gora aadmi ek aisi shakti kaa pratinidhitiv kar rahaa he jo unase unke jangal or jameen chin kar unki jivan style or jivit rahane ke sadhano ko nasht karne par utaaru hai. vastut: inhen dinon unhen ek nae khatre kii suchnaayen milane lagi thim or vah tha santhal logon kaa aagaman.
 santhal log vahaan ke jangalon kaa safaaya karte hue, imarti lakdi ko katate hue, jameen jotate hue or chaaval tathaa kapaas ugaate hue us ilaako main badi sankhya main ghuse chale aa rahe the. chunki santhal bashindon ne nichali pahadiyon par apana kabja jamaa liya tha, isliye pahadiyon ko rajmahal kii pahadiyon main or bheetar kii ore peeche hatana padaa. pahadiya log apni jhum kheti ke liye kudaal kaa prayog karte the isliye yadi kudaal ko pahadiya jivan kaa pratik mana jaae to hal ko nae bashindon ;santhalon kii shakti kaa pratinidhi maananaa hoga. hal or kudaal ke bich kii yah ladaai bahut lambii chali.
 san 1810 ke ant main, bukanan ne ganjuriya pahaad, jo ki rajmahal shrankhlaon kaa ek bhaag tha, ko paar kiya or aage ke chattani pradesh ke bich se nikalakar vah ek gaanv main pahunch gaya. vaise to yah ek purana gaanv tha par uske aas-paas kii jameen kheti karne ke liye abhi-abhi saaf kii gai thi. vahaan ke bhudashya kaa dekhakar use pataa chalaa ki ‘maanav shram ke samuchit prayog se’ us kshetra kii to kaaya hi palat gai he. usne likhaa, ganjuriya main abhi-abhi kaafii jutai kii gai he jisase yah pataa chalata he ki ise kitne shandaar ilaake badla ja saktaa he main sochataa hoon, isaki sundarataa or samrudh vishwa ke kisi bhi kshetra jaisi viksit kii ja sakati he. yahan kii jameen alabatta chattani he lekin bahut hi zyada badhiya he or bukanan ne utani badhiya tambaakoo or sarson or kahin nahin dekhin. poochne par use pataa chalaa ki vahaan santhalon ne kashi kshetra kii seemayen kaafii badha lee thi. ve is ilaake main 1800 ke aas-paas aae the unhane vahaan rahane vaale pahari logon ko neeche ke dhaalon par bhaga diya, jangalon kaa safaya kiya aarai fir vahaan bas gaye.
 santhal 1780 ke dashak ke aas-paas bengal main aane lage the. jameendaar log kheti ke liye nayi bhoomi taiyaar karne or kheti kaa vistaar karne ke liye unhen bhaade par rakhte the or british adhikariyon ne unhen jangal mahalon main basane kaa nimantran diya. jab british log pahadiyon ko apane bas main karke sthaayee kashi ke liye ek sthaan par basaane main asafal rahe to unka dhyaan santhalon kii ore gaya. pahadiya log jangal kaatane ke liye hal ko haath lagane ko taiyaar nahin the or ab bhi updravi vyavhaar karte the. jabaki, iske vipareet, santhal adarsh bascindia prathit hue, kyonki unhen jangalon kaa safaaya karne main koi hichak nahin thi or ve bhoomi ko puri takat lagaakar jotate the.
 santhalon ko jaminen dekar rajmahal kii talahati main basane ke liye taiyaar kar liya gaya. 1832 tak, jameen ke ek kaafii bade ilaako ko damin-i-koh ke rup main simaankit kar diya gaya. ise santhalon kii bhoomi ghoshit kar diya gaya. unhen is ilaake ke bheetar rahanaa tha, hal chalaakar kheti kerani thi or sthaayee kisaan bananaa tha. santhalon ko di jane vaali bhoomi ke anudaan-patr main yah shart thi ki unako di gai bhoomi ke kam-se-kam dasven bhaag ko saafe karke pehle das varshon ke bheetar jotna tha. is puure kshetra kaa surveykshan karke uskaa nakshaa taiyaar kiya gaya. iske chaaron ore khambe gaadkar isaki parisima nirdhaarit kar di gai or ise maidani ilaake ke sthaayee kashkon kii duniya se or pahadiya logon kii pahadiyon se alag kar diya gaya.
 damin-i-koh ke simakan ke baad, santhalon kii bastiyaan badi teji se badhin, santhalon ke gaanvon kii sankhya jo 1838 main 40 thi, teji se badhkar 1851 tak 1,473 tak pahunch gai. isi avadh main, santhalon kii jansankhya jo keval 3,000 thi, badhkar 82,000 se bhi adhik ho gai. jaise-jaise kheti kaa vistaar hota gaya, vaise-vaise company kii tijoriyon main rajasav raashi main vruddhi hoti gai. unnisvin shatabdi ke santhal geeton or mithkon main unki yatra ke lambey itihaas kaa baar-baar ullekh kiya gaya he: unamem kaha gaya he ki santhal log apane liye basane yogya sthaan kii khoj main baraabar bina thake chalate hi rahete the. ab yahan damin-i-koh main aakar maano unki is yatra ko purna viraam lag gaya.
 jab santhal rajmahal kii pahadiyon par based to pehle pahadiya logon ne iskaa pratirodh kiya par antatogatva ve in pahadiyon main bheetar kii ore chale jane ke liye majaboor kar die gaye. unhen nichali pahadiyon tathaa ghaatiyon main neeche kii ore aane se roak diya gaya or i pari pahadiyon ke chattani or adhik banjar ilaakon tathaa bhitari shushk bhaagon tak simit kar diya gaya. isse unke rahan-sahan tathaa jivan par bura prabhaav padaa or aage chalakar ve garib ho gaye. jhum kheti nayi-se-nayi jaminen khojane or bhoomi kii practik urvartaa kaa upyog karne kii kshamta par nirbhar rahati he. ab sarvaadhik urvar jaminen unke liye durlabh ho gayi kyonki ve ab damin kaa hissaa ban chuki thim. isliye pahadiya log kheti ke apane tareeke ;jhum kheti ko aage safaltaapurvak nahin chalaa sake.
 jab is kshetra ke jangal kheti ke liye saafe kar die gaye to pahadiya shikariyon ko bhi samasyaon kaa saamana karnaa padaa. iske vipareet santhal logon ne apni pehle vaali khanbdosh zindagi ko chhod diya tha. ab ve ek jagah bas gaye the or bazaar ke liye kai tarah ke vanijyik fasalon kii kheti karne lage the or vyapaariyon tathaa sahukaaron ke saath len-dein karne lage the. kintu, santhalon ne bhi jaldi hi yah samaj liya ki unhone jis bhoomi par kheti kerani shuru kii thi vah unke haathon se nikalati ja rahi he. santhalon ne jis jameen ko saafe karke kheti shuru kii thi us par sarkaar ;rajya baari kar laga rahi thi, sahuukaar ;diku log bahut oonchi dar par byaaj laga rahe the or karj adaa na kiye jane kii surat main jameen par hi kabja kar rahe the or jameendaar log damin ilaake par apane niyantran kaa daawa kar rahe the. 1850 ke dashak tak, santhal log yah mahasoos karne lage the ki apane liye ek adarsh sansar kaa nirmaan karne ke liye, jahaan unka apana shashan ho, jameendaaron, sahukaaron or aupniveshik raaj ke viruddh vidroh karne kaa samay ab aa gaya he.
 1855-56 ke santhal vidroh ke baad santhal pargane kaa nirmaan kar diya gaya, jiske liye 5,500 vargamil kaa kshetra bhagalpur or birbhum jilon main se liya gaya. aupniveshik raaj ko aashaa thi ki santhalon ke liye nayaa pargana banane or usamen kuch vishesh kanoon lagu karne se santhal log santusht ho jaayenge.
 vah british east india company kaa ek karmchaaree tha. uski yatraayen keval bhudrushyon ke pyaar or agyaat kii khoj se hi prerit nahin thim. vah nakshaa navison, surveykshakon, palki uthaane waalon kuliyon aadi ke bade dal ke saath sarvatra yatra karata tha. uski yatraaon kaa kharch east india company uthaati thi kyonki use un soochnaaon kii aavashyaktaa thi jo bukanan pratyaashit rup se ikatthi karata tha. bukanan ko yah saafe-saafe hidaayat di jaati thi ki use kya dekhnaa, khojna or likhnaa he. vah jab bhi apane logon kii fuj ke saath kisi gaanv main aata to use tatkaal sarkaar ke ek agent ke rup main hi dekha jaataa tha.
 jab company ne apni shakti ko sudrudh bana liya or apane vyavsaay kaa vikaas kar liya to vah un practik sadhano kii khoj main jute gai jin par kabja karke unka manachaaha upyog kar sakati thi. usne paridrishyon tathaa rajasav sronton kaa surveykshan kiya, khoj yatraayen yojit kin or jaankaree ikatthi karne ke liye apane bhuvigyaniyon, bhugolvettaon, vanaspati vigyaniyon or chikitsakon ko bheja. nihsandeh asaadhaaran prekshan shakti kaa bukanan aisa hi ek vyakti tha. bukanan jahaan kahin bhi gaya, vahaan usne pattharon tathaa chattaanon or vahaan kii bhoomi ke bhinn-bhinn staron tathaa paraton ko dhyanpurvak dekha. usne vanijyik drushti se moolyawaan pattharon tathaa khanijon ko khojane kii koshish kii usne louh khanij or abarak, grenite tathaa saltapeter se sambandhit sabhi sthanon kaa pataa lagaaya. usne saavdhaneepurvak namak banane or kaccha loha nikaalane kii sthaneey paddatiyon kaa nirikshan kiya.
 jab bukanan kisi bhudrishy ke bare main likhata tha to vah akasar itnaa hi nahin likhata tha ki usne kya dekha he or bhudrishy kaisaa tha, balki vah yah bhi likhata tha ki usamen ferbadal karke use adhik utpaadak kaise banaaya ja saktaa he. vahaan koun-si fasalen boi ja sakati hai, koun-se ped kaate ja sakate hai or koun-se ugaae ja sakate hai or hamen yah bhi yaad rakhana hoga ki uski sookshm drushti or praathamikataayen sthaneey nivaasiyon se bhinn hoti thim: kya aavashyak he is bare main uskaa akalan company ke vanijyik sarokaaron se or pragati ke sambandh main aadhunik paashchaatya vichaardhaara se nirdhaarit hota tha. vah anivaary rup se vanavaasiyon kii jivan-style kaa aalochak tha or yah mahasoos karata tha ki wanon ko kashi bhoomi main badalanaa hi hoga.
