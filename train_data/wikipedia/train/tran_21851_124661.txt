 dhanush kii sahaayta se baan chalaanaa nihsandeh bahut pracheen kala he, jiskaa chalan aaj bhi he. aahaar or aatmaraksha ke liye sansar ke sabhi bhaagon main anya hathiyaaron kii apeksha dhanush-baan kaa prayog sarvaadhik or vyapak hua he. adikaal se lekar 16veen shatabdi tak dhanushbaan manushya ke nirantar sahaayak rahe hai; yahan tak ki jab agnyastron ne inaki upyogita samaapt kar di, tab bhi khel, shauk or manoranjan ke rup main inkaa prayog chalata rahaa he.
 yah dur tak maar karanevaala astr he, jiskaa upyog sahasron varshon se hota aa rahaa he. iske prasar kaa itihaas agyaat he. saanskrithik pragati main bhaap or aag utpann karne kii kala ke avishkaar kaa jo mahatv he, vahi mahatv dhanush ke avishkaar kaa bhi he. yah avishkaar aaj ke lagbhag 30 se 50 sahasrabdi pehle hua. dhanush kaa avishkaar kaise hua, yah anumaan kaa vishay ho saktaa he, lekin iskaa janm purv main hua, yah nirvivaad he. ise asia miner ke unaniyon or arabon ne sambhavat: iran maarg se bharat se praapt kiya. vishwa ke pracheenatam sahitya samhita or brahmanon main indra ke vajra or dhanush-baan kaa ullekh miltaa he. pracheen samay main sainya vigyaan kaa naam hi dhanurveda tha, jisase siddh hota he ki un dinon yuddh main dhanush baan kaa kitna mahatv tha. nitiprakashika main muktvarg ke antargat 12 prakaar ke shastron kaa varnan he, jinamein dhanush kaa sthaan pramukh he.
 dhanush baan kii teen suvidhaayen spasht hai, jinamein yah samaj main aata he ki iskaa avishkaar or prayog pracheen kaal main kaise sambhav ho sakaa. *iske utpaadan main kharch kam padataa he, 
 dhanush ke samarthy kaa anumaan do chizon se lagaaya jaataa he:
 visthaapan kii duuri swayan dhanurdhar ke samarthy par nirbhar karti he. dhanush ke prabhavi paraas kii anumaanit duuri 200 se lekar 250 gaj tak kahi gai he.
 dhanush manushya kaa sambhavat: pehla avishkaar he, jisamen urja ko dhire-dhire sanchit karne ke baad niyantran evam nirdeshpurvak ekaek nirmukt kiya ja saktaa he. isse sthitij urja, wan kii gatij urja main badal jaati he. anek gaj kii duuri par sthit lakshya par adhik yatharthata se prahaar kiya ja saktaa he. agnyastron ko chhodkar anya kisi missile se itani yatharthata se prahaar nahin kiya ja saktaa he.
 pracheen sanskrit sahitya main dhanush ke anek naam milte hai, jaise saarang, kodand, cormuk, dhanu, chaap aadi. yah kahana kathin he ki ye shabd ek hi prakaar ke dhanush ko vyakt karte hai, yaa bhinn bhinn prakaar ke dhanushon ke naam hai.
 agnipurana main dhanush kaa sangopang varnan miltaa he. dhanush kaa dand ispaat, sing yaa kaath kaa bana ho saktaa he. dhanush kii dori bans yaa anya vrikshon ke tantuon se bani ho sakati thi. kautilya ne murva, munjaghas, arq, san, gavedhu or snaayu ke tantuon kaa ullekh kiya he. lakdi ke dhanush kaa dand chah foot rakhaa jaataa tha or nimnashrenee main yah dedh foot kam rahata tha. mooth par mote padaarth lapete jate the jisase dand sthir rahe or pakadaney main sahulit ho. ispaat ke bane dhanush kii mooth choti pakad kii hoti thi or uskaa madhyabhaag sundariyon kii bhrikuti ke samaan hota tha. yah khand khand karke, yaa ek hi saath, banaaya jaataa tha or isamen swarna jadaa jaataa tha. dhanush kaa dand banane main bhens, ganda yaa sharabh ke sing tathaa chandan, saal, bent, kakubh yaa dhaval kii lakdi prayukt hoti thi. inamen baans sarvotkrisht samajha jaataa tha. arjuna kaa suprasiddh gandiv dhanush sambhavat: baans kaa hi bana tha. dhanush ko dand sone, chaandi yaa taanbe kaa bhi ho saktaa he. kautilya ne chaar prakaar ke dhanushon kaa varnan kiya he : 1. panai se nirmit cormuk, 2. baans se nirmit kodand, 3. dornwoud kaa bana drun or 4. haddi yaa sing se bana dhanush. shrikrishna kaa dhanush sing kaa tha.
 kodandmandan main dhanush ke vibhinn lakshanon kaa varnan miltaa he. usamen dori ke baari yaa halki hone ke anusaar 18 prakaar ke dhanushon kaa ullekh he. unke vibhinn bhaar or maapen bhi di gai hai. yogin ke dhanush yaa chaap kaa bhaar 200 pal, dhanurvidya ke prashikshaarthi kaa 3 pal, narkul ke bane dhanush kaa bhaar 440 pal, yuddh ke liye 700 pal kaa dhanush or durprahaar ke liye 950 yaa 1,000 pal kaa dhanush hota tha. bahut baari dhanush prabhaavshaalee dhang se prayukt nahin ho saktaa tha. inke atirikt kodandmandan main devataaon ke divya dhanushon kaa varnan bhi miltaa he.
 assam kii khas jati aaj bhi saral dhanushbaan kaa prayog karti he. naga log goli dhanush kaa prayog karte hai. 12veen shatabdi main europe main kaldaar-dhanush kaa prayog hota tha, jo roman astrakshepak belista kaa chota rup tha. lambey dhanush kii tulana main isamen do achchhaayiyaan thi, ek to yah ki isamen lakshya kaa vedhan adhik yatharthata se hota tha or duusare is dhanush ke upyog main utani shakti nahin kharch hoti thi, jitani angrejon ke dhanushon main. kaldaar dhanush lambaai or bhaar main badhata gaya or iskaa swaroop jatil hota gaya. ant main, agnyastron ke vyavhaar main aane par iskaa ant ho gaya. hindchin main aaj bhi ek prakaar ke kaldaar dhanush kaa prachlan he, jiskaa utpattisthaan mongolia kaha gaya he.
