 chirsmmat bhautikee · aadhunik bhautikivyaavhaarik bhautikee · computesnal bhautikeeparmanvi bhautikee · nabhikeey bhautikeekan bhautikee · praayogic bhautikeesaidhantik bhautikeesghan padaarth bhautikeeyantriki · chirsmmat yantrikipramatra yantriki satatya yantriki · virupan or pravaahathos avasthaa yantriki · taral yantrikiplasma · ushmagatikisamanya aapekshikta · vishisht aapekshikatastring siddhant · M-siddhanth · Tachyonic field
 amla-kshar abhikriya siddhanth · kemiavishleshi rasayan shaastra · khagol rasayan shastrajavrasiniki · crystalakiparyaavaran rasayan shaastra · khaadya rasayan shastrabhurasayan · green rasayan shastacarbonic rasayan · padaarth vigyananvik bhautikee · nabhikeey rasayan shaastracarbonic rasayan · prakaash rasayanabhautik rasayan · radio-rasayan shaastrathos avasthaa rasayan shaastra · trivim rasayanavishaal anukanika rasayan shastraprishth vigyaan · saiddhanthik rasayan shaastra
 tarabhautikee · brahmandavidyagelactic khagol vigyaan · grahon bhuvigyangrah vigyaan · taarakeey khagol vigyaan
 vayumandaleey vigyaan · paristhitiki · paryaavarniya vigyaan · bhuganit · bhuvigyaan · bhu-akruti vigyaan · bhubhautikee · Glaciology · jalavigyaan · Limnology · khanij vigyaan · samudr vigyaan · Paleoclimatology · Palynology · 
 sharirarachana-vigyaan · khagoljeev vigyaan · jaevrasinikijiv-bhugol · jaivik abhiyantriki · jaivbhautikeevyavhaarik tantrika vigyaan · jaevpraudyogikivanaspati vigyaan · koshika vigyaan · jaev sangrakshan · himjaivikivikasaatmak jeevigyaanparisthitiki · Ethology · maanavjaati jaivikicavolutionry biology anuvanshiki jaraavidya · pratiraksha vigyaan · LimnologysamuxrI jeevigyaan · sookshmjaivikianvik jeev vigyaan · NeurosciencejIvASmavijFAna · paraseete vigyaan · sharir kriya vigyanfeshadiobiology · Soil biologySystematics · saiddhanthik jeev vigyaan
 maanavshaastra · puraatatvashaastaparaadh shaastra · janasankhyikiarthshaastra · shikshamanav bhugol · itiharasntarrashtriya sambandh · vidhibhashavigyaan · raajnneeti vigyanmanas shaastra · samajashaastra
 abhiyantrikikrushi · vaimaanik · jaevchikitsaraceinic · janpath · sanganak vaidyut · agni suraksha · anuvanshik audyogic · yantric · sainykhanan · nabhikeey · sankriya vigyaan yantramanviki · tantransh
 swasthya vigyanjaivik abhiyantriki · dantchikitsamahamari - vigyaan · swasthya seva · ayurvigyanupacharya · aushadhanirmaan · samajasevapashu chikitsa vigyaan
 vyaavhaarik bhautikee · kritrim budhimattajaivanatikta · jaev soochna vigyaan · jaevchikitsa ejiniyari · jaivsankhyikisangyanatmak vigyaan · sanganakeey bhashavigyansaanskrithik adhyayan · ciberneticparyavarniya vigyaan · paryaavarniya saamaajik vigyaanparyavarniya adhyayan · sanjateey adhyayanvikasiya manovigyaan · vaaniki · swasthyapustkaalay vigyaan · tarkshastraganitiya jeevigyaan · ganitiya bhautikeevaigyanik pratirupan · tantric abhiyantrikitantrika vigyaan · vigyaan or praudyogiki adhyayanvigyaan adhyayan · lakshan-vigyaan · samajivikinikaay siddhant · Transdisciplinarity
 vaigyanik vidhivigyaan kaa itihasavigyaan darshanavigyaan nitichetana vigyaanchadm vigyaan
 ruparekha · praveshdwar · shrenee 
 taare swayamprakashit ushn gas kii dravyamatra se bharpoor vishaal, khagoleey pind hai. inkaa nijee gurutvkarshan inke dravya ko sanghatit rakhata he. meghrahit akaash main raatri ke samay prakaash ke binduon kii tarah bikhare hue, timatimaate prakashwale bahut se taare dikhalaai dete hai.
 kuch chamakate taron ke samooh akaash ko vibhinn bhaagon main baant dete hai. in taron ke samooh ko taramandal kehete hai. puure akaash ko 89 taramandalon main vibhakt karke un taramandalon ke naam rakh die gaye hai. raashichakr ke taramandal bahut prasiddh hai, inaki sangya mesh, vrish aadi he. kisi ek taramandal ke taron ko unke drishy kantimaan ke avaroh kram main chun liya jaataa he. phir taramandal ke naam ke aage greek bhashaa ke akshar rakhkar taron kaa namakaran kiya jaataa he, jaise mesh raashi ke sabase chamkile taare kaa namakaran alfatareez kiya gaya he. kuch taramandalon main taron kii sankhya itani adhik he ki greek varnmaala ke aksharon kii sankhya unke liye kam pad jaati he. aise taron ke namakaran ke liye taramandal ke purv latin akshar tathaa aavashyaktaa padane par sankhyaayein likh dete hai. kuch taare atiprakashit hone ke kaaran atiprasiddh hai tathaa unke naam taramandalon ke sandarbh ke bina bhi jane ja sakate hen, jaise lubdhak, magha, chitra aadi. is prakaar ke namakaran se taron ko pahchaanane main sahaayta milti he.
 khaali aankhon se dekhne par kuch taare adhik chamkile tathaa kuch kam chamkile dikhaai dete hai. inaki kanti ke unadhiky ke anusaar ham taron ko kai kantimanon main vargit kar lete hai. taare hamase bahut adhik duuri par sthit hai. duuri ke badhane se kam chamkile taare ham dikhaai nahin dete. bina yantra kii sahaayta ke hamaari ankhen chathe kantimaan tak ke taare dekh sakati hai. kantimanon kaa vargeekaran is prakaar he kijo taare sabase adhik chamkile dikhalaai padate hai, unka kantimaan nunatam sankhya mana jaataa he, usase kam chamkile taron kaa usase adhik ityadi. kantimaan ke taare kii apeksha use purvavarti kantimaan taare kii chamak athwa 2.512 guna adhik hoti he. is prakaar pratham kantimaan kaa tara dwitiya kantimaan ke taare se 2.512 guna chamkila tathaa dwitiya kantimaan kaa tara tritiy kantimaan ke taare se 2.512 guna chamkila hota he. yadi ham chathe kantimaan ke taare kii chamak 1 maan len, to pratham kantimaan se chathe kantimaan tak ke taron kii chamak 100:39.82:15.85:6:31 : 2:51 : 1 anupaat main hogi. is drishy kantimaan ke maapan main surya kii kantimaan - 26.72, chandramaa kaa - 12.5 tathaa lubdhak taare kar kantimaan - 1.5 he. mount palomar vedhashala ke 200 inch vyas ke paravarti doordarshee se ham 23 kantimaan tak ke taare dekh sakate hai.
 kantimaan maapan kaa arth he taare ke prakaash kii tivrata kaa maapan. pehle yah kaary vishesh prakaar ke photomeateron kii sahaayta se aankhon dwaara kiya jaataa tha. is prakaar gyaat kiye gaye kantimaan ko drishy kantimaan kehete hai. ankhen pile prakaash kii sugrahi hai, at: drishyakantimaan pile or hare rang ke prakaash ke maapak hai. baad main kantimaapan photography kii platon kii sahaayta se kiya jane laga. is prakaar se gyaat kaantikan ko photography kantimaan kehete hai. photography kantimaan nile rang ke prakaash ke maapak hai. taare kai rangon ke prakaash vikeern karte hai. at: taron ke kantimaan gyaat karne ke liye vibhinn rangon kii sugrahi platon ke dwaara tathaa varnashodhakon ke upyog se unke prakaash kii tivrata aanki jaati he. pile rang kii sugrahi platon par pile rangashodhakon se photography tathaa drishy kantimanon ke antar ko varna suchak kehete hai. isse taron kaa taap gyaat hota he. kantimaan photograhi selon par prakaash ko grahan kar tathaa use bahugunit kar prakaash kii tivrata maapi jaati he. kantimaan ko maapte samay hamen vayumandal ke prabhaav tathaa taron kii antarvarti dhul tathaa gaison ke prabhaav ko bhi drushti main rakhana padataa he. kantimaan ke yatharth gyaan se hamen taron kii dooriyaan tathaa bahut se bhautik padaartho ko jaanane main sahaayta milti he.
 bahut se taron kaa nijee prakaash bahut adhik he, kintu atyaadhik duuri par sthir hone ke kaaran unka drishy kantimaan adhik dikhalaai padataa he. yatharth kantimaan to tabhi gyaat ho saktaa he, jab ve upamaatr se samaan duuri par sthit hon. samast taron ko 10 parsek kii duuri par kalpit karke gyaat kiye gaye kantimaan ko nirpeksh kantimaan kehete hai. yadi hamen taare kaa drishy kantimaan gyaat ho tathaa uski duuri gyaat ho to ham nimnlikhit sutara se nirpeksh kantimaan jaan sakate hai:
 nirpekshkantimaan drishyakantimaan 5 - 5 laghuganak duuri, parsekon main he. vilomat: yadi hamen nirpeksh kantimaan gyaat ho to ham taron kii dooriyaan bhi jaan sakate hai. surya kaa nirpeksh kantimaan 4.7 he.
 kisi taare kii surya ke saapeksh kanti ko saapeksh kanti kehete hai. isamen surya kii kanti 1 maan lee jaati he. is prakaar ke adhyayan se ham taron se praapt honevaali urja kaa adhyayan karte hai, jisase unki bhautik sthitiyon ke adhyayan main sahaayta milti he. na8na
 purnataya nirmal akaash main hamen drushti sahaayak yantron ke 3,200 se adhik taare nahin dikhalaai padate. chunki ham akaash ke keval aadhe hisse ko hi dekh pate hai at: chakshudrishy taron kii sankhya 6,500 ke lagbhag he. inamen
 1,5 kantimaan se adhik chamkile 20 taare
 2 kantimaan tak chamkile 50 taare hai
 3 kantimaan tak chamkile 150 taare hai
 4 kantimaan tak chamkile 500 taare hai
 tara 5 kantimaan tak chamkile 1500 taare hai
 shesh chakshudrishy taare chathe kantimaan ke he. yadi ham apni drushti ko 10 guni antarmukhi kar len to drishy taron kii sankhya 1000 guna bad jaaegi, arthath yadi taron ko samroop se failaa hua maan liya jaae to unki sankhya unki duuri kii chah guni bad jaaegi. yah sambandh adhik chamkile taron tak hi simit he. kam gallexi main vishaltam doordarshee dwaara gyaat taron kii sankhya lagbhag 1,00,00,00,00,000 he.
 taare kii vaastavik gati tathaa gamandisha gyaat karne ke liye ham uski gati ko do bhaagon main baant lete hai. drushtisutra par lamb disha kii gati ke koniya maan ko taare kii nijee gati kehete hai. taron kii nijee gatiyaan kam hotin hai. unhen gyaat karne ke liye hamen bahut doorvarti kaalon main liye gaye taron ke photographon kii tulana kerani padati he. jo taare hamaare nikat hai, ve doorvarti taron ke saapeksh aage peeche hat jate hai. is koniya maan ko kaal ke antaraal se bhaag dene par nijee gati gyaat ho jaati hai. is koniya drushtisutra kii disha kii tarak gati ko traigy veg kehete hai. traigy veg jaanane ke liye ham varnakramdarshi kii sahaayta se taare kaa varnakram le lete hai. yadi varnakram rekhaayen nile chor kii taraf hati hon, to ham dopalar sidwant kii sahaayta se jaan lete hai ki tara hamaari ore aa rahaa he tathaa, yadi varnakram rekhaayen laal chor kii ore hati hon, to ham se dur ja rahaa he. rekhaon kaa sthanantaran unke tragyveg kaa anukramanupati hota he. banard ne ophiukas taramandal ke ek dashm kantiman ke taare kii nijee gati 10.3 prati varsh gyaat kii he, jo vishaltam he. nijee gati kaa gyaan tarapunjon ke adhyayan main sahaayak hota he tathaa isse ham yah bhi jaan jate hai ki adhik neeli gati ke taare apekshaakrit hamaare nikat hai. traigy veg kaa surya ke saapeksh gyaan karne ke liye, hamen prithvi kii gati ko bhi dhyaan main rakhana padataa he. nijee gati tathaa traigy veg ke gyaan se bal-samaantar-chaturbhuj ke siddhant dwaara vaastavik gati tathaa uski disha gyaat ho jaati he.
 taron kii dooriyaan gyaat karne ke liye trikoshmetiya vidhiyon kaa prayog kiya jaataa he. hamase ati sameep tara bhi itani duuri par he ki yadi ham prithvi ke vyas ko aadhaar maanakar uski dishaao ko dekhen to ve samaantar prathit hotin hai, arthath taare kaa lamban shunya hi aata he. at: taron ke lamban ko gyaat karne ke liye hamen bade aadhaar kii aavashyaktaa padati he. at: prithvi kii kaksha ke vyas ko ham aadhaar banaate hai. yadi ham kisi taare kii disha ke ek vedh ke chha: maheene baad uskaa vegh karen to hamen prithvi kii kaksha ke vyas kaa aadhaar mil jaataa he. is prakaar ke vedh se samipsth taare duurastha taron ke saapeksh thodaa dik parivartan dikhalaate hai. ise nikaalte samay hamen taare kii nijee gati ke prabhaav par bhi vichaar karnaa padataa he. to bhi yah itnaa kam he ki nikatatam taare kaa lamban 76 he. yadi kisi taare kaa lamban 1 ho to vah prithvi se prithvi kii kaksha kii trigya se 2,06,265 guni duuri par hota he. is duuri ko ek parsek kehete he. duuri maapne ke liye jis anya ikai kaa prayog kiya jaataa he, vah he prakashavarsh . prakaash kaa veg 1,86,000 mile prati second he. is veg se prakaash ek varsh main jitani duuri tak jaataa he utani duuri ko ek prakaash varsh kehete hai yah duuri lagbhag 60,00,00,00,00,000 mile hoti he. ek parsek lagbhag 3.26 prakaash varsh ke tulya hota he. trikoshmetiya vidhi se ham keval atyant samipsth taron kii dooriyaan hi gyaat kar sakate hai. at: doorvarti taron kii dooriyaan gyaat karne ke liye hamen anya vidhiyon kaa aashray lenaa padataa he. yadi ham kisi prakaar taron ke nirpeksh kantimaan ko jaan saken, to ham nirpeksh kantimaan sheershak main die gaye sutara kii sahaayta se unki dooriyaan gyaat kar sakate hai. saubhaahgya se hamen sefiid tathaa lira varg ke taare uplabdh hai, jinke nirpeksh kantimaan ham gyaat kar sakate hai. 
 taron ke lambnon ko gyaat karne kii nimnlikhit anya vidhiyaan hai: 
 in vargikarnon kaa nijee mahatv he or inase hamen taron ke vishleshan main vishesh sahaayta milti he. in vargikarnon kaa sankshipt parichay nimnlikhit he:
 surya hamaara nikatatam tara he, jiskaa ham bahut acchhee tarah adhyayan kar sakate hai. taron ke tatwon ke adhyayan se hamen adhikansh taare aise uplabdh hote he, jinka janm lagbhag usee samay hua jis samay hamaare surya kaa. ye taare taap, aakaar tathaa kanti ke avaroh anukram main hai. is varg ko mukhya anukram kehete hai. isamen atyaadhik taap ke taron kaa aakaar surya ke aakaar se lagbhag 10 guna tathaa nimna taap ke taron kaa aakaar surya ke aakaar se lagbhag 10 guna tathaa nimna taap ke taron kaa aakaar surya ke aakaar kaa lagbhag dashamansh hoga. surya isi anukram kaa ek majhole aakaar kaa tara he, jisaki dravyamatra tathaa taap ausat se kam he. mukhya anukram ke vakr main upar kii ore taare atyant viral hai. is anukram ke adhikansh taare surya se chote tathaa kam taap ke hai. inamen uplabdh tatwon kii maatra surya jaisi he. surya ke adhyayan se ham is varg ke atirikt taron ke do or mukhya varg he: daanavaakar taron ke teen mukhya bhed hai. daanavaakar, tathaa vamanakaar taare. daanavaakar taron ke teen mukhya bhed - daanavkaar, ati daanavaakar tathaa upadanavaakar . atidanavaakar taare aakaar main bahut vishaal hote hai. udaahranarth, jyeshtha kaa vyas surya ke vyas kaa lagbhag 300 guna he. daanavaakar taron main khagaashv ke dwitiya beta pigasi kaa vyas surya ke vyas se 170 guna tathaa brahmahruday kaa, surya ke vyas se, 12 guna he. upadanavaakar taare mukhya anukram tathaa daanav varg ke taara ke bich sthit hai. vamanakaar taron ke bhi vaaman, upwaman, lalarang vaaman tathaa shwet-vaaman bhed hai. in virgon main shwet vamanakaar taare apana vishesh mahatv rakhte hai. inaki visheshta yah he ki inaki dravyamatra madhya shrenee kii tathaa kanti kam hoti he, kintu inkaa aakaar bahut chota tathaa inkaa ghanatv atyant adhik hota he.
 hamen jitne taare dikhaai dete hai, unamem atyadhik maatra main ve taare hai, jo hamaari gallexi ke sadsy hai. hamaari gallexi apane main ek vishwa he. iskaa aakaar sarpil he. bahut se anya taravishwa bhi hai, jinka aakaar sarpil he. unki rachana tathaa akruti kaa adhyayan karne ke liye hamen apni akashganga ke kuch vishesh prakaar ke taron ke adhyayan se sahaayta milti he. in taron ke gukhyat: do varg hai. kuch taare sadaa gallexi kii sarpil bhujaaon main uplabdh hote hai tathaa anya gallexi ke nabhik ke nikat paae jate hai. inamen pratham varg ke taare hamaare surya ke nikat padosi hai tathaa duusare varg ke taare surya se dur hai. walter wade ne pratham varg ke taron kaa naam pratham tara shrenee, athwa population pratham, tathaa duusare varg ke taron kaa naam dwitiya tara shrenee, athwa population dwitiya rakhaa he. in donon prakaar ke taravargo ke varnakram-kanti-vakron main bhinnata hoti he. pratham tarashrenee ke atyant chamkile taare nile rang ke hote hai tathaa unka nirpeksh kantimaan 7 athwa 8 hota he, jabaki dwitiya tarashrenee ke atyant chamkile taare laal rang ke hote hai tathaa unka nirpeksh kantimaan - 3 yaa usase adhik hota he. pratham tarashrenee ke taron main taron kii antarvarti gas tathaa dhul atyadhik maatra main he, jabaki dwitiya tarashrenee ke taron main yah atyant kam maatra main he. in tarashreniyon ke adhyayan se hame gallexion kii sarpil bhujaaon tathaa nabhikon ko nishchit karne maatr ke hi liye nahin, kintu inase hamen taron kii utpatti tathaa vikaas kii sthiti kaa adhyayan karne main bhi sahaayta milti he.
 taron kii dravyamatra ke anu, jo mulavastha main udasin rahete hai, taap main uttarotar vruddhi hone ke kaaran ynikrut hokar apane rin vidyutkanon ko adhikadhik maatra main khone lagate hai. iske prabhaav se aise taron ke varnakram main bananevaali chamakili or kaali rekhaon main vibhinnata aa jaati he. duusare shabdon main rekhaayen taron ke prakaash vikeern karanevaale anuon ke taap kii vibhinn avasthaaon kii dyotak hai. is prakaar taron ke varnakramon ke adhyayan se unke mukhya 10 bhed kiye gaye hai, jinhen roman lipi ke bade aksharon o, bi, e, epa, ji, ke, em, aar, en, tathaa es se vyakt karte hai. chunki varnakram vargeekaran kaa taap se sambandh he, at: ek hi varg ke taara ke taap main uttarottar hraas bataane ki liye o varnakram ke taron ke liye o ke baad angraji varnmaala ke chote e se i tak ke varna rakh die jate hai tathaa o, oba aadi. isi prakaar ke abhipraay ko vyakt karne ke liye bi se em ke varnakram ke taron ke liye unke suchak aksharon ke baad 0 se lekar 9 tak ke ank rakhe jate hai.
 ye ynikrut helium vaale taare hai. inke varnakramon main ynikrut helium tathaa dohare tihare ynikrut oxigen tathaa nitrogen kii rekhaayen praapt hotin hai. is ynikrut avasthaa ke anusaar iskaa prishthiya taap 30,0000 se lekar 40,0000 sein0 tak athwa isse bhi adhik hona chahie. o varnakram ke gyaat taron kii sankhya sau se adhik nahin he, jinamein adhikash nangi aankhon se nahin dekhe ja sakate. is varg ke teen taare, gamma belorum oe,, jita papsis oe tathaa jitaorin, oi5 chakshu drukshya hai.
 ye udasin helium vaale taare hai. inkaa prishthiya taap 25,000° se 12,000° sein0 tak rahata he. yah taap yadhyapi helium ko ynikrut karne main asamarth he, tathaapi iske varnakram main ynikrut oxigen rekhaayen uplabdh hotin hai. bi5 taare se lekar nimnatar taap ke taron main helium tathaa ynikrut oxigen rekhaayen kam hone lagati hai or varnakram ke begni bhaag kii or hidrogen rekhaayen tathaa hidrogen kii chaudee kaali avasorana rekhaayen ubhar aati he. hamaari tarasuchiyon main bi taare bahut hai.
 ye hydrogen pramukh taare hai. inkaa prishthiya taap 12,000° se lekar 8,000° sein0 tak he. inaki sankhya atyaadhik he.
 kuch jyotishi inhe calcium taare kehete the. inkaa prishthiya taap 8,000° se lekar 6,000° se0 tak hota he.
 ye surya kii shrenee ke taare hai. inke varnakram main ynikrut calcium kii rekhaayen khub ubhari rahati hai. inkaa prishthiya taap 6,000° se lekar 4,000° sein0 tak he. 12,000° ji varnakrameey taare pahachaane ja chuke hai.
 inkaa prishthiya taap 5,000° se lekar 3,5000 sein° tak hota he. pehle ye suryakalank taron ke naam se prasiddh the.
 titonium oride taare. inkaa prishthiya taap 3,500° se lekar 2,000° sein0 tak he.
 inamen praaia: sabhi chal taare hai, jinamein keval chakshudrishy koi nahin he.
 inkaa prishthiya taap 3,000° se lekar 5,000° ain0 tak he. ye sabhi daanavaakar tathaa adhikanshat: chal taare hai. ye bahut kam sankhya main hai. inamen se koi bhi tara keval chakshu se saraltapurvak drishy nahin he.
 kuch taare aise hai, jinaki kanti badhati ghatati rahati he. inhen chal taare kehete hai. chal taron kaa spasht nirdesh karne liye taramandal ke aage angreji varnmaala ke bade akshar aar, es, tii aadi rakh die jate hai, yatha aar seti aadi. inaki sankhya badhane ke saath ek akshar ke sthaan par do athwa teen akshar bhi rakhane pad sakate hai, yatha aar aar lira aadi. lagbhag 20,000 chal taare gyaat hai tathaa unka niyamit rup se vegh kiya jaataa he. taron ke do vishaal varg hai: pehla bahyahetuk chal tathaa doosraa swat: chal. bahyahetuk chal taare grahauakari yugma taare hote hai. inamen algul tara prasiddh he. iskaa saamaanya kantimaan 2.2 hai, kintu yah 3.4 tak ho jaataa he. swat: chal taare teen shreniyon main rakhe ja sakate hai: sapandansheel chal, visphotak chal tathaa anya chal taare.
 inamen kuch taron kaa aavartan kaal ek din se bhi kam hota he. aise taare aar aar lira varg ke hai. kuch kaa aavartan kaal 1 se lekar 50 din tak kaa he. aise taare sefiid varg ke taare hai. kuch taron kaa aavartankaal 100 se lekar 1000 din tak kaa he. inhen dirdh aavartkaalik taare kehete hai. is varg ke taare laal rang ke daanavaakar taare hote hai. kuch taare ardhniyamit chal hai, inkaa chakra 40 se lekar 150 din tak kaa he. ye taare bhi laal rang ke daanavaakar taare hote hai. inamen aar aar lira tathaa sefiid taare atyant mahatvapurn hai. aar lira taron kaa yah naam isliye padaa ki ye sab gunon main lira taramandal main varnit us chal taare ke samaan hai, jiskaa naam aar aar lira rakhaa gaya. naam se yah na samajhnaa chahie ki aise taare keval lira taramandal main hi hote hai, kintu is shrenee ke taare hamaari gallexi tathaa anya tarapranaliyon aadi main sarvatra hai. in taron kii mahatta kii kaaran he inkaa durisuchak hona. aar aar lira varg ke taron main aavartankaal ke badhane par par bhi unke nirpeksh kantimaan main antar nahin padataa. iskaa arth yah he ki kisi ek taraguchh tarapranali main aar aar lira taare hon, to ve samaan nirpeksh kantimaan ke honge or yah samaan nirpeksh kantimaan lagbhag shunya ke tulya he. aisi avasthaa main unke drishy kantimaan ke gyaan se unki duuri nimnlikhit sutara dwaara gyaat ho sakati he.
 nirpeksh kantimaan = drishy kantimaan + 5 - 5 laghuganak duuri
 inkaa yah naam isliye padaa ki inaki prakruti delta sefius, athwa chartuth kapish, kii tarah kii he. chaturth kapish sefiod varg kaa sarvaadhik chamkila tara he, jise chakshu se dekha ja saktaa he. sefiod taron kaa aavartankaal ek din se kuch adhik se lekar 45 din se kuch adhik he. hamaari gallexi ke sefiid taron main 7 din kaa aavartankaal praaia: hota he. sefiid taron kii sabase badi visheshta he inkaa aavartankaal-kanti-saahchary niyam se sangat hona. iskaa arth he ki sefiid taron ke aavartan kaal main jaise jaise vruddhi hoti he vaise vaise unke nirpeksh kantimaan main vruddhi hoti jaati he. yah sambandh atyant mahatvapurn he. isaki sahaayta se sefiid taron kaa nirpeksh kantimaan jaanakar purv sutara dwaara inaki duuri gyaat kii ja sakati he. sefiid taron kii sahaayta se taragucchon tathaa tarapaddatiyon kii duuri gyaat kii jaati hai. taapajanit rang ke parivartan kaa kaaran saamanyat: spandan siddhant kalpit kiya gaya he, jiskaa aashay he ki sefiid taron ke tal main aavartan se vruddhi tathaa hraas hota he, jisase tara krmanusaar failata tathaa sikudta rahata he. vastut: spandan siddhant sabhi sthitiyon kaa yatharth uttar nahin detaa. at: aajkal jyotishi samajhane lage hai ki sefiid taron kii vibhinn sthitiyaan inke taap ke parivartan ke kaaran hai, jiskaa sway ek punrariti chakra he. 1,000 se adhik sefiid taare gyaat he.
 aise taron main niyamit athwa aniyamit rup se visphot hota he. ye taare saamanyat: atyant dhundle hote hai, kintu visphot hone ke baad inaki kanti atyant asaadhaaran rup se bad jaati he. yah sthiti kuch din rahane ke baad taare apni kii si saamaanya kanti main aa jate hai. is prakaar ke taron ko navtara kehete hai. 1918 i0 ke ekvilla tarapunj ke navtare kii chamak chaar hi din ke bheetar pehle se chalis hajaar guna bad gai thi. anya prasiddh navtare hai: parasyus taramandal kaa navtara, 1925 i0 victoris navtara tathaa 1934 i0 kaa harkulis taramandal kaa navtara. jo navtare visphot ke baad atyant asaadhaaran rup se chamkile ho jate he, unhe atinavtara kehete hai. 1885 i0 ke andromida niharika ke atinavtaare ne chah dinon main itnaa adhik prakaash vikeern kiya ki surya kadachit utane prakaash ko 10 lakh varsho main vikeern kar paaegaa.
 anya prakaar ke chal taare praaia: aniyamit aavartankaal ke hai.
 kisi svachh raatri main akaash main kuch dhundle prakaash ke dhabbe se dikhaai dete hai. yadi ham inhen shaktishaalee yantron se dekhen to inamen teen prakaar kii vastuen milti hai: taare ke guchchhe, niharikas tathaa gallexiyaan. niharikas chamakili gaison se bani hai tathaa aakashgangaayen hamaari gallexi kii tarah swatantra tarapranaliyaan hai. taron ke guchchhe do prakaar ke hai, ek to ve jo akashgangeey samtal main, yaa akashgangeey sarpil bhujaaon ke paas uplabdh hote hai. aise guchchhe akashgangeey guchchhe kehalaate hai. inamen taron kii sankhya apekshkrit kam rahati hai. is prakaar ke varg main krittika tara guchchhe atyadhik chamkila tathaa bada he. golakaar taraguchh sarpil bhujaaon se dur tathaa nabhik ke paas hote hai. golakaar taragucchon main apekshaakrit atyaadhik taare rahete hai. ye praaia: ghundle se dikhaai dete hai. inhen doordarshiyon se hi dekha jaataa he. omenga centari tathaa 47 tukane panchal kantimaan ke, chakshudrishy, golakaar taraguchh kaa population dwitiya se sambandh he. avashya hi inase taron ke vikaas kii avasthaaon kaa gyaan hota he. in taron main vidyaman aar aar lira tathaa sefiid taron kii sahaayta se gucchh kii duuri gyaat kii jaati he. inke adhyayan se gallexi ke swaroop ke adhyayan main bahut sahaayta milti he.
 adhikash taare dohare, athwa bahusankhyak, hote hai, inamen kuch taron kii jodiyon main paraspar kuch bhi sambandh nahin hota, kintu ve ati sameep isliye dikhaai dete hai ki ve hamaari drushtirekha kii ore sthit hai. aise taron ko chakshush, dohare taare kehete hai. aise taare kam hai. adhikansh taare vastut: ek yaa adhik taron ke saath hai. do taare, jo paraspar aakarshan se ek nishichat prakaar ke dirdhavritakar maarg main bhraman karte hai, tara-yugma kehalaate hai. yah nishchay ho jane par ki koi tara vastut: yugma hai, ham uske sambandh kii bahut si baaten gyaat kar sakate hai, kyonki uski, athwa uske saathi tara kii, gati vyapak gurutvkarshan niyam kaa paalan karti hai. yugma taron kii gati tathaa dravyamatra ko nishchit rup se gyaat kiya ja saktaa he. yugmatare mukhyatya teen prakaar ke hote hai: drishy, grahauakari tathaa varnakrameey . drishy yugmataron kii kaksha kaa gyaan karne ke liye unki duuri tathaa sthiti kone kaa vegh karnaa padataa he. adhikansh drishy yugmataron kaa parikramankal bahut lanbaa hota he, jise gyaat karne ke liye saikadon varshon tak vegh kii aavashyaktaa he. isiilie yadhyapi 25,000 se bhi adhik drishy yugmatare gyaat ho chuke hai, tathaapi 200 se adhik kii kaksha kaa gyaan abhi tak nahin ho sakaa he. grahauakari yugmatare ke sahchar kii kaksha praaia: hamaari drushtirekha kii disha main thode se jhukaav se rahati he, jisase ek tara duusare ko purnataya yaa khandash: dhak letaa he or isse ek taare kaa prakaash hamen dikhaai nahin padataa. isse yugmatare kii pahchaan ho jaati hai, kyonki saamaanya sthiti main is taare kaa jitna prakaash rahata he grahan ke samay pehle kii apeksha kam ho jaataa he. yah grahan kii sthiti niyat samay se hotin hai. is tarah ke taron main beta parasyus, arthath algul, ati prasiddh he. saamaanya avasthaa main iskaa kantimaan 2.2 hota he, ja grahan ke samay 3.4 rah jaataa he. grahan ke pashchaat iskaa kantimaan pun: 2.2 ho jaataa he. kuch yugmataron ke sahchar kii kaksha kaa samtal prithvi ke sameep se nahin jaataa, at: ham uske grahan kii sthiti nahin dekh sakate hai. kintu uske varnakram kii rekhaon ke parivartan se hamen pataa chal jaataa he ki yah tara kabhi hamaari ore aata tathaa kabhi hamase dur jaataa he, jisase spasht he ki yah kisi adrishy taare ke chaaron ore dhooma rahaa he. aise taare varnakrameey yugmataron kaa parikraman kaal kam hota he. lagbhag 309 varnakrameey taron kii kakshaayen gyaat ho chuki hai.
 taron ke aakaar praaia: teen vidhiyon se jane jate hai: 
  nirpeksh kantimaan tathaa taap se, 
  grahauakari yugmataron ke grahankaal se tathaa 
  vyatikaranmaapi se.
 pratham vidhi plank ke nimnlikhit sutara par aadhaarit he:
 drishy nirpeksh kantimaan Mvis = - 5 log - 0.08 
 jahaan r = taare kii trigya he.
 grahauakari taare ke grahan ke kaal ke vegh se uski kaksha ke saapeksh uski trigya gyaat ho jaati he. vyatikaranmaapi se taare kaa koniya vyas gyaat ho jaataa he tathaa isaki duuri gyaat hone se iskaa saral rekhaatmak vyas bhi gyaat ho jaataa he. taron ke vyas ke aadhaar par hi unke daanavaakar tathaa vamanakaar aadi naam pade hai.
 taron kii dravyamatra gyaat karne kii pratyaksh vidhi yugma taron ke sahachaar kii gati kaa adhyayan karne se praapt hotin hai. vyapak gurutvkarshan niyam kii sahaayta se in taron kii dravyamatra gyaat kii jaati he. kisi bhi vaaman taare kii dravyamatra surya kii dravyamatra ke dashamansh se kam nahin uplabdh hui hai, tathaa surya se 10 guni se adhik dravyamatra ke taare bhi viral hi hai. kisi taare kaa ghanatv = dravyamatra/aaytan. is prakaar dekhne se pataa chalata he ki daanavaakar taron kaa ghanatv atyant kam hota he tathaa vamanakaar taron kaa atyadhik. jyeshta jaise vishaal taare kaa vyas surya ke vyas kaa 480 guna he, to bhi isaki dravyamatra surya kii dravyamatra ke 20 gune se adhik nahin. parinamat: iskaa ghanatv surya ke ghanatv ke .00000002 se bhi kam he. yah saadhaaran hawa ke ghanatv se bhi bahut kam he. shwetavaman taare sirium bi kaa, jisaki trigya surya kii trigya kii .034 tathaa dravyamatra surya kii dravyamatra kii 86 he, ghanatv itnaa adhik he ki uske dravya ke ek ghan inch kaa bhaar ek ton hoga.
 saamanyata photometer kii sahaayta se, taron ke prakaash ke vibhinn rangon ke ghanatv kii prayogshaala main pehle se gyaat tapon ke rangon ke ghanatv se tulana kar, taron ke prishth kaa taap gyaat kiya ja saktaa he. kintu iske nishchit rup se gyaat karne kii sarvottam vidhi he, unke prakaash kaa varnakrameey vishleshan. isi ke aadhaar par taron kaa varnakrameey vargeekaran he, jo vastut: unke taap kaa dyotak he.
 taare apni urja nabhikeey abhikriya se praapt karte hai. taron ke nabhik ke taap ke kaaran taron ke hydrogen ke parmaanu nabhikriya se helium ke parmaanuon main parivartit hote rahete hai. iske parinaam swaroop taron main atyadhik taap kii utpatti hotin hai, jise ye prakaash ke rup main vikeern karte rahete hai. bahut adhik urja utpann karne ke liye inhen atyalp vidyutkan khone padate hai. atev inaki dravyamatra main koi baari kami nahin hoti tathaa inkaa jivan bhi karodon varshon kaa ho jaataa he.
 taron ke vayumandal kaa adhyayan bhi varnakram kii rekhaon se kiya jaataa he. surya ke vayumandal ke adhyayan se hamen pataa chalaa he ki isamen hydrogen atyadhik maatra main hai. doosraa sthaan helium kaa he. anya tatv kam maatra main hai, tathaapi magnesium or oxigen ke parmaanu nishchit rup se vidyaman hai. gyaat rasinic tatwon main 61 tatv surya ke vayumandal main pahachaane ja chuke hai. adhikashan taron kaa vayumandal surya sareekha he, tathaapi sabhi taron kaa vayumandal bilkul ek sa nahin he. inamen carbon tathaa oxigen kii matraaon main antar he.
 taron ke mul tatwon ko unke varnakram kii rekhaon ke adhyayan se janaa jaataa he. prayogshla main vibhinn mul tatwon ke varnakram le liye jate hai tathaa taron ke varnakramon kaa unase milan karke taron main upalabadh mul tatwon kii pahchaan kii jaati he. is prakaar ke adhyayan se pataa chalaa he ki ausat taron main lagbhag 70 heidrogen, 28 helium, 1.5 carbon, nitrogen, oxigen tathaa niann or 0.5 loh varg ke tathaa anya baari tatv hote hai. baari tatv population pratham ke taron main lagbhag 3 hote hai tathaa population dwitiya waalon main 1 se bhi kam.
 taron kaa janm taron ke antarvarti gas tathaa dhul ke kanon se hota he. gas ke badalon ke vidyutkan saamanyatya udasin avasthaa main rahete hai, kintu jab koi atyadhik ushn tara inke sameep se jaataa he to ye ynikrut hokar gatisheel ho jate hai tathaa inamen ek nabhik ban jaataa he, jo aasapaas ke gas tathaa dhul ke dravyakanon ko aakrisht karke vishalaroop dhaaran karne lagata he. gati tathaa sankochan se nabhik kaa taap badhane par, inamen nabhikeey abhikriya prarambh ho jaati he, jisase ye prakaash urja ko vikeern karne lagate tathaa hamen nae taron ke swaroop main dikhalaai dene lagate hai. vibhinn prakaar ke taron kii urja vikeernata ke adhyayan se pataa chalaa he ki population dwitiya ke taare bahut pracheen hai tathaa papulation pratham ke taare apekshaakrit baad main nirmit hai.
 taron ke jivan se taatpary unke prakashmay jivan se hota he. taron ke prakaash kaa aadhaar he, unka hydrogen kaa bhandar, jisaki nabhikeey abhikriya se ve ooshmaa urja praapt karte hai. jo taare atyadhik chamkile hai, swabhaavat: ve apane hydrogen ke bhandar kaa adhikadhik upbhog karke use adhik shighrata se helium main parivartit karte rahete hai. yadhyapi hydrogen kaa bhandar samaapt hone par bhi taare sankochan dwaara apni ooshmaa urja ko bahut varshon tak praapt kar sakate hai, tathaapi unke jivan kaa mukhya aadhaar unke hydrogen ke upbheg par hi nirbhar rahata he. jo taare atyadhik chamkile dikhalaai dete hai, unka jeevankaal 109 varsh ke lagbhag tathaa mukhya anukram ke dhundle taaro kaa jeevankaal 1013 varsh ke lagbhag hota he. surya kaa jeevankaal lagbhag 1010 varsh hai.
 apane chaaron ore faile hue taramay vishwa ke rahasy ko jaanane kii hamaari ichha bahut puraani he. taron ke adhyayan se hamane vishwa ko gallexi jaisi anek tarapranaliyon purna paaya he. laal rang kii ore rekhaon ke sthanrann dwaara hamane taron ke varnakramon ke adhyayan se itnaa jaan liya he ki hamaara vishwa fail rahaa he. tathaapi apane simit sadhano ke kaaran ham vishwa ke vaastavik rup ko nahin jaan sake hai. hamaare vishwa kaa kitna vistaar he failata hua vishwa kis seemaa tak fail saktaa he vishwa kii vakrata kisi he, tathaa vakrata trigya kya he ye sabhi prashan abhi tak vivaadaaspad hai tathaa in vishyon main hamaara koi nishchit sarvasammat siddhant nahin he. sabase bada mount palomar veghashaala kaa, 200 inch vyas kaa hell doordarshee ek arab parsek, athwa lagbhag 20,00,00,00,00,00,00,00,00,00,00 mile ke lagbhag, duriyon ke drishy tak hi pahunch paaya he. uske aage kya he, ham nahin jaan sake. at: ab hamaara dhyaan radio doordarshee chakshush doordarshiyon kii lagbhag seemaa tak pahunch chukaa he. at: ab hamaara dhyaan radio doordarshiyon kii ore gaya he. vaigyanik vikaas kii vartmaan pragati main hamen aashaa he ki radiyon doordarshee hamen taravishwa ke agyaat rahasyon tak pahunchaa sakengen.
 vaigyanik tathyon ke baavjood yah akashiya drishy anadikaal se vishwavyaapee vishwaason main mahatvapurn rahaa he. puraakathaon, pracheen puranic tathaa ardhetihaasik vrutanton or lokkathaon se is ghatana ke vishay main prachlit vividh manyataon kaa pataa chalata he. akaash kii is vilakshan ghatana kaa sabase adhik sambandh bhavishyasuchak vishwasaparampara se aabaddh falit jyotish se he jisamen iske falafal kaa vidhaan kiya jaataa he. varahamihir krit brihatsamhita main kaha gaya he ki ve log jo swarg main apane sampurna sukarmon kaa fal bhoga chukte hai, ulka ke rup main gir padate hai. bhavishyavaanee sambandhi vishwaason ke anusaar ulkapaat kahin shubhasuchak he or kahin ashubhasuchak. kintu adhiktar bhavishya main honevaali kisi durghatana ke daivi sanket ke rup se yah ashubhasuchak hi samajha jaataa he. plini ke ullekhanusaar 1200 i0 pus0 ke pracheen greece ke nagarrajya sparta ke rajaniyantrak dandadhikari yadi aath varsh kii shasnavadhi ke baad, kisi chandraviheen svachh raatri main ulkapaat hote dekh lete the to shaasha ke papatma hone kaa daivi sanket maanakar use gaddi se utaar dete the.
 nakshatron or taron ke sambandh main yah vilakshan andhvishwaas saamaanya rup se asia, europe, america or africa ke vistrut kshetron main prachlit he ki akaash ke prayek taare se dharti ke alag alag manushya yaa manushyon ke jivan tathaa bhagya niyantrit hote hai. nakshatron ke rup, swabhaav, sthaan tathaa gati kii kalpana ke aadhaar par janmapatri main vyakti ke bhavi jivan kii vyakhya kaa aadhaar yahi vishwaas he jise ek ganitiya yaa vaigyanik paddati pradaan kii gai he. bhagya se inkaa sambandh ukt bhubhag kii abhivyakti main prachlit 'tara' or 'nakshatra' shabd ke arthon main sugamawapurvak khoja ja saktaa he. isi prakaar kisi taare kaa rang or tej bhi prithvi ke kisi manushya ke swabhaav or bhagyaka pratinidhitiv karata he; saath hi, uske tuutane kaa arth he sambandhit vyakti kaa mrit hona. pune jatiyon kii purakatha ke anusaar jab sabhi taare tut chukegein tab maanviya sristi kaa ant ho jayega. kahin kahin iskaa arth nae janm kaa sanket bhi he kintu tarapaat kii yah shubhasthiti vishwaas jagat main atyant viral he.
