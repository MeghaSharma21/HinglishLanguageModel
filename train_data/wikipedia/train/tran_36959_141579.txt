 hudahud ek ushnkaribandheey chakravaati tufaan he. yah uttari hind mahaasaagar main bana 2014 kaa ab tak kaa sabase taqatvar tufaan he. iskaa naam hudahud naamak ek pakshi ke naam se liya gaya he. iske naam kaa suzav oman ne diya.
 is chakravaat ke liye 12 oktober se pehle hi urisa va andhra pradesh main taiyaari kiya gaya tha. iskaa sabase adhik prabhaav andhra pradesh ke vishakhapatnam main padaa, jahaan yah sabase adhik gati ke saath takaraayaa tha.
 8 oktober ko yah andaman or nicobar dweepasmooh main aayaa. is tufaan se pehle hi yahan saare karyaalay va vidyalayon ko band rakhane ke nirdesh diye gaye the. tufaan ke samay kai pedo ke tuutane se iske tukade sadak main aane va bijli ke taaro main girane ke kaaran sadak va sanchaar vyavastha band rahi. iske pashchaat yah bengal kii khadi se hote hue andhra pradesh kii ore chalaa gaya.
 hudahud tufaan andhra pradesh se 12 oktober ko subah 11:30 ko gujara. yahan yah tufaan vishakhapatnam main ja kar takaraa gaya. tab isaki gati 215 kilo meter prati ghante kii thi. is tufaan ke kaaran lagbhag 2000 karod kaa nuksaan hua he.
 odisha sarkaar ne 16 jilon main chetavanee jari karte hue saavdhaan rahane ko kaha. vah jile he- baleshwar, kedrapada,bhadrak, jagatsinghpur, puri, ganjam,mayurbhanj, jajpur, katak, khurdha, nayagarh, gajpati, dhenkanal, keonjhar, malkangiri or koraput.yahan par hawa kii gati 90 kilo meter prati ghante se adhik chal chalane kii ashanka mausam vibhaag ne vyakt kii.
 12 oktober ko andhra pradesh or odisha se hote hue hudahud tufaan raat ke 11:30 ko bastar jile se hote hue guzara. yahan isaki gati 50 se 60 kilo meter prati ghante kii thi. iske saath-saath yahan ke kai sthano main baari varsha hui. 13 oktober ke subah yah sukama jile se hote hue raipur kii ore gaya.
 yahan is tufaan kaa adhik prabhaav nahin padaa parantu anuppur aadi sthano main hawa ke saath-saath halki varsha bhi hui.
 iske prabhaav ke kaaran dilli va uttar pradesh main bhi hawaayen chalane lageen he.
 iske kaaran 14 oktober ko uttar pradesh ke kai sthano main bhi iskaa asar dikhaa.
 bharat mausam vigyaan vibhaag kaa aadhikarik jalsthal
