 jwalamukhi prithvi kii sataha par upasthit aisi daraar yaa mukh hota he jisase prithvi ke bheetar kaa garm lava, gas, raakh aadi baahar aate hai. vastutah yah prithvi kii upree parat main ek vibhang hota he jiske dwaara andar ke padaarth baahar nikalate hai. jwalamukhi dwaara nicksruth in padaarthon ke jamaa ho jane se nirmit shankvakar sthalaroop ko jwalamukhi parvat kaha jaataa he. 
 jwalamukhi kaa sambandh plate vivartaniki se he kyonki yah paaya gaya he ki bahudhaa ye platon kii simaaon ke sahare paae jate hai kyonki plate seemayen prithvi kii upree parat main vibhang utpann hone hetu kamjor sthal uplabdh kara detii hai. iske alaava kuch anya sthalon par bhi jwalamukhi paae jate hai jinaki utpatti mantal plum se maani jaati he or aise sthalon ko hotspot kii sangya di jaati he.
 bhu-akruti vigyaan main jwalamukhi ko aakasmik ghatana ke rup main dekha jaataa he or prithvi kii sataha par parivartan laane vaale balon main ise rachanaatmak bal ke rup main vargeekrut kiya jaataa he kyonki inase kai sthalroopon kaa nirmaan hota he. vahiin, duusari ore paryaavaran bhugol inkaa adhyayan ek prakritik aapadaa ke rup main karata he kyonki isse paaritantr or jaan-maal kaa nuksaan hota he.
 jwalamukhi
 bhu-vaigyanikon main sakriyata ko lekar mataiky nahin he lekin agar koi jwalamukhi vartmaan main fat rahaa ho, yaa uske jald hi fatne kii ashanka ho, yaa phir usamen gas risne, dhuaan yaa lava ugalane, yaa bhucamp aane jaise sakriyata ke chihn hon to use sakriy mana jaataa he.
 yah ve jwalamukhi hote hai jinke bare main vaigyanikon kii apeksha he ki ve fatenge nahin. inke bare main yah anumaan lagaaya jaataa he ki inke andar lava va megma khatm ho chukaa he or ab inamen ugalane kii garmi va saamagree bachi hi nahin he. agar kisi jwalamukhi ke kabhi bhi visphotak prakaar kii sakriyata kii koi bhi ghatana hone kii smriti nahin ho to aksar use mrit samajha jaataa he.
 vaigyanikon main mrit or supt jwalamukhiyon main antar bataa paanaa kathin he, lekin agar maanviya smriti main koi jwalamukhi kabhi bhi itihaas main bahut pehle fata ho to use supt hi mana jaataa he lekin mrit nahin. bahut se aise jwalamukhi hai jinhen fatne ke baad ek or visphot ke liye dabaav banane main lakhon saal guzar jate hai - inhen us dauraan supt mana jaataa he. masalan tobaa jwalamukhi, jiske visphot main aaj se lagbhag 70,000 varsh purv bhartiya upmahadweep ke sabhi maanav maare gayi the or puri manushyajati hi vilupti kii kagaar par aa pahaunchi thi, har 3,80,000 varshon main puservisphot ke liye tauyar hota he.
 is udgaar main lava ke saath adhik maatra main gas baahar nikalati he or lava kaa jamaav shanku kii tarah tathaa kabhi-kabhi gumbad yaa tile ke rup main hota he.
 arthath ve jwalamukhi jinke vivar yaa mukh kaa vyas kuch 100 feet se adhik nahin hota he or iskaa aakaar gol yaa kareeb-kareeb gol hota he, tathaa jinase gas lava tathaa vikhandit padaarth adhik maatra main visphotak udbhedan ke saath aakaar main kaaphi oonchaai tak prakat hote hai, kendriya udgaar vaale jwalamukhi kehalaate hai. ye atyadhik vinaashkari hote hai. udgaar se bhayankar bhucamp aate hai.
 inhen visphot kii tivrata ke aadhaar par punah kai prakaaron main vargeekrut kiya jaataa he:
 is prakaar ke udbhedan main lava ke saath gas kii maatra kam hoti he jisase lava daraaron main hokar dhraraatal par jamane lagata he. kabhi-kabhi adhik maatra main lava ke jamaa hone se moti parat ban jaati he jiske falswaroop lava maidan yaa lava pathaar banate he. jaise-1783 main iceland main ek 17 mile lambe daraar se hokar lava kaa udgaar hua he. jiskaa vistaar 218 mile tak tha. ise iceland kii jansankhya kaa 5waan bhaag nasht ho gaya. is tarah ke udgaar critacius yug main bade paimaane par hue the.
 bharat main dakkan kaa pathari hissaa kriteshs yug ke ek daraari udbhedan dwaara nirmit he or is par besalt kii chattaanon ke apkshay se kaali regur mitti kaa nirmaan hua he.
 jab nicksruth padaarth jwalamukhi chhidr ke chaaron ore jamaa hone lagata he to jwalamukhi shanku kaa nirmaan hota he. jab adhik jamaa ho jaataa he tab shanku kaaphi bada ho jaataa he tathaa parvat kaa rup dhaaran kar letaa he. ise jwalamukhi parvat kehete he. is parvat ke madhya main jo chhidr hota he use jwalamukhi chhidr, mukh athwa vivar kehete he. yah chhidr neeche se ek nalee dwaara judaa rahata he jise jwalamukhi nalee kehete he.
 haal hi main ek shodh main yah paaya gaya he ki chote-chote jwalamukhi visphoton ke dwaara vartmaan jalwaayu parivartan kii gati dhimi ho sakati he.
