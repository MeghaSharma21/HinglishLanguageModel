 vinoba ji kii manyata thi ki-
 - sabhi bhartiya bhashaaon ke liye devanagari kaa prayog ho, isse rashtriya ekta or antararashtriya sadbhaav laane main sahaayta milegi.
 vinoba ji raashtra sant the. ve sabhi ke abhyuday kii kaamana karte the. sarvoday andolan kaa uddeshy bhi yahi tha. ve na kisi party ke the na kisi pradesh ke, ve to bharat ke the maanavtaa ke the. aaajeevan unhone swayan ko sarvabhyuday main lagaae rakhaa. unke kaary sab ke hit ke liye hote the lipi ke bare main bhi unke vichaar sarvahit se prerit hai.
 vinoba ji desh videsh kii anek bhashaaen or lipiyaan jaanate the. chini japani jaisi lipiyon kaa bhi unhone adhyayan kiya tha. isi bhashaa or lipiyon ke vyamoh main unki ankhen kamjor ho gayi. ant main ve is nishkarsh par pahunche ki sabhi bhashaaon ko ek saamaanya lipi main likhaa jaae isse vividh bhashaaon ke gyaan vigyaan kaa bhandar maanav ko alp prayaas main hi praapt ho jaayegaa 1972 main unhone likhaa tha ki-
 ‘in dinon meraa ek fad he. main nagari lipi par jor de rahaa hum. meraa adhik dhyaan nagari lipi ko lekar chal rahaa he. nagari lipi hindustan kii sab bhashaaon ke liye chale to ham sab log bilkul najadik aa jaayenge. khaastaur se dakshin kii bhashaaon ko nagari lipi kaa laabh hoga. vahaan kii chaar bhashaaen atyant najadik hai. unamem sanskrit shabdon ke alaava unke apane jo prantiya shabd hai, telegu, kannada or malayalam ke unamem bahut se shabd samaan hai. ve shabd nagari lipi main agar aa jate hai to dakshin kii chaaron bhashaaon ke log chaaron bhashaaen 15 din main sikh sakate hai. itnaa aasaan ho jaayegaa iske baad.‘
 ‘bhinn-bhinn lipi seekhney main har ek kii apni-apni paristhiti aade aati hai. maine himmat kii, hindustan kii har ek lipi kaa adhyayan kiya. parinaam main vichaar aayaa ki duusari lipiyaan chalem uskaa main virodh nahin karata. main to chahta hum ve bhi chalem or nagari bhi chale. main bangalore kii jail main tha vahaan dedh do saal rahaa. vahaan maine dakshin bharat kii chaar bhashaaen siikhnaa ekadam shuru kiya. jail main vibhinn bhashaaon ke log the. to kisi ne mujhase poocha vinoba ji, aap chaar bhashaaen ekadam se kyon sikh rahe hai. maine kaha- paanch nahin hai isliye agar paanch hotin to paanch hi sikhta. chaar hi hai isliye chaar hi sikh rahaa hum. maine dekha ki un bhashaaon main atyant samanta he. keval lipi ke kaaran hi ve paraspar tuuti hai ek nahin ban paa rahi hai.‘
