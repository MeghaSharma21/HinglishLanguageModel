 namkkal bharat ke rajya tamilnadu kaa ek jila he. yahaan kaa mukhyalay namkkal main sthit he. tamilnadu kaa yah jila apni khubsuurati ke liye puure rajya main charchit he. yahaan bane anek mandir logon kii gahari aasthaa se jude hai. is aitihaasik nagar kaa kaaphi samrudh itihaas rahaa he, jo lagbhag 9veen shatabdi se prarambh hota he. namkkal ko salem jile se pruthak kar 1996 main gathit kiya gaya tha. janvari 1997 se isane swatantra jile ke rup main kaary karnaa shuru kiya tha. namkkal ke pashchim main kottai, purv main pettai or kendra main namgiri sthit he. namagiri ko hi namakkal naam kaa strot mana jaataa he.
 kolli hills pashchimi ghat kii pramukh parvat shrankhla he. lagbhag 400 varg mile main faili ye pahariyaan 18 mile lambii or 12 mile chaudee hai. apni prakritik sundarataa se yah pahadiyaan sabko aakarshith karti hai. pahadiyon se namkkal maidan ke najaare dekhe ja sakate hai. pragaitihaasik kaal se in pahadiyon main kisi kaa awaas nahin he. tamil sahitya main in pahadiyon kaa ullekh miltaa he. kam se kam saat kaviyon kii kavitaaon main kolli hills kaa zikr miltaa he. sarvayaran kii pahadiyon ke baad keval yahi pahadiyaan barsaati wanon se dhaki rahati hai. kolli hills main bahut se manamohak jharne bhi dekhe ja sakate hai.
 sanghariumay itihaas kaa pratik yah kila namgiri shikhar par bana hua he. 1769 main angrejon ke niyantran se pehle is par mysore kaa adhikaar tha. baad main haidar ali ne is kile ko kuch samay ke liye pun: apane niyantran main le liya. lekin 1792 main kile par phir se angrejon kaa adhikaar ho gaya. kile main bhagwaan vishnu kaa ek mandir bhi bana hua he, jo athirili perumal ko samarpit he. mandir main pracheen hastlipiyaan khudi hui hai.
 cinema • khaanaa • arthvyavastha • sarkaar • itihaas • bhashaa • sahitya • sangeet • log • raajnneeti • mandir • vanya jivan • tamil lipi • naharen
 chennai •  coimbatore • erode • madurai • selem • tiruchirapalli •  thirunelveli • tirupur • tutikodi • vellore
