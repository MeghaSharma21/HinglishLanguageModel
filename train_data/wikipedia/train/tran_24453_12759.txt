 deepika kumari ek rickerv bhartiya mahila teerandaaj hai. bilkul nichle paaydaan se nishanebaaji ke khel main shuruyaat karne vaali ve aaj antarrashtriya str kii sheersh khilaadiyon main se ek hai.
 deepika kaa janm 13 june 1994 main jharkhand rajya kii rajdhani ranchi ke ratu naamak sthaan main hua tha. unke pita ek majdoor hai or auto chaalak bhi.bachapan se hi deepika apane lakshya par kendrit rahi hai. deepika kii maa gita bataati hai ki bachapan main deepika ek din mere saath ja rahi thi ki raste main ek aam kaa ped dikhaa. deepika ne kaha ki wo aam todegi. maine use manaa kiya ki aam bahut oonchi daal par laga he, wo nahin tod paayegi, to usne kaha, nahin aaj to main ise tod kar hi rahuungi. usne jameen se pathar uthaa kar nishaanaa saadhaa. pathar sidhe tahani se takaraayaa or aam gir gaya. deepika kaa wo nishaanaa dekh kar mujhe hairaani hui. thik vaise hi jindagi main bhi deepika jo lakshya bana leti he, use hasil karke dikhaati he. usne vaisaa hi kiya bhi he. jis gaanv main aaj bhi bijli-pani kii supplai tak nahin he, vahaan teerandaji kii disha pakadana kisi dhanurdhar kii hi nishtha ho sakati he. atyant nirdhan parivaar se taalluk rakhane vaali deepika ko abhi haal main hi jharkhand sarkaar ne ranchi shahar main nishulk awasaiya bhukhand dene kii ghoshnaa kii he.vartmaan main deepika tata steel company ke khel vibhaag kii prabandhak hai.
 â€”deepika kumari : aatmakathaatmak tippaniyan
 deepika ko teerandaji main pehla mauka 2005 main mila jab unhone pehali baar arjuna archari academy jwine kiya. yah academy jharkhand ke mukhyamantri arjuna munda kii patni mira munda ne kharasaavaan main shuru kii thi. teerandaji main unke profeshnal kariyar kii shuruyaat 2006 main hui jab unhone tata teerandaji academy jwine kiya. unhone yahaan teerandaji ke daanv-pech siikhe. is yuva teerandaaj ne 2006 main mairida mexico main yojit world championships main compount ekal pratiyogita main swarna padak hasil kiya. aisa karne vaali ve duusari bhartiya thim. yahaan se shuru hue safar ne unhen vishwa kii nambar van teerandaaj kaa tamgaa hasil karaayaa. sabase pehle varsh 2009 main mahaj 15 varsh kii deepika ne america main hui 11veen youth archari championships jeet kar apni upasthiti jaahir kii thi. phir 2010 main asian games main kaansya hasil kiya. iske baad isi varsh kaamanwealth khelon main mahila ekal or team ke saath do swarna hasil kiye. rashtramandal khel 2010 main unhone na sirf vyaktigat spardhaa ke swarna jite balki mahila rickerv team ko bhi swarna dilaayaa. bhartiya teerandaji ke itihaas main varsh 2010 kii jab-jab charchaa hogi, ise desh kii rickerv teerandaaj deepika ke svarnim pradarshnon ke liye yaad kiya jayega. phir istambul main 2011 main or tokyo main 2012 main ekal khelon main rajat padak jeeta. is tarah ek-ek karke ve jeet par jeet hasil karti gayi. iske liye unhen arjuna puraskaar diya gaya. haal hi main raashtrapati pranab mukherjee ne bhi deepika ko sammanit kiya. 2006 main ghar se tata academy gai deepika teen saal baad youth championships jeet kar hi ghar lautin.
