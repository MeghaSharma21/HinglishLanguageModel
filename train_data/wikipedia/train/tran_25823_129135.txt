 kapaal mochan, bharat ke pavitra sthalon main se ek he. haryana praant ke yamunanagar zile main sthit is tirth ke bare main manyata he ki kapaal mochan sthit som sarovar main snaan karne se bhagwaan shiv brahmadosh se mukt hue the. isi vajah se har saal karthik poornima par yahan mela lagata he jisamen lakhon log paap mukti ke liye sarovar main snaan karne pahunchate hai. yah kapaal mochan mela ke naam se vikhyath he.
 skanda mahapurana ke anusaar kalyug ke prabhaav se brahma apni putree saraswati ke prati man main bure vichaar rakhane lage.isse bachane ke liye saraswati ne dwaitvan main bhagwaan shankar se sharan maangi. saraswati kii raksha ke liye bhagwaan shankar ne brahma kaa sir kaat diya, jisase unhen brahma hatya kaa paap laga. isse shankar bhagwaan ke haath main brahma kapali kaa nishaan ban gaya. sab tirthon main snaan or daan karne ke baad bhi vah brahma kapali kaa chinh dur nahin hua. ghoomte-ghoomte bholenath parvati sahit somsar talab ke nikat dev sharma naamak ek brahman ke ghar tehre.
 kivdanti ke anusaar raat ke samay brahman dev sharma ke ashram main gaay kaa bachhda gau mata se baat kar rahaa tha ki subah brahman use badhiya karegaa. isse krodhit bachade ne kaha ki vah brahman kii hatya kar degaa. is par gau mata ne bachade ko aisa karne se manaa kar diya, kyonki bachade ko brahma hatya kaa paap lag jaataa. is par bachade ne gau mata ko brahma hatya dosha se chhutkaaraa paane kaa upaay bataaya. dosha mukt hone ke upaay maa parvati ne bhi sune.
 duusare hi din subah hone par brahman ne bachade ko badhiya karne kaa kaary shuru kiya or bachade ne brahman kii hatya kar di, jisase use brahma hatya kaa paap lag gaya. bachade or gaay kaa rang kaala ho gaya. isse gau mata bahut dukhi hui. is par bachade ne gau mata ko apane peeche aane ko kaha or donon somsar talab main snaan kiya, jisase unka rang pun: safed ho gaya. is prakaar ve brahm dosha se mukt ho gaye. is saare drishy ko dekhne ke baad maa parvati ke kehane par bhagwaan shankar ne sarovar main snaan kiya. isse unka bama kapali dosha dur ho gaya. isliye som sarovar ke is kshetra kaa naam kapaal mochan ho gaya.
 dilli se yamuna nagar ke liye sidhi bas va train seva he.
