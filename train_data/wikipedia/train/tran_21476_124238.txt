 mayaram surajan bharat ke ek patrkaar the. ve `navabharat' ke pratham sampadak the.
 unhone 'deshbandhu' naamak samachar patr armbh kiya.. patrakarita jagat ke madhyapradesh rajya ke maardarshak ke rup main khyath shri mayaram surajan sahi myanon main swapndrushtaa or karmnishth tathaa apane balboote siddh ek adarsh purush the. ve bahupathit or janpriya rajnatik tippaneekar the or anek kritiyon ke lekhak bhi. unhen puure saath varsh kii patrakarita kaa anubhav rahaa. ve anek saamaajik or saahitiyik sansthaaon ke saath-saath madhyapradesh hindi sahitya sammelan se bhi ve jude rahe, jiske ve 18 varsh tak adhyaksh rahe.
 shri mayaram surajan kaa janm shri ganesharam or shrimati champadevi surajan kii santan ke rup main hoshangabad jile ke khaparakheda gram main 29 march 1923 ko hua tha. khaparakheda, narmada nadi ke tat par basaa upjau bhubhag vaala gaanv he.
 jab mayaram 6 varsh ke the, unke pita- jo krishi mahajanee vyavsaay se judi ek sanstha main alp vetan paane vaale munim the, pakshaaghaat se peedit ho gaye. jisase unki naukari jaati rahi or balak mayaram ko apni padhai jari rakhane main ghor museebaton kaa saamana karnaa padaa. un dinon middle skool piparia main tha or apni schuli-shiksha puri karne ke liye balak mayaram ko kareeb ke railway stesan tak aane ke liye pratidin 8 kilometre paidal chalanaa padataa tha. apane gaanv tathaa uske aasapaas ke gaanv ke ve pehle ‘middle paas’ chaatr rahe. baad main aage kii padhai ke liye ve wardha gayi. wardha janaa isliye sambhav hua, ki unhen chaatravritiyaan tathaa vahaan ke ‘swaavlambee chatravaas’ main rahane kii jagah mili. yaheen ve mahatma gandhi, pandit jawahar laal nehru or anya pramukh swadhinata sangram senaniyon ke sampark main aae.
 yaheen unamem patrakarita ke prati ruchi jaagrath hui. ve wardha hindi sahitya chaatr samiti dwaara prakashit hastlikhit patrika ‘pradeep’ ke sampadak chune gaye. mayaram surajan ji ne apane patrkaar jivan kii shuruuaat baqayada nagpur se prakashit hone vaale dainik navabharat ke prabandhkeey vibhaag main sahaayak rup main kii thi.
 chunki ve shuru se hi akhbaar ke prachaar-prasar-prabandhan-vipanan sabhi vibhaagon main gahari dilchaspee lete rahe, haalanki sampadan unki pehali pasand thi, isliye unke niyokta swa. shri ramgopal maheshwari ne bharose ke saath un par akhbaar se sambandhit kai jimmedaariyon ke alaava, 1950 main jab navabharat kaa jabalpur sanskaran shuru kiya to mayaram surajan ko iskaa sampadak or prakaashak niyukt kiya. mayaram ji ne na keval safaltaapurvak sanskaran shuru kiya balki do varsh kii alp avadhi yani 1952 main akhbaar kaa satellite sanskaran bhopal se shuru kiya. 1 navambar 1956 ko madhyapradesh rajya ke punargathan ke baad bhopal sanskaran ko ek swatantra or paripurna sanskaran main badalane kaa nishchay kar mayaraamji iske vyavasthaapak, sampadak ke rup main bhopal aae. yahaan unhen mahasoos hua, ki pradesh kii rajdhani hone ke kaaran yahaan ek angreji akhbaar kii bhi jarurat he, atah ek varsh ke bheetar hi unhone 'madhyapradesh konical' ‘angreji samachar-patr’ kaa swapn saakaar kar diya. vaise is patr-samooh ke saath iske baad unke sambandh zyada nahin rah paae.
 navabharat se pruthak hone ke baad mayaraamji ne shri labhchand chhajalani ke aagrah par 17 april 1959 se naiduniya kaa raipur se prakaashan shuru kiya. raipur pradesh kaa ek upekshit shahar tha, jisase unka purv parichay bhi nahin tha. us samay chhattisgarh anchal main sirf ek samachar patr kaa prakaashan ho rahaa tha or jahaan achche stareey samachar patr ke liye kaaphi gunjaaishein thim. yah ek aise samachar patr kii shuruuaat thi jise hindi patrakarita ke kshetra main nae aayam or stariyata ke maandand atoot patibaddhta ke saath samachar kii mahatta-sajja tathaa nishpakshta, jimmedaari or mishan main vyavsaayikta se samjhauta na karne kii apni niti ke chalate jaldi hi, mukammil or vishisht pahchaan bana lee. lagbhag dedh dashak baad yahi naiduniya, deshbandhu main parivartit ho gaya. 
 mayaram surajan kaa jivan durdharshpurn, hameshaa chunautiyon se jujhane main beetaa. lekin unhone kabhi bhi apane siddhanton se samjhauta nahin kiya or apane inhen mulyon ko poshit karne kii dridhtaa ke kaaran badi keemten chukaain. kai baar unhen aarthik tangi or bhaavnaatmak str par bhi gahari chintaa kaa saamana bhi karnaa padaa tha, lekin in sabake baavjood apane vyaktigat ahsaason ko unhone kabhi apni srujanaatmak patibaddhta par haaavee hone nahin diya. ve aise vyakti ke rup main jie, jinamein kisi se dushmani, kadavaahat, yaa badla lene kii bhaavana nahin thi. unhone antim saans bhi 31 disambar kii raat bhopal lee.
