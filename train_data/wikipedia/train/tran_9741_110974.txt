 bal gangadhar tilak, janm se keshav gangadhar tilak, ek bhartiya rashtravaadi, shikshak, samaaj sudhaarak, vakil or ek swatantrata senaanee the. ye bhartiya swatantrata sangram ke pehle lokapriy netaa huen; british aupniveshik praadhikari unhen "bhartiya ashaanti ke pita" kehete the. unhen, "lokmaanya" kaa aadarneey sheershak bhi praapt hua, jiskaa arth hai logon dwaara sweekrut . inhen hindu rashtrawaad kaa pita bhi kaha jaataa he.
 tilak british raaj ke dauraan swaraj ke sabase pehle or majboot adhivaktaaon main se ek the, tathaa bhartiya antajkaran main ek prabal amul parivartanwaadee the. unka marathi bhashaa main diya gaya naaraa "swarajya ha maajha janmasiddh hakk aahe ani to me milvanara" bahut prasiddh hua. unhone bhartiya rashtriya congress ke kai netaaon se ek qareebi sandhi banaai, jinamein bipin chandra paal, lala lajpat raay, aravind ghosh, ve0 o0 chidambaram pillai or mohammad ali jinnah shaamil the.
 tilak kaa janm 23 july 1856 ko british bharat main vartmaan maharashtra sthit ratnagiri jile ke ek gaanv chikhali main hua tha. ye aadhunik kalege shiksha paane vaali pehali bhartiya peedi main the. inhone kuch samay tak skool or kalejon main ganit padhaayaa. angreji shiksha ke ye ghor aalochak the or maanate the ki yah bhartiya sabhyataa ke prati anadar sikhaati he. inhone dakkan shiksha sosayadi kii sthapana kii taaki bharat main shiksha kaa str sudhare.
 tilak ne english memratha darpan va marathi main kesari naam se do dainik samachar patr shuru kiye jo janata main bahut lokapriy hue. tilak ne angreji shashan kii krurta or bhartiya samskruti ke prati hin bhaavana kii bahut aalochana kii. inhone maang kii ki british sarkaar turant bharatiyon ko purna swaraj de. kesari main chhapane vaale unke lekhon kii vajah se unhen kai baar jail bheja gaya.
 tilak bhartiya rashtriya congress main shaamil hue lekin jald hi ve congress ke narampanthi ravaiye ke viruddh bolne lage. 1907 main congress garam dal or naram dal main vibhajit ho gayi. garam dal main tilak ke saath lala lajpat raay or bipin chandra paal shaamil the. in teenon ko laal-bal-paal ke naam se janaa jane laga. 1908 main tilak ne krantikari prafull chaaki or khudiram bose ke bam hamale kaa samarthan kiya jisaki vajah se unhen burma sthit mandley kii jail bhej diya gaya. jail se chhootakar ve phir congress main shaamil ho gayi or 1916 main ani besent or mohammad ali jinna ke saath akhil bhartiya home rule lig kii sthapana kii.
 tilak bhartiya rashtriya congress se 1890 main jude. haalanki, uski madhya abhivritti, khaskar jo swarajya hetu ladaai ke prati thi, ve uske kilaaf the. ve apane samay ke sabase prakhyat amul parivartanwaadiyon main se ek the.
 jaldi shaadi karne ke vyaktigat rup se virdohi hone ke baavjood, tilak 1891 age of concent vidheyak ke khilaaf the, kyonki ve use hindu dharm main dafaindaazi or ek khataranaak nazir ke rup main dekh rahe the. is adhinium ne ladki ke vivaah karne kii nunatam aayu ko 10 se badhaakar 12 varsh kar diya tha.
 british sarkaar ne tilak ko 6varsh ke karavaas kii sajaa sunai, dauraan karavaas tilak ne kuch kitabo kii maang kii lekin british sarkaar ne unhe aise kisi patr ko likhane par roak lagaayi thi jisame rajnatik gatividhiyaan ho.tilak karavaas me ek kitaab bhi likhi karavaas kii purna hone ke kuch samay purv hi bal gangadhar tilak kii patni kaa swargvaas ho gaya is dhukhad khabar kii jaankaree unhe jail me praapt hue ek khat se hui. or tilak ko is baat kaa behad afsos tha kii ve apni mratak patni ke antim darshan bhi nahin kar sakate.
 lala lajpat raay ne ani besent kii madad se home rul lig kii sthapana kii yah koi satyagrah andolan jaisaa nahin tha isamen chaar yaa paanch logon kii tukadiyaan banaai jaati thi jo puure bharat main bade bade rajanetaaon or vakeelon se milakar home rule lig kaa matlab samajhaayaa karte the ani besent jo ki ireland se bharat ai hui thi unhone vahaan par homerul lig jaisaa prayog dekha tha usee tarah kaa prayog unhone bharat main karne kaa sochaa
 tilak ne marathi main kesari or angreji main maratha naam se do dainik samachar patr shuru kiye jo janata main bahut lokapriy hue. tilak ne angreji shashan kii krurta or bhartiya samskruti ke prati hin bhaavana kii bahut aalochana kii. inhone maang kii ki british sarkaar turant bharatiyon ko purna swaraj de. kesari main chhapane vaale unke lekhon kii vajah se unhen kai baar jail bheja gaya.
 tilak bhartiya rashtriya congress main shaamil hue lekin jald hi ve congress ke narampanthi ravaiye ke viruddh bolne lage. 1907 main congress garam dal or naram dal main vibhajit ho gayi. garam dal main tilak ke saath lala lajpat raay or bipin chandra paal shaamil the. in teenon ko laal-bal-paal ke naam se janaa jane laga. 1908 main tilak ne krantikari prafull chaaki or khudiram bose ke bam hamale kaa samarthan kiya jisaki vajah se unhen burma sthit mandley kii jail bhej diya gaya. jail se chhootakar ve phir congress main shaamil ho gayi or 1916 main ani besent or mohammad ali jinna ke saath akhil bhartiya home rule lig kii sthapana kii.
 san 1919 i. main congress kii amritsar baithak main hissaa lene ke liye swadesh lautne ke samay tak tilak itane naram ho gayi the ki unhone montegue-chamsford sudhaaron ke zariye sthapit legislative concil ke chunaav ke bahishkaar kii gandhi kii niti kaa virodh hi nahin kiya. iske bajaay tilak ne kshetreey sarkaron main kuch had tak bharatiyon kii bhagidaari kii shuruyaat karne vaale sudhaaron ko lagu karne ke liye pratinidhiyon ko yah salaah avashya di ki ve unke pratyutarpurn sahyog kii niti kaa paalan karen. lekin naye sudhaaron ko nirnaayak disha dene se pehle hi 1 agast,1920 i. ko bombay main unki mrityu ho gayi. maranoparant shradhanjali dete hue gandhi ji ne unhen aadhunik bharat kaa nirmaataa kaha or jawaharlal nehru ne bhartiya kranti kaa janak batalaaya."swaraj meraa janmasiddh adhikaar he or main ise lekar rahoonga" kaa naare dene vaale swatantraaa ke mahanayake gangadhar tilak kaa 1 agast,1920 i. ko mumbai main dehant hua tha.
 tilak ne yun to anek pustaken likhin kintu shrimadbhagavadgita kii vyakhya ko lekar mandley jail main likhi gayi gita-rahasy sarvotkrisht he jiskaa kai bhashaaon main anuwaad hua he.
 unki likhi hui sabhi pustakon kaa vivaran is prakaar he-
 unki samast pustaken marathi angreji or hindi main lokmaanya tilak mandir, narayan paith, pune se sarvapratham prakashit huin. baad main unhen anya prakashkon ne bhi chapa.
