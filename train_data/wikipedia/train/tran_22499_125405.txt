 'latin' kii shabdsuchiyon ne aadhunik kosh-rachana-paddati kaa jis prakaar vikaas kiya, angrej koshon ke vikaas kram main use dekha ja saktaa he. aarambh main in shabdarthsuchiyon kaa pradhan vidhaan tha clisht 'latin' shabdon kaa saral 'latin' bhashaa main arth suchit karnaa. dhire-dhire suvidha ke liye roman bhoomi se duurastha pathak apni bhashaa main bhi un shabdon kaa arth likh dete the. 'glansri' or 'vocabuleri' ke angreji bhashi vidwaanon kii pravriti main bhi yah nai bhaavana jaagi. is navchetana ke parinamswaroop 'latin' shabdon kaa angreji main arthnirdesh karne kii pravriti badhane lagi. is kram main latin-angeji kosh kaa aarambhik rup saamne aayaa.
 dasvin shatabdi main hi 'oxford' ke nikatavarti sthaan ke ek vidwaan dharmapeethadhish 'effric' ne 'latin' vyakaran kaa ek granth banaaya tha. or usee ke saath vargeekrut 'latin' shabdon kaa ek 'latin-english', laghukosh bhi jod diya tha. sambhavat: ukt dhang ke koshon main yah pratham tha. 1066 i0 se lekar 1400 i0 ke bich kii koshotmak shabdsuchiyon ko ekatra karte hue 'rhite bular' ne aisi do shabdsuchinan upasthit kii he. inamen bhi ek 12 veen shatabdi kii he. vah purvavarti shabdsuchiyon kii pratilipi maatr hai. duusari shabdasuchi main 'latin' tathaa anya bhashaaon ke shabd hai.
 englad main saanskrithik or rashtriya chetana ke udbuddha hone par angreji rajbhasha hui. shiksha-sansthaaon main francisi ke sthaan par angreji kaa pathan-pathan badhaa. angreji main lekhakon kii sankhya bhi adhik hone lagi. falat: angreji ke shabdkosh kii aavashyaktaa bhi batch gai. 15veen shatee main 'rhite vular' ne chah mahatvapurn puraani shabdarthsuchiyon ko mudrit kiya. adhikt: vishaygat virgon ke aadhaar par ve banaai gai thim. keval ek shabdasuchi aisi thi jisamen acaradikram se 25000 shabdon kaa sankalan kiya gaya tha. am0 am0 mathew ne angraji koshon kaa surveykshan naamak apni rachana main 15ve shatee ke do mahatvapurn granthon kaa ullekh kiya he. pratham 'orets' kaa 'vokabularium' tha jo purv 'meddla' vyakaran par aadhaarit tha. doosraa tha 'glafads' yaa 'jyaafaree' vyakaran par aadhaarit english—latin kosh. iskaa pinsin dwaara 1440 i0 main pratham mudrit sanskaran prakashit kiya gaya. uskaa naam tha pronpatorium paravulorman sinachloricoran . iskaa mahatv— 9—10 hajaar shabdon ke sangrah ke kaaran na hokar isaliye tha iske dwaara shabdsoochi ke rachanavidyan main nae prayog kaa sanket dikhaai pada. isamen sangya or kriya ke mukhyansh se vyatirikt anya prakaar ke shabd bhi sankalit he. yah 'meddla gramatisij' kadachit pratham 'lathin—angreji' shabdkosh tha. lokapriyata kaa pramaan miltaa he— uski bahut si uplabdh pratilipiyo ke kaaran. 1483 een main 'vetholium anglivan ' naamak shabdkosh sankalit hua tha. parantu mahatvapurn kosh hokar bhi purvakt kosh ke samaan vah lokapriy na ho sakaa.
 iske pashchaat 16ve shatabdi main 'latin-angranji' or 'angreji-latin' kii anek shabdsuchiyaan nirmit evam prakashit hui. 'sar tamas eliyat' kii dictionari aisa sarvapratham granth he jisamen 'dictionari' abhidhaan kaa angreji main prayog miltaa he. mul shabd latin kaa 'dictionarium' he jiskaa arth tha kathan . par vaiyakarnon dwaara 'kosh' shabd ke arth main uskaa prayog hone laga tha. isse purv—aaran- bhik shabdsuchiyon or koshon ke liye anek naam prachlit the, yatha— 'naminal', 'nembuk', medula grametics, 'di arts vokabulerium' garden aaf vadans, di prompatarium poravoram, catholikan eglicken, mandalas vocaburam, handphul aav vocabularius, 'di ebecederium, bibalothika, albaria, librari, di tebul alphabetical, di tregeri yaa tragerars of vardes 'di english expositor', di guide tu di tungs, di glassographia, di new valders, aav vardes 'di itimalanjicam' di filalanjicam' aadi. incychlopedia britnica ke anusaar 1224 een main kanthsth kii janevaali 'latin' shabdasuchi ke hastlekh ke liye jaan garlandia ne is shabd kaa sarvapratham prayog kiya gaya tha. parantu lagbhag teen shatabdi baad sar tamas eliyat dwaara prayukt yah shabd kyon or kaise lokapriy ho uthaa yah kahana saral nahin he.
 16veen shatee main purvardh ke vyateet hote hote yah vichaar swikrut hone laga ki shabdkosh main shabdaarth dekhne kii paddati suvidhapurna or saral honi chahie. is drushti se kosh ke liye varnmaala kram se shabdanukram kii vyavastha upyuktatar maani gai. pashchim kii is paddati ko mahatvapurn uplabdhi or koshavidya ke nutan vikaas kii nai mode mana ja saktaa he. ekakshar or vishleshnatmak padrachana vaali chini bhashaa main ekakshar shabd hi hote hai. prayek 'cilebul' swatantra, sarthak gyor vishlisht hota he. vahaan ke puraane kosh arthanusaar tathaa uccharan- mulak paddati par bane hai. waisi bhashaa ke koshon main uccharnanusaari shabdon kaa dhoondhna atyant dushkar hota tha. parantu yorape kii bhashaaon main acaradi krmanusaari ek nai disha kii ore shabdkoshrachana kaa sanket hua. purvokt prompatorium ke ananthar 1519 main prakashit wiliam harnan kaa shabdkosh angreji latin koshon main ullekhya he. isamen kahawaton or sukhtiyon kaa pracheen paddati par sangrah tha. mudrit koshon main iskaa apana sthaan tha. 1573 i0 main richard houlate kaa 'ebecedarium' or 'jaann waret kaa libraria—do kosh prakashit hue. pratham main latin paryaay ke saath saath angraji main arth kathan hone se angreji koshon main—visheshat: pracheen kaal ke—ise uttam or apane dhang kaa mahatvashaalee kosh mana gaya he. isse bhi purv— i0 1570 main 'peter levis' ne ek 'inglish riming dictionari' banaai thi jisamen angreji shabdon ke saath latin shabd bhi hai or sabhi khaas shabd tukant rup main rakhe gaye the.
 henry ashtum kii bahan, meri tuder, jab france ke 12wein lui kii patni bani tab unhen francisi bhashaa padhaane ke liye jaan paal grey ne ek granth banaaya jisamen francisi ke saath saath angreji shabd bhi the. 1430 i0 main yah prakashit hua. is kosh ko aadhunik francisi or aadhunik angreji bhashaaon kaa pracheenatam kosh kaha ja saktaa he. gailes du gez ne ladi meri ko francisi padhaane ke liye 1527 main vyakaranrachana kii jo pustak prakashit kii thi usamen bhi chune hue angreji or francisi shabdon kaa sangrah jod diya gaya tha.
 richard houlate kaa ebecedirium 1552 i0 main prakashit hua; jise sarvapratham angreji 'dictionari' kah sakate hai. jaan waret kaa kosh bhi 1573 i0 main prakashit hua. richard ke kosh main angreji bhashaa dwaara arthvyakhya kii gai he. at: use pratham angreji kosh— latin angreji dictionari kah sakate hai. 16veen shatabdi main hi richards parasivaal ne spanish angreji—kosh mudrit karaayaa tha. palorio ne bhi di varlds aav di vardes naam se ek itali—agreji—kosh banaakar mudrit kiya. uskaa parivardhit sanskaran 1611 i0 main prakashit hua. isi varsh randle katagrev kaa prasiddh french—angreji—kosh bhi prakashit hua jiske ati lokapriy ho jane ke kaaran baad main anek sanskaran chape. keval angrejicosh ke abhaavavash 'palorio' or 'katagrev' ke angreji shabdasangrahi kaa atyant mahatv mana gaya or 'shakespeare' ke yug kii bhashaa samajhane—samajhane main vah bada upyogi siddh hua.
 isi ke aas-paas 'bible' kaa angreji sanskaran bhi prakaash main aayaa. 17ve0 shatabdi ke pratham charan main jaann minshu ne 'di guide intu igs ' naamak ek nanabhashi kosh kaa nirmaan kiya jisamen angreji ke atirikt anya das bhashaaon kaa . in koshon main angreji kosh ke liye aavashyak or upyogi saamagree ke rahane par bhi keval angreji ke ekabhashi kosh kii ore adhik dhyaan nahin diya gaya. pracheen adhyayan ke prati punarjagarti ke kaaran angreji main latin, unani, hebrew, arabi aadi ke sahasron shabd or prayog prachaarit hone lage the. ye prayog 'ink hards tamans' kahe jate the. ve paramparaya aagat nahin the. in clisht shabdon kii vartanee or kabhi kabhi arth bataanevaale granthon kii tatkaaleen anivaary aavashyaktaa uth khadi hui thi. mukhyatah isi kii purti ke liye— na ki apni bhashaa ke shabdon or muhaavaron kaa parichay karaane kii bhaavana se— aarabhik angreji- koshon ke nirmaan kii kadachit mukhya prerana mili. sarvapratham 'tebul alphavatical aav hard vardes' sheershak ek laghu pustak rabart coud ne prakashit kii jo 120 prishthon main rachit thi. isamen teen hajaar shabdon kii shuddh vatanni or arthon kaa nirdesh kiya gaya tha. yah itnaa lokapriy hua ki aath varshon main iske teen sanskaran prakashit karne padey. 1616 i0 main 'ain inglish expositor' naamak — jaan bulaakar kaa — kosh prakashit hua jinke na jane kitne sanskaran mudrit kiye gaye. 1623 i0 main 'ech0 si0 jet' dwaara rachit 'inglish dictionari' ke naam se ek koshgrath prakashit hua jisaki rachana se prasann hokar prashansa main 'jaann phod' ne praaanpatr bheja tha. teen bhaagon main vibhakt is kosh kii nirmaanpaddati kuch vicitra si lagati he. isaki vibhajanapaddati ko dekhakar 'yask' ke nirukt main nirdisht negmcand, naghantuccand or daibatkaadon main lakshith varganusaari paddati kii smriti ho aati he. pratham ansh se clisht shabd saamaanya bhashaa main arthon ke saath die gaye hai. dwitiya ansh main saamaanya shabdon ke arthon kaa clisht paryaayon dwaara nirdesh hua he. devi devataaon, narnario, ladke ladakiyon, daitvon—rakshamon, pashu pakshiyon aadi kii vyakhya dwaara tisare bhaag ke is ansh main varnan kiya gaya. isamen shastreey, aitihaasik, puranic tathaa alokik shaktisampann vyaktiyon aadi se sambhddha kalpana kaa bhi acha sakalan he. 20 saal parishram karke 'glassographya' naamak ek aise kosh kaa 'tamas clounder ne sangrah kiya tha jisamen unani, latin, hebrew aadi ke un shabdon kii vyakhya milti he jinka prayog us samay kii parinishthit angraji me hone laga tha. es0 si0 kakarman kaa kosh bhi bada lokapriy tha or uske jane kitne sanskaran hue. prasiddh kavi milton ke bhattije edward philips ne 1545 i0 main di new world aav inglish bards, yaa 'e jeneral dikashnari' naamak lokapriy kosh kaa nirmaan kiya tha.
 1660 tak ke prakashit koshon kii nirmaan sambandhi aavashyaktaaon main kadachit taatkaalik prayojan kaa sarvaadhik mahatv tha vishisht mahilaon yo adhyayansheel vidushiyon ko sahaayta dena. baad main chalakar koshanirmaan kaa is prarna kaa nirdesh nahin miltaa. 1702 i0 se 1707 tek 'lasographia' ke anek sanskaran chape. edward philaps kaa kaash bhi baad k sanskarnon main adhik mahatvapurn ho gaya. eshisakots or edward parker ke kosh bhi isi samay ke aasapaas chape jinka punarmudran beesvin shatee tak bhi hota rahaa. jaann karenci ne bhi 'dictionarium anglobritanican' yaa 'general english dictionari' nirmit kii jisamen puraane shabdon kii paryaapt sankhya thi.
 sau varshon tak angreji kii koshrachana kaa uparyukt kram chalata rahaa jinke shabdasankalan main vishisht shabdon kii hi mukhyata bani rahi. bhashaa main prayukt samast saamaanya or vishisht shabdon kaa kosh banane main vidvan pravrutt nahin hue the. 'nathan veli' ne sarvapratham aise koshke nirmaan kii yojana banaai jisamen angreji ke samast shabdon ke samavesh kaa prayaas kiya gaya. iskaa naam tha universal itimaanlajical ingilish dictionari. isamen anek visheshtaayen thi. sankalit shabdon ke vikascram kaa sanket diya gaya tha. saath hi isamen vyutpatti dene kii bhi cheshtaa kii gai. 1729 main iskaa pratham sanskaran prakashit hua. 1739 main prakashit duusare sanskaran main shabdon ke uccharanbodhak sanket bhi i samen die gaye. angreji ke koshjna vidwaanon dwaara yah kosh atyant mahatvapurn angreji dictionari mana jaataa he. pehla kaaran yah tha ki dow janson dwaara nirmit aitihaasik mahatv ke angreji kosh kii yah saadharshila bani. doosraa kaaran yah tha ki isamen samast angreji shabdon ke vayashakti sankalan kaa lakshya pehali baar rakhaa gaya. teesraa kaaran vyutpatti nirdesh karne or uccharansanket dene kii paddati ke pravartan kaa prayas tha.
 ithli or fans academiciyanon dwaara aisale pramanik koshon kii rachana kaa kaarykram pravartit ho gaya tha jinamein parinishthit bhashaa ke manyataprapt prayogrupon kaa sthirikarnaur pramanikaran kiya ja sake. german, spani, francisi or itali bhashaaon main aise koshon kii rachana kaa prayaas chal rahaa tha.
 angreji bhashaa kaa saahitiyik savaroop pusht, viksit, maanya evam viranishthit hota chal rahaa tha. padya yaa chandobaddh bhashaa ke atirikt vach kii rachanaaon ko saahitiyik aadar praapt hone laga tha. falat angreji bhashaa kaa tatkaaleen swaroop parinishthit bhashaa ke str par grahya or maanya ho gaya tha. atah sahityakar, pustak prakaashak or prachaarak yah mahasoos karne lage the ki parinishthit angreji kosh kaa nirmaan atyant aavashyak ho gaya he. anek pustak prakashkon or vikritaon ke utsaah or sahyog se paryaapt dhanrashi vyay karke jaannsan dwaara anek barshon ke athak prayaas se angreji kii dictionari 1747 se 1755 i0 ke bich taiyaar kar prakashit kii gai. isi bich'canceiese dictionari' bhi 1753 i0 main jaan vesali dwaara prastut hokar saamne ai. ajtak janson kaa ukt kosh apane aap main atyant aitihaasik mahatv kaa mana jaataa he. isamen mel shabdon se angreji ke vyutpann shabdon kaa vikascram dikhaane ke saath saath unke vibhinn arthprayogon ko bhi udaahranon dwaara spasht kiya gaya he. angreji ke uktrusht lekhakon se udaahranon ke uddhran liye gaye hai.
 unke is kaary kaa angreji bhashi janata ne bade harsh or ullas ke saath swaagat kiya. isamen shabdon kaa arth paribhaasha ke rup main bhi diya gaay he. nabakoshavidya ke itihaas main yah uplabdhi sarb- pratham or atyant mahatvashaalee kahi gai. isi samay chalis vidvan vkkti ek saath milakar fras main francisi bhashaa kaa kosh bana rahe the. uski charchaa karatai hue gentilmans magazine naamak patr ne kaha tha ki france ke chalis vidvan lagbhag aadhi shatee main jo kardh na kar sake use akele jonson ne saat varshon main kar dikhaaya. angrej janata ne us kosh ko raashtra or bhashaa donon ke utkarsh kii drushti se atyant mahatv kaa bataaya. angreji shabdon ke uccharan, bhashashuddhta kii raksha or prayog kaa sthirikaran karne main is kosh kii bahut bady dein maani jaati he. parantu isamen die gaye saahitiyik uddhran— granthon se sandarbh nirdeshpurvak na lekar— koshkar ne apni smriti se de die hai. faltah anek sthalon main uddharanon kii ashuddhi is kosh kii ek truti ban gai. parantu twarit gati se swalp samay main kaary samaapt karne kii aakanksha ke kaaran truti rah gai. pustak ekatra karnaa, uddhran pratilipi karnaa or unka sangyojan karnaa, aadi kaary itnaa shram-samay-saadhy tha jo saat barshon main ek vyakti ke dwaara sarvatha asambhav tha.
 iske baad 18veen shatee ke ant tak angreji main anek kosh bane. wiliam karnik, wiliam peri, tamas sheridan or jaan vaakar ne uccharan aadi kii samasya ko sulajhane kaa praytn kiya. in koshon ko 'jommenson ' ke kosh kaa sankshipt yaa laghu sanskaran kaha gaya he. uccharan kaa thik thik swaroop bataane kaa kaary samasyatmak tha. uskaa purnatah samaadhaan karne kii cheshtaa 'jansan' yaa baad ke koshkaron ne kii. jon vaakar ne ukt disha main vishesh praytn kiya. in kaarnon se 'jonson' ke kosh kii kuch aalochana bhi hoti rahi. par 19 veen shatee ke purvardh se uskaa sanman bad gaya, uski mahatta sweekrut ho gai. usamen nae shabdon, arthon, uddharanon aadi ke parivardhan- kaari parishishton kon, anek vidwaanon kii sahaayta se jodakar ukt kosh ke sanshodhit or sanvardhit sanskaran prakashit hote rahe. 1898 main aisi hi ek sanskaran prakashit hua jo ab tak maanya bana hua he.
 englistaniyon ke angreji prayogon se ameriganon kii angreji ko swatantra dekhakar webster ne america angreji kaa ek mahatvapurn kosh banaaya. parantu unke kosh kii bahut si vyutpattiyaan aitihaasik pramaano par aadhaarit na hokar nij kii swatantra kalpana se avishkrut thim. baad ke sanskarnon main bhashavigyon ne unka sanshodhan kar diya. aaj bhi webster ke is kosh kaa do jildon main 'international' sanskaran prakashit hota he or kuch drushtiyon se iskaa aaj bhi mahatv bana hua he.
 is yug kaa doosraa koshkar richardsan tha. uske kosh main uddharanon ke dwaara shabdarthbodh kii yukti mahatvapurn maani gai or arthbodhak paribhaashaon ko hataakar keval uddharanon se arth-prahatyayan kii paddati apanaai gai. jansan se bhi aage badhkar - 1300 isvi ke purvavarti chasar, gover aadi kalakaaron ke lekhakhandon ko usne udavrut kiya. parantu uddharanon kii tithi unhone nahin di. vyaavhaarik drushti se shramsadhy, adhik vyay-samay-saadhy yah paddati shabdkosh se arthgyan kii kaamana karanevaale pathakon ke liye upyogi or suvidhajanak na hui. saamaanya pathakon ke liye yah ati clisht bhi thi tathaa arth tak pahunchne main samay bhi bahut lagata tha. phir bhi kabhi-kabhi anishchay rah hi jaataa tha. janata main adhik upyogi or lokapriy na hone parah bhi is kosh se ek bada baari laabh hua. pracheen or prasiddh lekhakon ke atyadhik uddharanon kaa isamen sankalan ho gavaa or vale sthaayee rup main surakshit bhi ho gaye.
 vistrut lekh ke liye oxford dictionari dekhen.
