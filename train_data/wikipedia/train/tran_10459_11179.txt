 bandhika yaa udrodh kaa arth he 'roak'. nadi ke aar paas aisa band yaa roak jiske kaaran nadi main ek ore jal kaa tal unchaa ho jaae or jiske upar se atirikt jal bah sake, udrodh kehalaata he. machhue log nadi main machhlee pakadaney ke liye lakadiyon kii jo diwaar khadi kar lete hai vah bhi kahin-kahin viyar hi kehalaati he. kintu saamanyat: is shabd kaa ejiniyari main hi prayog hota he. jahaan uddeshy yah rahata he ki jal ko purnataya yaa praaia: purnataya rokkar jalashay bana liya jaae vahaan dame yaa baraj shabd kaa prayog kiya jaataa he. ise hindi main 'band' yaa 'bandhaara' kehete hai; udhaahrant: renu band jisamen barsaati pani roak rakhaa jaataa he. 
 udrodhon kii banaavat kai prakaar kii hoti he or unka nirmaan ejiniyari ke siddhanton par nirbhar he. pruthushirsh, arthath sapaat muder ke udrodh bahudhaa aise hote hai ki unke upar se girtaa hua pani kuch duuri tak ek si unchaai main bahakar neeche girtaa he. inke vibhinn rup or aakaar hote hai. ek or prakaar kaa udrodh 'maapiya' naam se vikhyath he. iske dwaara pani ke bahaav kii maatra pani jaati he. jahaan isi chaudaai sankuchit hoti he vahaan isaki talahati adhik dhaalu kii di jaati he. is prakaar chaudaai kii kami kii purti adhik gaharaai se ho jaati he or kahin bhi pani aavashyaktaa se adhik upar uthne nahin paata.
 ek or prakaar kaa udrodh 'aplavit udrodh', arthath duba hua udrodh kehalaata he. iske dwaara pani main ek oochaal paidaa ho jaati he or jis ore pani bahakar jaataa he us ore pani kii sataha pehle vaali sataha se kuch unchi ho jaati he, jiske kaaran pani ke bahaav main bhi kuch parivartan ho jaataa he. 'nimagn udrodh' bhi isi prakaar ke hote hai. inke dwaara us ore jidhar pani bahakar jaataa he, jal duusari orwali sataha se kaaphi unchaa uth jaataa he. pani kii maatra kii maap ke liye 'tikshnshirsh udrodh' arthath dhardaar udrodh kaam main aate hai. inaki upree sataha kii kaat samtal yaa golardh yaa anya vakr ke aakaa kii hone kii jagah paini dhar tulya hoti he. yah dhar bahudhaa kisi dhaatu kii hoti he. jalaashyon main se, athwa anya jalasambandhi vyavasthaaon main se, atirikt jal ke nikaas ke liye pariwaah udrodh bhi banaae jate hai.
 saadhaaran chaudee sapaat muder kaa udrodh ganga nadi par narora main bana hua he jahaan se 'loar ganga nahar' nikali he. yah udrodh 3,800 foot lanbaa he or 1878 i. main bana tha. udrodh uttar railway ke rajghat narora railway stesan se ganga ke bahaav kii disha main 4 mile par he. nadi kii talahati ke ausat str se pani ko das foot kii oonchaai par rokarne ke liye yah udrodh banaaya gaya he or isse nimna ganga nahar main 5,670 ghan foot jal prati second jaataa he. anumaan kiya jaataa he ki baadh ke samay jalastr teen foot or unchaa ho jayega, jisase 2 lakh ghan foot prati second kii nikasi hogi. parantu 1924 kii baadh main str saadhaaran se sava chah foot unchaa ho gaya or udrodh par se 3,90,000 ghan foot prati second jal paar hua. ek or udrodh kaa udhaaharan dilli ke sameep yamuna nadi par okhla main he, jahaan se agra nahar kaa udgam hua he. aise hi bahut se udrodh bhinn-bhinn nadiyon par bane hue hai or unase sinchai ke liye pani kaa nikaas hua he.
 jahaan nadi main udrodh banaae jate hai vahaan saath hi aisa aayojan bhi kiya jaataa he ki yadi pani ko nadi main hi nikaalane kii aavashyaktaa ho to udrodh ke nichle bhaag main bane adhodwaron dwaara nikaala ja sake. kabhi-kabhi baadh ke samay udrodh ke upar se hokar pani nikalataa he or saath hi neeche ke bhaagon dwaara bhi uski nikasi kii vyavastha kii jaati he. kahin-kahin udrodh kii pakki diwaar ke upar pani kii kami ke samay takhte ke paat khadey kiye jate hai jinke kaaran pani kii sataha or bhi unchi ho jaati he or is prakaar naharon main pani saadhaaran se adhik maatra main pahunchaaya ja saktaa he.
 pani ke bahaav kare udrodh dwaara rokna pani ke maarg main baadha daalana he. pani baadhaon se batch nikalne kaa maarg dhoondta he or aise margon kii rokthaam karnaa bhi udrodh kii abhiklpana ke saath vichaar main rakhaa jaataa he. phir, yadi baadh ke samay pani bahut adhik aa jaae to udrodh tathaa uske nikatavarti pradeshki sthirataa par kya prabhaav padegaa, isapar bhi dhyaan rakhana aavashyak he.
