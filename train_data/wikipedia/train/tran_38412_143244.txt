 yah guru kii duusari or bhachakra kii antim raashi he. is raashi ke jaatakon main karunaa kii bhaavana hoti he, swayan badhkar bhale hi sahaayta na kare, lekin pukaare jane par puri tarah sahaayta ke liye tatpar ho uthte hai. ye darshanik hote hai, romantic jivan jite hai, saahas ke saath spasht bolne vaale or vichaarsheel hote hai. apni sajjanta ke kaaran jindagi main safaltaaon ke kai maukey ganvaa baithte hai.
 dwiswabhaav raashi kaa asar jaatakon ke vichaaron par bhi padataa he, ek samay inke ek prakaar ke vichaar hote hai to paristhitiyaan badalane par vichaar bhi badal jate hai. min jaatakon ko praaia: gas sambandhi shikaayat hoti he. madiraa ke seven ke shauk ko min raashi vaale jaatakon ko niyantran main rakhana chahie. ye log aamtaur par bhandari, shikshak, munim athwa bank main karmchaaree hote hai.
 ekaagratha kam hone ke kaaran nirantar nae kaaryon kii ore unmukh hote rahete hai. apni santan ke ashrith banane se bachane k liye ye jataka yuvavastha main hi niveshon par dhyaan dene lagate hai. min lagn ke jataka apekshaakrit teji se mitra banaate hai, aise main inke mitron main har tarah ke log shaamil hote hai. in jaatakon ko hameshaa dhyaan rakhana chahie ki apane sabhi bhed mitron ke saamne nahin kholen, anyathaa pareshaani main funs sakate hai. min raashi ke liye guru, mangal or ravivaar shreshth din hai. laal, pilaa, gulabi or naarangi rang shubhadayi hai. ek, chaar, teen or nau ank shubh hai.
 min raashi 
 
