 rabart vashop ek british admiral jis ne, kabhi suprachlit rah chuke, time bal kaa avishkaar kiya tha. unhone ne apana puraa jivan britain kii shahi nausena kii seva main guzaar diya jis bich unhone kai sainya abhiyaanon main shaamil bhi the. unke bare main yah bhi janaa jaataa he ki ve kaaphi dharmik vyakti the.
 rabart andryu vashop or alis bread ke paanchave bete the. andrew midlothian, scotland kaa rahanevaala tha or alis multah newbith ke philium bread kii beti thi. rabart ke mata evam pita kaa nidhan kramtah 1823 evam 1814 main hua tha. unka bachapan multah midlothian main hi beetaa tha.
 rabart ne 1802 main shahi nausena main dikhila liya tha or 1808 main unhen nepolian yudhon main captain samual paim kii naakaam maurisheious kii chadhaai main behaal kaaya gaya tha. isamen, unke jahaaz ke tabah ho jane ke baad, comodor josias rauli ne use apane saath le liya or uske baad usne disambar 1810 main admiral elbemarle berty ke safal maurisheious kii chadhaai main hissaa liya.
 1814 main unhen captain ke pad par padonnat kar diya gaya or unhen jahaaz echemes yuidaees kii kaman saunp di gai. 1816 main usne nepolian se mulaaqaat kii thi, agle teen saalon tak ve saint helena main hi tawaald rahe. unhen dharmik charitra kaa hona bhi janaa jaataa he. unhen ne 1891 main diksha lee. unke bare main yah bhi darj he ki unhone ek baar admiral rabart plampin ke avivaahit mashooqa ke saath rahane par aapatti bhi zaahir kii thi, saath hi unhone iske baad ke chaar varsh aadhe vetan par hi vyateet kiya.
 1822 main rabart ne, sar david carnij kii beti, ainne carnij se shaadi kar lee or phir, pehle easter daddington, midlothian main or baad main moorhouse haal, kambarland main apni gruhasti basaa lee. unki iklauti santan kii mrityu naaballig avasthaa main hi 1844 main ho gai.
 1834 main admiral patric campbell ne rabart ko apane jahaaz par aamantrit kiya parantu unhone is shart par manaa kar diya kii jahaaz par vaishyaon kaa pravesh varjit hoga, unki isi zid ke kaaran unhen sar thomas hardi ne apni ayuktai se tyaagptr saunpane kaa liye kah diya. kaha jaataa he ki unhone sar haradi ko kaha tha kii "aisa likhaa hua he kii tawaayph-parast logon ko jananath nahin milegi". baad main unhen echemes thalia main ayukta kar diya gaya jisapar unhen kep aaf good hope pe tawaald rakhaa gaya tha, or baad main pashchimi africa main.
 samudr main sateek nauvaahan ke liye deshaantaron kii sateek jaankaree atyaavashyak he or iske liye zaruri he ki samudri kalmaapiyon bilkul sateek samay dikhaae. safar se pehle ise thik se nirdhirit karan zaruri hota tha, parantu bilkul sateek samay kii jaankaree keval vedhashalaon main soravastuon kii sthiti ke adhyayan se hi nikaali ja sakati thi. 1818 main rabart kii is kshetra main kaary karne kii utsukta jaagi jis se dur sehi samudri jahaazon ko sahi samay ke sanket se avgat karaayaa ja sake. isi kaary ke liye rabart ne time bal kaa avishkaar kiya jo multah ek bada golakaar gend jise ek rad par sateek nirdhaarit samay par upar se neeche tak hilaayaa ja saktaa tha. rabart ne apane shirshadhikaar ko apni is yukti ke bare main bataaya. vishv ke pehle time bal ko pareekshan ke liye portsmouth, england main 1829 main sthapit kiya gaya tha, jo apane kaam main kaafii rafal rahaa. iske baad dhire-dhire euko or vashv ke anya bandargahon par bhi ise laga diya gaya. isi silsile main ek time bal ko greenvich kii shahi vedhashala main bhi shodhakarta jaan pound dwaara lagaaya gaya, jo aaj bhi, har rose, ek baje apane maanak sthaan se neeche girti he. vashop ne safaltaapurvak, fransisi or america rajdoot ke samaksh, is yojana ko prastut kiya or isi ke saath america kii pehali tim bal ko washington disi kii amareeki nauvaahan vedhashala main sthapit kiya gaya. haalanki yah takanic ab gatkaaleen evam nirkaaryashil ho gai he, parantu kai jagahon par ise ab bhi dekha ja saktaa he.
 unka sakriya nausainya jeevika 1838 main unke england-vaapasi par khatam ho gai. jiske baad unhone dekar laaj, kambarland main jivanavyapan shuru kar diya. 1849 main unhen rier-admiral, 1856 main vis-admiral or 1861 main mrityu se ek saal pehle admiral-of-da-blue ke rup main padonnat kiya gaya. aisa janaa jaataa he ki jivan ke antim dein unhone darvin-virdohi patrikaon ke prasar main vyateet kiye the. unki mrityu tak unka avishkar, time bal, duniya ke har tat kii bandargahon tak pahunch chukaa tha. mrityu ke baad unhen dekar laaj ke dekar charchayard main ek asamanya se trikonakar cat vaale kabrushila ke saath dafanaaya gaya he.
