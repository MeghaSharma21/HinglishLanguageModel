 kurd or kalaan farsi bhashaa ke shabd hai jo hindi main or bhartiya upmahadweep main kai sandarbhon main paae jate hai, visheshkar jagahon ke naamon main. "kurd" kaa matlab "chota" hota he or "kalaan" kaa matlab bada hota he. in naamon ko mughaliya jamaane se prayog kiya ja rahaa he. choti aabaadi vaale gaanvon-kasbon ke peeche khurd shabd lagaaya gaya. farsi ke is shabd kaa arth hota he chota. yah khurd sanskrit ke kshudra se hi bana he jisamen laghu, chota yaa sookshmata kaa bhav he. desh bhar main khurd dhari gaanvon kii taadaad hajaaron main he.
 isi tarah kai gaanvon ke saath kalam shabd judaa miltaa he jaise kosi kalam, baamaniyaan kalam . jis tarah khurd shabd chote yaa laghu kaa paryaay bana usee tarah kalam shabd bade yaa vishaal kaa paryaay bana. kalam kaa prayog lagbhag usee arth main hota tha jaise bharat ke liye prachinkaal main brihattar bharat shabd kaa prayog hota tha jisamen burma se lekar iran tak kaa samoochaa bhushetra aata tha. haalanki kisi yatravrit main hindustan kalam jaisaa shabd nahin miltaa. greater britain kii baat chalati thi to uske upniveshon kaa sandarbh nihit hota tha. isi tarah kalam shabd kii arthvatta bhi gramin aabaadiyon ke sandarbh main mahatvapurn he.
 kalam multah farsi kaa shabd he jiskaa matlab hota he varisht, bada, deergh yaa vishaal. vaise isaki vyutpatti agyaat he. kuch sandarbhon main ise semetic bhashaa parivaar kaa bataaya jaataa he or ise ishwar kii mahanata se joda jaataa he. kalam kii arthvatta ke aadhaar par yah thik he magar isaki pushti kisi semetic dhaatu se nahin hoti. kalam shabd kaa prayog sirf sthanon kaa rutaba bataane ke liye hi nahin hota tha balki vyaktiyon ke naam bhi hote the jaise mirza kalam yaa amir kalam al bukhari jiskaa matlab bukhaara kaa mahaan amir hota he. jaahir he yahaan kalam shabd kaa arth mahaan he. 
 muslim shasankaal main basaahaton ke namakaran kii mahima yaheen khatm nahin hoti. kai gaanvon ke naamon ke saath bujurg shabd laga miltaa he jaise sonpipari bujurg . jaahir he hamanaam gaanv se fark karne ke liye ek basaahat ko varisht maanate hue uske aage bujurg laga diya gaya or doosraa hua sonpipari khurd . aisi kai gramin bastiyaan hajaaron kii sankhya main hai. isi tarah kisi gaanv ke vishisht darje ko dekhte hue uske saath jaagir shabd laga diya jaataa tha. iskaa arth yah hua ki salanaa rajasav vasuuli se us gaanv kaa hissaa sarkari khajaane main nahin jayega athwa use aanshik chhot milegi. mughalon ke daur main prabhavi vyaktiyon ko athwa puraskaar swaroop saamaanya varg ke logo ko bhi gaanv jaagir main diye jate the. magar usee naam ke anya gaanvon se fark karne ke liye nae bane jagirdaar uske aage jaagir jod dete the jaise hinautiyaor hinautiya jaagir .
 uttar bharat, pakistan or afghanistan main kai aise gaanv, shahar or mohalle hai jo ek jagah shuru hue or phir falkar unke do hisse ho gaye - ek mukhya yaa bada hissaa or ek chota hissaa. aise main bade hisse ke naam ke peeche "kalaan" kaha jane laga or chote hisse ke peeche "kurd". iske is kshetra main hazaron udahaaran hai -
 kabhi-kabhi do gaanv or bastiyaan alag to hoti hai lekin bad-badhkar ek dusre se milakar ek hi ho jaati hai. aise main is kshetra main rivaaj he ke yah baat spasht kii jaae ke kurd or kalaan donon kii baat ho rahi he or unhen "kurd kalam kaha jaataa he -
 in donon shabdon kaa prayog kuch or sandarbhon main bhi hota he -
