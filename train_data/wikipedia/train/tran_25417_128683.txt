 tiim bal yaa kaalgend ek, ab naakaara ho chuke samay-sanketak yukti kaa naam tha, jise pehle apatati jahaazon evam navikon ko sateek samay kaa sanket karaane ke liye istamaal kiya jaataa tha taaki bandargaah yaa safar par ja rahe anya jahaaz apane samudri kalmaapiyon ko safar par jane se pehle sateek rup se nirdhaarit kar saken. 19veen sadi main iskaa istamaal charam par tha. electranik samay sanketon kaa avishkar evam prachanal ke saath hi is gatkaaleen yukti kaa upyog dhire-dhire khanam ho gaya, parantu kuch jagahon par kase abhi bhi aitihaasik paryatak akarshanon ke taur par rakhaa gaya he. iska avishkar san 1829 main rabart vashop naamak ek angrez admiral dwaara kiya gaya tha.
 samay maapan ke liye ati aavashyak is yantra ko iske avishkaarak rabart vashop ne angrezi main time bal kaa naam diya tha. yah shabd do angrezi shabdon se bana he- time arthath samay or bal arthath gend, jiskaa arth hota he samay/kaal kii gend. ise hindi main kaalgend yaa samay gend ke rup main anuvaadit kiya ja saktaa he.
 samudr main sateek nauvaahan ke liye deshaantaron kii sateek jaankaree atyaavashyak he or iske liye zaruri he samay kii sahi jaankaree hona. samudri poton main samay nirdhaaran ke liye samudri kalmaapiyon kaa upyog kiya jaataa he. safar se pehle ise thik se nirdhirit karan zaruri hota tha. isi kaary ke liye rabart vashop ne time bal kaa avishkar kiya tha. vishv ke pehle time bal ko portsmouth, england main 1829 main avishkaarak rabart vashop dwaara lagaaya gaya tha, jo apane kaam main kaafii rafal rahaa. iske baad dhire-dhire euko or vashv ke anya bandargahon par bhi ise laga diya gaya. isi silsile main ek time bal ko greenvich kii shahi vedhashala main bhi shodhakarta jaan pound dwaara lagaaya gaya, jo aaj bhi, har rose, ek baje apane maanak sthaan se neeche girti he. vashop ne safaltaapurvak, fransisi or america rajdoot ke samaksh, is yojana ko prastut kiya or isi ke saath america kii pehali tim bal ko washington disi kii amareeki nauvaahan vedhashala main sthapit kiya gaya. kaalgendon ko aam taur par dopaher 1 baje giraaya jaataa tha. kaalgend steshne surya or sitaron kii sthitinusaar apni ghadiyaan nirdhaarit kiya karte the nahin to unhen kisi atistik ghadi kaa sahaara lenaa padataa tha jise haath se baar-baar vedhashaleey samay pe nirdharit kiya jaataa tha. atah steshnon ko aam taur par kisi vedhashala main hi rakhaa jaataa tha. 1850 main telegraph ke prachlan se is sthiti main sudhaar aayaa or duurast samay nirdhaaran sambhav ho sakaa. is se kaalgend steshnon ko vedhashala se dur, tat ke paas sthapit kiya jane laga or sateek samay kii jaankaree taar dwaara bheji jane lagi. 1920 ke dashak main, radio siganling kii shuruyaat ke saath hi kaalgend aprachlit hone laga, or dhire dhire sari jagahon se hataa diya gaya.
 saamaanya gyaay ke liye, har kaalgend main ek bada golakaar gend hoti thi, jise ek rad par upar se neeche tak hilaayaa ja saktaa tha. har kaalgend stesan main gend giraane kaa ek purvanirdhaarit samay hua karata tha jisaki jaankaree har navik ko hoti thi. isi purvanirdhaarit samay par kriyanusaar pratidin bal ko giraaya jaataa tha. giraane se kareeb 5 minute pehle jahaazon ko sachet karne ke liye gend ko aadhe raasate tak upar chadha diya jaataa tha. phir 2-3 minute pehle use rad par puri tarah upar uthaakar phir usee purvanirdhaarit samay par neeche giraaya jaataa tha or gend kaa girnaa shuru hote hi samay darj kar liya jaataa tha.
 isi prakriya se prerit ek time bal ko prati nav varsh kii raat ko new yark ke times squair main 12 bajane ke samay uthaaya jaataa he.
 shahi vedhashala, greenvich
 nelson smarak
 deal time bal
 gdansk
 gauthenburg, sweden
 brighton clock tower
 capatoun
 williamstun; austrailia
 duniya main ab kareeb 60 aisi jagahen hai jahaan par kaalgend abhi bhi maujuud he, haalanki adhiktar kaaryshil nahin hai. kuch prasiddh sthal hai:
