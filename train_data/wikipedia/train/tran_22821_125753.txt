 electronic main ekikrut paripath yaa ekipari ) ko sookshmparipath, sookshmchip, silicon chip, yaa keval chip ke naam se bhi janaa jaataa he. yah ek ardhchaalak padaarth ke andar bana hua electronic paripath hi hota he jisamen pratirodh, sandharitra aadi pasive component ke alaava diod, trangistor aadi ardhchaalak avyav nirmit kiye jate hai. jis prakaar saamaanya paripath kaa nirmaan alag-alag avyav jodakar kiya jaataa he, isi kaa nirmaan vaise na karke ek ardhchaalak ke bheetar sabhi avyav ek saath hi ek vishisht prakriya kaa paalan karte hue nirmit kar diye jate hai. ekikrut paripath aajkal jivan ke har kshetra main upyog main laaye ja rahe hai. inke kaaran electranik upkarnon kaa aakaar atyant chota ho gaya he, unki kaary kshamta bahut adhik ho gayi he evam unki shakti kii jarurat bahut kam ho gayi he. 
 sankar ekikrut paripath bhi laghu aakaar ke ekipari hote hai kintu ve alag-alag avyavon ko ek chote board par jodakar evam apoxi aadi main jadkar banaaye jate hai. atah ye monolithik ai si se bhinn hai. 
 sookshmchip, ekipari kii ek chip hoti he, jo ki silicon se bani hoti he. yah progaam logic or computer memory ke liye banaai jaati he. vartmaan main sookshmchip computer, mobile, pidie or microwave oven sahit kai electronic upkarnon kaa aavashyak ang ban chuki hai. sookshmchip apane 50 varsho kii yatra purna kar chuki he. 1958 main iskaa avishkaar robert nois or jaik kilbe ne kiya tha. ye donon alag-alag companiyon main kaam karte the or donon hi companiyaan is shodh ko apane drushtikon se kar rahi thi. is shodh ke uparaant baad donon hi companiyon ne iske patent ke liye aavedan kiya. baad main donon companiyon ko sammilit rup se iskaa license diya gaya or iskaa sammilat patent diya gaya. pehali baar sookshmchip 1961 main logon ko uplabdh hui. jik kilbe ne hi baad main portable calculator kaa avishkaar kiya. tab se lekar ab tak sookshmchip main kai badlaav aa chuke hai. pehali sookshmchip main jahaan ek transistor, ek capaceter or teen register the, vahiin aaj kii sookshmchip main ek choti si jagah main lagbhag 125 million transistor samaae hote hai.
 sookshmchip ke kai or laabh bhi hai. vartmaan main sookshmchip kaa prayog jaivik pranaaliyon main hota he. iskaa prayog jivan bachaane main bhi hone laga he. hriday rogiyon ke liye pesamekar main bhi sookshmchip rahati he. pesamekar hriday gati niyatrint rakhata he. sookshmchip kaa prayog ghadiyon, mobile phone se lekar spes shatal tak main ho rahaa he.
 san 1947 main transistor ke avishkaar ke baad ekipari ke vikaas kaa rasta saaf ho gaya tha. san 1958-59 main do vyaktiyon ne lagbhag ek hi tarah kii ai si lagbhag ek hi samay viksit kii. ve alag-alag kaam kar rahe the or ek-duusare ke kaam se anbhigya the. ye vyakti the - texas instruments main karyrat jaik kilbi or fairchild semiconductor karporation ke sah-sansthaapak robert nois . dono hi vidyut ejeeniyar the or dono hi is baat kaa hal nikaalane main jute hue the ki anekanek sankhyaon vaale paripathon ko kaise vishwasaneey rup se nirmit kiya jaay or unka aakaar kaise chota kiya jaay. aaj ham kah sakate hai ki yadi tronsister kaa avishkaar na hota to ekipari na hota; or ekipari na hota to computer or anya electronic upkaran na hote jinka paripath karodon-arabon avyavon se bana hota he.
 ekipari ke vikaas se nimnlikhit laabh hote hai-
 ekikrut paripathon ko unke andar ke paripath kii prakruti ke aadhaar par teen bhaagon main baanta jaataa he-
 digital ekikrut paripathon ko unamem prayukt transistoron kii sakhya ke aadhaar par small scale integrated, medium scale integrated, large scale integrated, veri large scale integrated, ultra large scale integrated aadi main baanta jaataa he. 
 aarmabhik dinon main isi ke andar kuchhek trangistor hi hua karte the. jaise-jaise takneekee kaa vikaas hua, isi ke andar lakhon, karodon or arabon trangistor banane lage hai. 
 saamaanya
 shravy-drishy 
 chhaviyaan
 isi ke daai kaa photo
