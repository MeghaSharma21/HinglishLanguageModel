 vayusah avayujeev aise sookshmjeev hote hai jo kinvan dwaara urjavan yogic adinosin triphosphate banane main sakasham hote hai. yah oxigen kaa prayog to nahin karte lekin swayan ko oxigen anuon kii akramak abhikriyaaon se bachaae rakhane main bhi sakasham hai. vayusah avayujeev, avayujeevi jeevon kii shrenee main aate hai, lekin us shrenee kii anya do upashreniyon se bhinn hote hai, jinamein oxigen sahan na karne vaale avikalpi avayujeev or oxigen ke bina ji sakane lekin uski upasthiti kaa laabh uthaa sakane vaale vikalpi avayujeev shaamil hai.
