 ganga dashahra hinduon kaa ek pramukh tyohaar he. jyeshtha shukla dashami ko dashahra kehete hai. isamen snaan, daan, roopaatmak vrath hota he. skandapurana main likhaa hua he ki, jyeshtha shukla dashami sanvatsarmukhi maani gai he isamen snaan or daan to vishesh karke karen. kisi bhi nadi par jaakar arghya evam tilodak avashya karen.
 aisa karne vaala mahapatkon ke baraabar ke das paapon se chhot jaataa he.
 yadi jyeshtha shukla dashami ke din mangalvaar rahata ho va hast nakshatra yuta tithi ho yah sab paapon ke harne vaali hoti he. varah puraana main likhaa hua he ki, jyeshtha shukla dashami budhvaari main hast nakshatra main shreshth nadi swarg se avateern hui thi vah das paapon ko nasht karti he. is kaaran us tithi ko dashahra kehete hai. jyeshtha maas, shukla paksh, buudhvaar, hast nakshatra, gar, anand, vyatipaat, kanya kaa chandra, vrishabh ke surya in das yogon main manushya snaan karke sab paapon se chhot jaataa he.
 bhavishya puraana main likhaa hua he ki, jo manushya is dashahra ke din ganga ke pani main khadaa hokar das baar is stotra ko padhata he chaahe wo daridr ho, chaahe asamarth ho vah bhi prayatnpurvak ganga kii puja kar us fal ko paata he. yah dashahra ke din snaan karne kii vidhi puri hui. skanda puraana kaa kaha hua dashahra naam kaa ganga stotra or uske padhane kii vidhi - sab avyavon se sundar teen netron vaali chaturbhuji jiske ki, chaaron bhuj, ratnakumbh, shwetkamal, varad or abhaya se sushobhit hai, safed vastra pahane hui he.
 mukta maniyon se vibhooshit he, saumy he, ayut chandramaaon kii prabhaa ke sam sukh vaali he jis par chaamar dulaae ja rahe hai, waal shwet chhatra se bhaleebhanti shobhit he, acchhee tarah prasann he, var ke dene vaali he, nirantar karunardrachitt he, bhuprishth ko amrit se plavit kar rahi he, divya gandh lagaae hue he, triloki se poojit he, sab devon se adhishthit he, divya ratnon se vibhooshit he, divya hi malya or anulepan he, aisi ganga ke pani main dhyaan karke bhakthipurv mantra se archana karen. ' namo bhagavti hili hili mili mili gange maan pavay pavay swaha' yah gangaji kaa mantra he.
 iskaa arth he ki, he bhagavti gange! mujhe baar-baar mil, pavitra kar, pavitra kar, isse gangaji ke liye panchopchaar or pushpanjali samarpan karen. is prakaar ganga kaa dhyaan or pujan karke ganga ke pani main khadey hokar  adhya ityadi se sankalp karen ki, aise-aise samay jyeshtha maas ke shukla paksh main pratipada se lekar dashami tak roj-roj ek badhaate hue sab paapon ko nasht karne ke liye ganga stotra kaa jap karunga. peeche stotra padhanaa chahie. ishwar bole ki, aanandrupini anand ke dene vaali ganga ke liye barambar namaskara he.
 vishnuroopini ke liye or tujh brahm murti ke liye barambar namaskara he.. 1.. tujh rudraroopini ke liye or shankari ke liye barambar namaskara he, bheshaj murti sab dev swaroopini tere liye namaskara he.. 2..
 sansarrupi vish ke naash karne vaali evam santapton ko jilane vaali tujh ganga ke liye namaskara ; teenon tapon ko mitaane vaali praneshi tujh ganga ko namaskara.. 4.. murti tujh ganga ke liye namaskara, sabaki sanshuddhi karne vaali paapon ko bairi ke samaan nasht karne vaali tujh..... 5.. bhukti, mukti, bhadra, bhoga or upbhogon ko dene vaali bhogavati tujh ganga ko.. 6.. tujh mandakini ke liye deve vaali ke liye barambar namaskara, teenon lokon kii bhushan swaroopa tere liye evam teen panthon se jane vaali ke liye baar-baar namaskara.
 koi is shloke main 'tripathayai' iske sthaan main 'jagaddhatraiya' aisa paath karte hai. iskaa arth hota he ki, jagat kii dhatri ke liye namaskara.. 7.. teen shukla sansthawali ko or kshamavati ko barambar namaskara teen agni kii sansthawali tejowathi ke liye namaskara he, ling dharani nanda ke liye namaskara tathaa amrit kii dhararupi aatma vaali ke liye namaskara koi 'narayanai namonam:' narayani ke liye namaskara he aisa paath karte hai.. 8.. sansar main aap mukhya hai aapke liye namaskara, revati rup aapke liye namaskara, tujh brihati ke liye namaskara evam tujh lokdhatri ke liye nam: he.. 9..
 sansar kii mitraroopa tere liye namaskara, tujh nandini ke liye namaskara, prithvi shivamrutha or suvrisha ke liye namaskara.. 10.. par or apper shaton se akiya tujh tara ko baar-baar namaskara he. fandon ke jaalon ko kaatane vaali abhithra tujko namaskara he.. 11.. shaanta, varishta or varada jo aap hai aapke liye namaskara, utra, sukhjagdhi or sanjivani aapke liye namaskara.. 12.. brahishtha, brahmada or duriton ko jaanane vaali tujko baar-baar namaskara.. 13.. sab aapattiyon ko naash karne vaali tujh mangala ko namaskara.. 14.. sabaki artiko harne vaali tujh narayani devi ke liye namaskara he. sabase nirlep rahane vaali durgon ko mitaane vaali tujh daksha ke liye namaskara he.. 15.. par or apper se bhi jo par he us nirvana ke liye dene vaali ganga ke liye pranaam he. he gange! aap mere agadi hon aap hi mere peeche hon.. 16..
 mere agal-bagal he gange! tu hi rah he gange! meri tere main hi sthiti ho. he gange! tu aadi madhya or ant sab main he. sarvgat he tu hi aanandadaayini he.. 17.. tu hi mul prakruti he, tu hi par purush he, he gange ! tu paramatma shivaroop he, he shive! tere liye namaskara he.. 18.. jo koi is stotra ko shraddha ke saath padhata yaa sunata he wo vaani sharir or chitt se hone vaale paapon se das tarah se mukt hota he.. 19.. rogi, rog se vipatti vaala vipattiyon se, bandhan se or dar se daraa hua purush chhot jaataa he.. 20.. sab kaamon ko paata he marakar brahm main lay hota he. wo swarg main divya vimaan main baithkar jaataa he.. 21..
 jo is stotra ko likhakar ghar main rakh chodta he uske ghar main agni or chor se bhay nahin hota evam paapi hi vahaan sataate hai.. 22.. jyeshtha shukla hastsahit budhvaari dashami teenon tarah ke paapon ko harti he.. 23.. us dashami ke din jo koi gangaajal main khadaa hokar is stotra ko das baar padhata he jo daridr ho yaa asamarth ho.. 24.. wo gangaji ko prayatnpurvak puujata he to use bhi vahi fal mil jaataa he jo ki pehle vidhaan se fal kaha he.. 25.. jaisi gauri he waisi hi gangaji he is kaaran gauri ke pujan main jo vidhi kahi he vahi vidhi ganga ke pujan main bhi hoti he.. 26.. jaise shiv vaise hi vishnu or shiv main tathaa shri or gauri main tathaa ganga or gauri main jo bhed bataata he wo niraa murkh he.. 28.. wo rauravadik ghor narkon main padataa he. adutt kaa upadan, avidhan kii hinsa.. 29.. duusare kii stri ke saath raman, ye teen shaareerik paap. parushya, anrut or chaaron ore kii pishunata.. 30.. asambaddha pralaap ye chaar tarah kii vaani. paap; duusare ke dhan kii chaah, man se kisi kaa bura cheetna.. 31..
 mithyaa kaa abhinivesh ye teen tarah kaa man kaa paap, in dason tarah ke paapon ko he gange aap dur kar den. 32.. ye das paapon ko harti he, is kaaran ise dashahra bhi kehete hai, koti janm ke hone vaale in das tarah ke paapon se.. 33.. chhot jaataa he isamen andeh nahin he. he gadadhar! yah satya he, satya he, isamen sanshay nahin he ! yadi is mantra se ganga kaa pujan kara diya to teenon ke das, tees or sau pitaron ko sansar se ubaarti he.. 34.. ki, 'bhagwati narayani das paapon ko harne vaali shiva ganga vishnu mukhya paapnaashini revati bhagirathi ke liye namaskara he'. jyaistha, shukla paksh, dashami tithi, buudhvaar hast nakshatra gar, anand vyatipaat, kanya ke chandra, vrish ke ravi in dashon ke yoga main jo manushya ganga snaan karata he wo sab paapon se chhot jaataa he.. 35..
 main us gangadevi ko pranaam karata hoon jo safed magar par baithi hui shwetvarna kii he teenon netron vaali he, apni sundar chaaron bhujaaon main kalash, khilaa camel, abhaya or abhisht liye hue hai jo brahma, vishnu shivaroop he chandsmed agr bhaag se jusht safed dukul pahane hui jahnavi mata ko main namaskara karata hoon.. 36.. jo sabase pehle to brahmaji ke kamandal main virajati thi peeche bhagwaan ke charnon kaa dhovan banakar shivaji kii jataaon main rah jataaon kaa bhushan bani peeche janhu maharishi kii kanya bani, yahi paapon ko nasht karne vaali bhagwati bhagirathi dikhti he.. 38..
