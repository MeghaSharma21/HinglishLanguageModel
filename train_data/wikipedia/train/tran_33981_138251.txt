 jorge gordon byran, prasiddh angreji kavi the. 
 unka janm 22 janvari san 1788 i. ko landan main hua. unke pita jon byran sena ke captain or bahut hi duraachaari the. unki mata catherine gaurden averdinshir kii uttaradhikarini thim. unke pita ne unki mata kii sari sampatti duraachaar main lutaa di, yadhyapi unki apni sampatti kuch bhi nahin thi or unke pita ke chachaa ne, jinke vah uttaradhikari the, parivaar kii sab jaaydaad bure kaamon main nasht kar di. bechaare byran ke haath kuch na laga. unki shiksha saarvajanik vidhyalay hairon tathaa kembridge vishvavidhyalay main hui.
 san 1807 main, jab byran kii avasthaa keval 20 varsh kii thi, unka ek nirarthak kavyagranth "owers va idilanes" prakashit hua. "edinbura rivyuu" ne iskaa bahut mazaaq udaaya or badi badi aalochana kii. kintu byran chup rahanevaale vyakti nahin the, unhone apane vyangyatmak kavy "english bards and scoch revyphers" main, jo san 1809 main prakashit hua, is katu aalochana kaa munhatod jawaab diya. iske baad vah bumadhyasagariya pradeshon kaa paryaton karne chale gaye or 1811 i. main ghar lautne par apane saath "child herold" ke pratham do sarg laae jo san 1812 main prakashit hue. ye sarg itane lokapriy hue ki byran kaa naam samaaj or sahitya main sab jagah fail gaya or jab sab logon ke hriday main unke prati atyant prashansa tathaa aadar kaa bhav umad padaa. 1813 i. se lekar 1815 i. tak unki kathatmak kavyrachanaayen "di brid ov abidaus", "di corcere", "lara", "di seez ov corinth" or "perizina" - prakashit huin.
 1815 i main byran kaa vivaah ain izavella milkabank se hua jo ek suprasiddh or dhanadhy pariver kii mahila thim. kintu ek varsh uparaant byran ke charitraheen vyavhaar ke kaaran ve unhen chhodkar sadaiv ke liye apane maayke chali gayi. is durghatana ke kaaran sara england byran ke prati krodh or ghrinaa ke bhav se kshubdh ho uthaa. isse vah swadesh chhodkar switzarland chale gaye jahaan vah style parivaar main kuch samay rahe. vahaan se vah venice chale gaye or lagbhag do varsh tak vahiin rahe. venice main kanutes guicholi se unka prem ho gaya. taduparant ve pisa tathaa jeniva gaye or 1824 i. main vah unaniyon ke swatantraaa yuddh main yathashakti sahaayta karne ke hetu misolongi pahunche. unaniyon ne unka ek raja ke samaan swaagat kiya. unhone bhi tan, man, dhan se unki sahaayta kii kintu usee varshan unka dehanth ho gaya.
 1815 i. se lekar 1824 i. tak byran ke anek prakaar kii kavyrachanaayen kin - choti choti gitatmak kavitaayen jo 1815 main "hib degree melodies" ke naam se prakashit huin, "child herold" ke antim do sarg, jo pehle do sargon se bhi adhik uttam hue, bahut se naatak jinamein se "minfrid" tathaa "sardenaplus" sabase utkrisht hai. kintu unka koi naatak rangamanch ke upyukt nahin he, yadhyapi unki kavyastylee paryaapt ojaswini he; do geetkavy "di dream" tathaa "darkeness" unki gitatmak kavitaaon main sarvshereshth hai. unki antim or sabase acchhee kathatmak rachana "mejappa" he.
 yadhyapi sabhi prakaar ke kavy main byran kaa apana sthaan he, tathaapi unki pratibha mukhyat: varnanaatmak, kathatmak tathaa uphaaasaatmak thi. unki kathatmak kavitaayen itani lokapriy huin ki sar walter scot ne kavita main kahaniyaan likhnaa band kar diya or upanyaason kii sristi karne lage. unke aitihaasik sthanon athwa ghatnaon or paatro ke varnan adwitiya hai. isi kaaran unke "child herold" naamak kavyagranth kii atyant khyaati hui or unka prabhaav sampurna europe ke kaviyon par padaa. byran kii uphaaasaatmak pratibha vilakshan thi or unhone vividh uphaskritiyon kii rachana kii jinamein sabase mahatvapurn "don juan" he. yah granth uphaaasaatmak mahakavy he, kintu kadachit shant ras ke atirikt koi bhi aisa ras nahin he jo isamen vidyaman na ho. angreji kavy main jo bhi uphaaasaatmak rachanaayen he unamem iskaa sthaan sabase unchaa he. shuddh kavyadrushti se byran bahut bade kavi nahin hai or unamem vichaarshakti kii nunata bhi khatkati he, kintu samavednaa tathaa apane vaasanamay udgaaron or hardik bhaawanaaon ko vyakt karne main ve anupam hai or sansar ke swatantraaavaadi kaviyon main unka unchaa sthaan he.
