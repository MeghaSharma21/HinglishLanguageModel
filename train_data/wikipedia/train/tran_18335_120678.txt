 parswanath college of ejineering ek nijee abhiyantriki college he. yah bharat ke maharashtra rajya ke thane jile main ghodbandar maarg pe kasar vadawali main sthit he. yah college san 1994 main sthapit kiya gaya tha or parswanath cheritable trust dwaara prabandhit he. yah ek jain dharmik alpsankhyak college he. yah mumbai viapeeth kaa ek abhiyantriki college he or ise bharat sarkaar ke akhil bhartiya takneekee shiksha parishad or maharashtra rajya sarkaar ke takneekee shiksha nideshaalay se manyata praapt he.
 yah college mumbai viapeeth kii bachaler of ejineering degree nimnlikhit 6 main se kisi 1 vishay main pradaan kar saktaa he: maikenical ejineering, instrumentation ejineering, computer ejineering, informayshan technology, civil ejineering, electronics or telecommunication ejineering. in snaatak paathyakramon kii saadhaaran avadhi 4 varsh he.
 yah college san 1994 main parswanath cheritable trust dwaara sthapit kiya gaya tha. us samay is trust ke nyaasi shri tekchand shah the. shuruyaat main yahan 3 vishyon main mumbai viapeeth kii bachaler of ejineering degree pradaan kii jaati thi. chaatro ke pehle batch ne 1998 main snaatak kii oopaadhi praapt kii. baad main nae abhiyantriki vibhaan shuru kiye gaye: 1996 main maikenical ejineering, 2000 main informayshan technology  or 2010 main civil ejineering . sabhi abhiyantriki vibhaag mumbai viapeeth kii degree pradaan karte hai.
 yah college apane puraane, 4-manzali parisar se nae, 5-manzali parisar main 2005 main sthanantarit hua. uske baad purana parisar/imaarat ek "politechnic" kii tarah istamaal kiya gaya, jahaan 3 varshiya avadhi ke abhiyantriki diploma pradaan kiye jane lage. 2010 tak donon degree college or diploma polytechnic ke prashasnic or vittiya karyaalay ek hi the, jo puraane parisar main sthit the. 2010 main donon sansthaanon ko apane alag-alag karyaalay mili, jo unke apane parisar main hi sthit the.
 ateet main is college ke kuch vivaad or mudde khadey hue hai, jo is anuchhed kii "mudde or vivaad" dhara main alag se varnit kiye gaye hai.
 is college kaa pehla parisar ghodbandar maarg ke dakshini ore ek 4-manzili imaarat thi. nayaa parisar ek 5-manzili imaarat he, jo ghodbandar maarg kii uttari ore sthit he. yah imaarat "virmaata hiraben pi. shah pharmasi college" kii 6-manzili imaarat se judi hui he. pharmasi college bhi parswanath cheritable trust dwaara prabandhit he. donon ejineering or pharmasi college andar se jude hua hai, par donon ke alag-alag karyaalay, kakshaen, pustkaalay, prayogshaalaayein, seminar haul ityadi hai. keval canteen ek he, jo pharmasi college kii tal manzil main sthit he.
 puraane parisar main ab "em. em. je. shah politechnic" he jo 3-varshiya ejineering diploma pradaan karti he.
 college kaa campus ghodbandar maarg pe kasar vadwali naakaa main sthit he. paas ke kuch ruchi ke sthanon main shaamil he: kharidari parisar jahaan hypercity mal, big mega mart, mcdonalds fast food restaraan hai. paas main kuch vyavsaayik imaarat or kai maujuuda or nirmaanadhin awasaiya kshetra bhi hai.
 vibhinn chote sthaneey dukaane or restaraan bhi paas main maujuud hai.
 is college main chaatro ke anek club or socity hai. inamen se ek pramukh club he "pehel" jo saamaajik kaary ke liye samarpit chaatro kaa club he. yah shaikshik varsh 2009-10 main pratham varshiya chaatro dwaara sthapit kiya gaya tha or aaj tak iske sadasyon ne anek saamaajik kaary kiye hai, jaise raktadan shivi, nagarpalika vidyalayon ke liye chaatr gatividhi din, vanchiton anar beghar ke liye daan, aadi. 
