 sangyojan, tab hota he jab koi grah prithvi or surya ke bich kii sidhi rekha par sthit hota he.
 sangyojan kaa khagoleey pratik Æ¡ he. ise hastlipi main or unicode main U+260C likhte hai. haalanki, is pratik ko aadhunik khagol vigyaan main kabhi istemaal nahin kiya gaya he, maatr aitihaasik ruchi bhar kaa he.
 grahon ke ausat kakshiya veg, surya se badhati duuri ke saath ghatate jate he, jo grahon kii paraspar badalati sthiti kaa kaaran banataa he. udhaaharan ke liye, prithvi apni kaksha par mangal se zyada tej chalati he, isliye niyamit rup se mangal ke paas se hokar guzarati he. isi tarah se, shukr prithvi ko pakad letaa he or niyamit rup se use paar karata he kyonki shukr kaa kakshiya veg prithvi kii tulana main zyada he. grahon kii prithvi or surya ke saapeksh sthiti kaa parinaam sangyojan or vimukhataa ke rup main hota he.
 yadi koi avar grah surya or prithvi ke thik bich aa jaye to sthiti avar sangyojan kehalaati he. inhi main se koi ek grah yadi surya ke peeche kii taraf chalaa jaye to sthiti varisht sangyojan kehalaati he.
  varisht grahon ke sangyojan tab hote he jab inamen se koi grah prithvi ke saapeksh surya ke peeche kii taraf hota he. iske viparit, jab varisht grah prithvi kii taraf hote he tab sangyojan ko vimukhataa ke rup main nirdisht kiya jaataa he. varisht grahon ko sangyojan main nahin dekh sakate kyonki tab wein surya ke peeche maujud hote hai. haalanki, jab wein vimukhataa par hote he unki spashtataa sarvottam hoti he.
 dhyaan rahen keval avar grahon main hi avar or varisht sangyojan hote hai. varisht grahon main yaa to sangyojan hota he yaa vimukhataa hoti he or yah is baat par nirbhar karata he ki wein kahaan par sthit he, prithvi se dekhne par surya ke peeche kii taraf yaa surya ke is taraf jahaan prithvi he.
 jab budh yaa shukr grah, prithvi or surya ke bich se guzarate he, prithvi se dekhne par ho saktaa he unki chhavi kaali chakti jaisi najar aaye or surya kii mukhaakriti ke aarpaar khisakati hui dikhaai de, is tarah kii sthiti pargaman kehalaati he. pargaman sabhi paristhiti main prithvi se nahin najar aate, kaaran, unki kakshaon kaa krantivrutt se jhukaav.
