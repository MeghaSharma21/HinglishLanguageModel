 shriya saran ek bhartiya film abhinetri hai. unhone apane karier kii shuruuaat sangeet video main abhinay dwaara kii, saath hi kalakaar banane kaa apana sapana puraa karne ke liye, ve ek abhinay studio main bhaag leti raheen. 2001 main ishtum ke saath shriganesh karte hue, 2002 main apni pehali jabardast hit film santosham main bhanu kii bhoomika ke zarie unhone telugu cinema kaa dhyaan apni ore aakarshith kiya. is film ke baad ve kai telugu filmon main pramukh kalakaaron ke saath nazar ain, jabaki, saath hi bollywood or tamil film udyog main bhi pravesh kiya. 2007 main, shivaji: da bos main rajnikant ke saath abhinay karne ke baad shriya saran ek rashtriya hasti ban gayi, jiske pashchaat unhone kai bollywood, collywood or hollywood film bhi sain kin.
 shriya saran, romantic kamedi or drama se lekar kalpit vigyaan tathaection thriller tak vistrut, mukhyatah bade bajet vaali tathaa pramukh studio filmon main nayika kii bhoomika nibhaati hai. unki sarvaadhik lokapriy pradarshit filmon main santosham, tagore, shivaji: da bos or kandaswami shaamil hai.
 shriya ko pehali baar camere ke saamne aane kaa mauqaa tab mila, jab ve dilli ke LSR college main dwitiya varsh kii chaatra thim, jise unhone shooting main bhaag lene ke liye chhod diya. shriya saran pehali baar rinu nathan kii thirakati kyon hawa music video main parade par nazar ain, jisamen unhen apni dance teacher kii sifaarish par kaam karne kaa mauqaa mila. banaras main filmaankit video se unhone lokapriyata hasil kii, jisaki vajah se ramoji films ne navdith kalakaaron dwaara abhinit va nirdeshit film ishtum main neha kii pramukh bhoomika kii peshkash kii. keval ek film main kaam karne kii chahat ke baavjood, shriya saran ko atyant lokapriyata hasil hui. ishtum pradarshit hone se pehle, shriya saran ne film udyog ke chotii ke sitare, nagarjun, tarun tathaa chiranjeev ke saath teen badi bajet kii filmein, kramshah santosham, nuvve nuvve or tagore, sain kin.
 shriya ne filmon main apane abhinay karier kii shuruuaat ushaa kiran movies dwaara nirmit telugu film ishtum se kii. unki yah pehali film box ofis par kuch thik chal nahin pai, lekin kai telugu nirmaataa or nirdeshkon ne un par gaur kiya. jald hi unhone nagarjun kii santosham sain kii, jo jabardast hit sabit hui or uske baad unhone peeche mud kar nahin dekha.ve kaafii bhaagyashaalee raheen ki karier ke praarambhik charan main hi unhen chiranjeevi kii nayika ban kar abhinay karne kaa mauqaa mila. tagore kii baari safalataa ke baad ve dakshin bhartiya film udyog kii chotii kii abhinetriyon main se ek ban gayi. unki nuvve nuvve or bhagirath jaisi baad kii filmon ne unhen anek puraskaron se nawaaza. bataur prabhas kii nayika unke dwaara abhinit chhatrapati film, unke karier kii sabase badi hit filmon main se ek thi.shriya ne fair and lavali, lucks or head and sholders jaise bade brandon ko bhi samarthan diya he.
 unhone telugu abhinayta tarun, or trisha krishnan ke saath enakku 20 unakku 18 se tamil filmon main apana pehla qadam rakhaa. film box-ofis par ausat rup se hit rahi, lekin e.aar. rahamaan ke sangeet kii vajah se vah visheshtah musical hit sabit hui. tamil filmon main unke liye kaafii glamras bhoomikaaon ke prastaav aae, par agle ek varsh tak unhone tollywood main apana kaam jari rakhaa. jayam ravi ke saath film malai ke zarie unhone collywood main apni vaapasi kii. film ne box-offis par acha pradarshan dikhaaya. unhone kai chotii kii abhinetriyon ko pachhad kar, rajnikant ke saath shankar kii shivaji: da bos main pratishthit bhoomika hasil kii, jo dashavatharam ke baad, aaj tak kii sabase mahangi bhartiya film he. haal hi main ve algiy tamil magan main vijay kii nayika ban kar nazar ain or is samay vikram ke saath kandaswami kaa filmakan jari he.
 shriya saran kaa janm haridwar main hua tha or unhone apana adhikansh jivan shivalik parvat shrinkhalaa kii talahati main ek choti-si basti main bitaayaa he. unke pita pushpendra saran, rajya ke swaamitv vaale bharat heavi electricals limited ke liye kaam karte the, jabaki unki maa neeraja saran dilli public skool main rasayan-vigyaan kii shikshika thim, jahaan kii shriya chaatra rah chuki hai. unke bade bhai abhirup saran unase chaar saal bade hai or filhal mumbai main ek vigyaapan company FCB ulka main kaam karte hai. unka vivaah aarti se hua he, jinke saath shriya apane rishte ko "bahut gaharaa" maanati hai.
 shriya ke anusaar bachapan main unhone "lambey samay tak apni jeb kharch sambhaal kar rakhi or use andhon ke skool ko daan main diya." jab shriya 17 varsh kii thim, unka parivaar dilli chalaa gaya, kyonki ve prasiddh nrutyaangna guru shovana narayan se kathak seekhney kii icchhuk thim.
