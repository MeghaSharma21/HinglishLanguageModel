 rail parivahan kaa ek zariyaa he jisamen yatriyon or maal ko patariyon par chalane vaale vaahanon par ek sthaan se dusre sthaan le jaaya jaataa he. parmparik rup se rail vaahanon ke neeche pahiyen hote hai jo ispaat kii bani do patariyon par santulit rup se chalate hai, lekin aadhunik kaal main chumbakeey prabhaav se patari ke upar latakkar chalane vaali 'maglev' or ek patari par chalane vaali 'monorol' jaisi vyavasthaayen bhi rail vyavastha main gini jaati hai. rail kii patari par chalane vaale vaahan aksar ek lambi pankti main ek dusre se zanjiron se jude hue dabbe hote hai jinhen ek yaa ek se adhik koyale, deazal, bijli yaa anya urja se chalane vaala ingine khenchataa he. is tarah se jude hue dabbon or injanon ko 'railgadee' yaa 'train' bulaayaa jaataa he.
 vaise to 'rail' shabd lagbhag sabhi bhashaaon main pravesh kar chukaa he phir bhi bahut si bhashaaon main iske liye sthaneey shabd gadhe gaye hai. dhyaan dijiye ki yah shabd koshon or sarkari dastavezon main to milten hai lekin aksar saamaanya prayog main nahin hai. bahut si bhashaaon main rail ko 'lohe kaa maarg' yaa 'lohe ke maarg par chalane vaala vaahan' jaise vichaar lekar shabdon kaa avishkaar kiya gaya he. udhaaharan ke liye:
 
