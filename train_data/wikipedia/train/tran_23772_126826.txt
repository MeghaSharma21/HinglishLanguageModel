 bitman varsej superman: don of justise ek america film he, jiskaa nirdesan jack snider ne kiya he. yah bitman or superman naamak kaalpanik kirdaaron par aadhaarit he. jisaki kahani kris terrrio evam david es goyar ne likhaa he. isamen mukhya kirdaaron main ben efflek, henry kaivil, emi adams, jesi izenberg, diane len, larence finnberne, jeremi irens, or gale gadt aadi shaamil hai.
 superman ke dwaara kiye gaye kai kaaryon ke kaaran 18 maheene baad bhi superman samaacharon main rahata he. bruce veyani jo kai samay se bitman banate aa rahaa he, vah is tabaahi kaa jimmedaar superman ko maanata he. vahiin superman jo ek samachar company main patrkaar rahata he, use bitman tabaahi failaane vaala lagata he.
 bitman kryptone hasil karne main safal rahata he or use ek hathiyaar ke rup main aakaar dete rahata he. jisase vah superman ko maar sake. vah kryptone se ek bahut hi shaktishaalee bandook banaata he. luthor ne superman jise apni maan maanata rahata he, use apane shikanje main le letaa he. jab bitman or superman ek saath ek duusare ke saamne aa jate hai to donon main ladaai shuru ho jaati he. bitman use kryptonite se maarane kii koshish karata he or tabhi superman use bolta he ki use martha ko bachaana he. yah naam bitman kii maan kaa bhi hota he iske baad vah ruuk jaataa he. louis ke sahaayta se use pataa chalata he ki superman in sab kaa kaaran nahin he or jab use luthor ke yojana kaa pataa chalata he to bitman bhi martha ko bachaane ke liye chale jaataa he. luthor tab tak takneekee kii sahaayta se ek vikral praani kaa rup dhaaran kar letaa he, jo kryptone se bana hota he. iske baad superman or bitman donon milakar uskaa saamana karte hai. lekin us par jitani bhi urja chhodte hai vah use le kar un par hi chhod detaa he. tabhi superman ko pataa chalata he ki un donon kaa diene ek hi jaisaa he or samaan rup se kami bhi he. vah us kami kaa laabh uthaata he. lekin is chakkar main superman kii maut ho jaati he.
 luthor ko hawalat le jaaya jaataa he jahaan vah apane gunaah kii suchi bitman ko detaa he.
 june 2013 ko varnor brose ne yah bataaya ki nirdeshak jack snider main of steel ke duusare bhaag main kaary kar rahe hai. iske baad isane bataaya ki yah ho saktaa he ki 2015 main hi yah film pradarshit ho. jack snider ne isi usee maheene is baat ko mana ki is film main superman or bitman donon honge or isamen ve pehali baar ek saath milenge. jack snider or goyar ne mil kar yah kahani likhi he. jack snider ke anusaar yah kahani unhen da dark nite ritern naamak comic padhane ke baad aayaa.
 navambar 2013 ko snider ne bataaya ki yah film upanyaas par aadhaarit nahin he. hamen is film ke liye duusare superman kii aavashyaktaa he. jahaan bitman rahata he, vahaan kai samay ke baad ab superman bhi rahata he. is film kaa naam aadhikarik rup se may 2014 ko bataaya gaya tha. snider ke anusaar iske naam main "va" kaa upyog isliye kiya gaya he, ki isse varses shabd ko or bhi chota karke or bhi acha naam diya ja sake. henry ne kaha ki ise superman kaa aglaa bhaag nahin kaha ja saktaa he kyonki yah bitman or superman donon kaa hi ek alag kahani he.
 janvari 2014 main varnor brose ne iske pradarshan tithi ko 17 july 2015 se badalakar 6 may 2016 kar diya. yah samay film ke nirmaataaon ko iske kahani or anya chizon ko thik karne ke liye diya gaya tha. baad main pradarshan kaa din phir se badla gaya or yah agast 2014 main 6 may 2016 se badalakar ise 25 march 2016 kar diya gaya. yah antim badlaav tha. iske baad is tithi main koi parivartan nahin kiya gaya.
 is film kaa pehla prasaaran mexico shahar main 19 march 2016 ko hua tha. uske baad 20 march ko new york main hua. brussels main hue hamale ke baad landan main ho rahe aayojan ko varnor brose ne radd kar diya. yah film iske baad kai deshon main 25 march ko pradarshit kiya gaya.
 is film ke prachaar ke liye $16.5 karod dollar kaa kharchaa kiya gaya tha. is film kii jhalak ko 20 april 2015 main dikhaane ke liye kuch cinemagharon ko chunaa gaya tha. lekin uske kuch din pehle hi 16 april ko yah video internet par milane laga. iske kuch hi ghante baad snider ne is video ko aadhikarik rup se twitor main daal diya. iske baad logon ki mili juli pratikriya mili.
 yah film ko jitna kamai karnaa chahie tha yaa jitani ummid kar rahe the. pehle din usase kaaphi neeche rahaa. haalanki ise keval uttar america main hi $16.6 karod dollar kaa laabh hua jo heri potter ke antim bhaag $16.9 karod se thodaa peeche he. lekin betman ke pehle din ke kamai $16 karod dollar se kaaphi aage he. yah chauthaa film he, jise puri duniya main pradarshit karne par $40 karod dollar mili
 roten tomato ne is film ko 286 samiksha ko dekhte hue 10 main se 5 sitare diye. isane kaha ki yah kahani bahut shaktishaalee he or uttar america ke liye adarsh nayak bhi he. metacritic ne ise ek saamaanya film ke rup main 100 main se keval 44 ank diye. waal street jarnal ne jo isaki samiksha kii he vah puri tarah se nakaaratmak hi he. bijness insidar ne bhi ise bekaar kaha. newshwik ke bhi samiksha main ise puraa hi kaha gaya he.
