 bhoot-pret lokkatha or samskruti main alokik praani hote hai jo kisi mritak kii aatma se banate hai. aisa mana jaataa he ki jis kisi kii mrityu se pehle koi ichha purna nahin ho paati or wo punarjanm ke liye swarg yaa narak nahin ja pate wo bhoot ban jate hai. iskaa kaaran hinsak mrityu ho sakati he, yaa mritak ke jivan main anishchit maamalon hote hai yaa unki antyeshti uchit sanskaar se nahin kii gai hoti hai.
 bhoot-pret main vishwaas pidiyon se bharat ke logon ke dimag main gaharaai se judaa hua he or yah aadhunik takanic or vaigyanik vikaas ke yug main abhi bhi bana hua he. bharat main kai kathith taur par bhoot se peedit sthaan hai, jaise ki jeern imaaraten, shahi makaan, kile, bangale, ghat aadi. kai filmon kaa nirmaan isapar kiya ja chukaa hai. muhaavarein ke rup main bhi inkaa prayog hota hai, jaise: bhoot savaar hona, bhoot utaarna, bhoot laganaa, aadi.
