 1985 main air india ke vimaan ko udaane main madad karne vaale shaks ne canada kii nyaay vyavastha par sawaal uthaate hue sajeesh ke bare main jaankaree dene se inkaar kar diya. abhiyojan paksh ne is shaks ke liye 14 saal kii sajaa maangi he. 1985 main air india ke vimaan ko udaan bharne ke baad bam se uda diya gaya or isamen savaar sabhi 329 yatri maare gaye. vimaan canada se landan ke raste bharat ja rahaa tha or jab isamen dhamaakaa hua to yah atlantic sagar ke upar se guzar rahaa tha. kisi naagarik vimaan main hua yah sabase bada bam dhamaakaa tha.
