 saamaajik parivartan ke ke sandarbh main saamaajik chakra kii mul manyata yah he ki saamaajik parivartan kii gati or disha ek chakra kii bhanti he or isliye saamaajik parivartan jahaan se armbh hota he, ant main gum kar phir vahiin pahunch kar samaapt hota he. yah sthiti chakra kii tarah puri hone ke baad baar-baar is prakriya ko doharaati he. iskaa uttam udhaaharan bharat, china va greece kii sabhyataaen hai. chakree siddhanth ke katipay pravartakon ne apane siddhanth ke saar-tatv ko is rup main prastut kiya he ki itihaas apane ko duharaata he’. 
 chakree siddhanton ke vicharanusaar parivartan kii prakruti ek chakra kii bhanti hoti he. arthath jis sthiti se parivartan shuru hota he, parivartan kii gati golakaar main aage badhate-badhate punah usee sthaan par laut aati he jahaan par ki vah armbh main thi. wilfredo parato ne saamaajik parivartan ke apane chakree siddhanth main yah darshane kaa praytn kiya he ki kis bhanti raajnneetik, aarthik tathaa aadhyatmik kshetra main chakree gati se parivartan hota rahata he. 
 parato ke anusaar prayek saamaajik sanrachana main jo oonch-neech kaa sanstaran hota he, vah mote taur par do virgon dwaara hota he- ucch varg tathaa nimna varg. inamen se koi bhi varg sthir nahin hota, apitu inamen ‘chakree gati’ paayi jaati he. chakree gati is arth main ki samaaj main in do virgon main nirantar upar se neeche yaa adhogami or neeche se upar yaa urdhvagami pravaah hota rahata he. jo varg saamaajik sanrachana main upree bhaag main hote hai vah kaalaantar main bhrasht ho jane ke kaaran apane pad or pratishtha se gir jate hai, arthath. abhijaat-varg apane gunon ko khokar yaa asafal hokar nimna varg main aa jate hai. duusari ore, un khaali jagahon ko bharne ke liye nimna varg main jo budhimaan, kushal, charitravaan tathaa yogya log hote hai, ve neeche se upar kii ore jate rahete hai. is prakaar ucch varg kaa nimna varg main aane yaa uskaa vinaash hone or nimna varg kaa ucch varg main jane kii prakriya chakree dhang se chalati rahati he. is chakree gati ke kaaran saamaajik dhaanchaa parivartit ho jaataa he yaa saamaajik parivartan hota he. 
 parato ke anusaar saamaajik parivartan ke chakra ke teen mukhya paksh hai- raajnneetik, aarthik tathaa aadarshatmak. raajnneetik kshetramen chakree parivartan tab gatisheel hota he jab shashan-satta us varg ke logon ke haathon main aa jaati he jinamein samooh ke sthayitv ke vishisht-chaalak adhik shaktishaalee hote hai. inhen ‘sher’ kaha jaataa he. samooh ke sthayitv ke vishisht-chaalak dwaara atyadhik prabhavit hone ke kaaran in ‘sher’ logon kaa kuch adarshavaadi lakshyon par drudh vishwaas hota he or un aadarshon kii prapti ke liye ye shakti kaa bhi sahaara lene main nahin jhijakte. shakti-prayog kii pratikriya bhayankar ho sakati he, isliye yah tarika asuvidhajanak hota he. is kaaran ve kootneeti kaa sahaara lete hai or ‘sher, se apane ko ‘lomadiyon’ main badal lete hai or lomadee kii bhanti chaalaaki se kaam lete hai. lekin nimna varg main bhi lomadiyaan hoti hai or ve bhi satta ko apane haath main lene kii firaaq main rahati hai. ant main, ek samay aisa bhi aata he jabaki vastav main ucch varg kii lomadiyon ke haath se satta nikaalkar nimna varg kii lomadiyon ke haath main aa jaati he, tabhi raajnneetik kshetra main yaa raajnneetik sanghathan or vyavastha main parivartan hota he. 
 jahaan tak aarthik kshetraya aarthik sanghathan or vyavastha main parivartan kaa prashn he, parato hamaara dhyaan samaaj ke do aarthik virgon kii ore aakarshith karte hai. ve do varg hai- 
 pehle varg ke sadasyon kii aay bilkul anishchit hoti he, kabhi kam to kabhi zyada; par jo kuch bhi is varg ke log kamaate hai vah apni budhimatta ke bal par hi kamaate hai. iske vipareet, duusare varg kii aay nishchit yaa lagbhag nishchit hoti he kyonki vah sattebaajon kii bhanti anumaan par nirbhar nahin he. sattebaajon main sammilan ke vishisht-chaalak kii pradhanta tathaa nishchit aay vaale varg ke samu ha main sthayitv ke vishisht-chaalak kii pramukhataa pai jaati he. isi kaaran pehle varg ke log avishkaarkarta, logon ke netaa yaa kushal vyavsaayee aadi hote hai. yah varg apane aarthik hit yaa anya prakaar kii shakti ke moh se chaalaaki or bhrashtachar kaa swayan shikaar ho jaataa he jiske kaaran uskaa patan hota he or doosraa varg uskaa sthaan le letaa he. samaaj kii samruddhi yaa vikaas isi baat par nirbhar he ki sammilan kaa vishisht-chaalak vaala varg nae-nae sammilan or avishkaar ke dwaara raashtra ko navapravartan kii ore le jaae or samooh ke sthayitv ke vishisht-chaalak vaala varg un nae sammilnon se mil sakane vaale samast laabhon ko praapt karne main sahaayta den. aarthik pragati yaa parivartan kaa rahasy isi main chipa hua he. 
 usee prakaar aadarshatmak kshetramen avishvaas or vishwaas kaa chakra chalata rahata he. kisi ek samay-vishesh main samaaj main vishwasavadiyon kaa prabhutv rahata he parantu ve apni dridhtaa yaa roodhiwaadita ke kaaran apane patan kaa saadhan apane -aap hi juta lete hai or unka sthaan duusare varg ke log le lete hai.
