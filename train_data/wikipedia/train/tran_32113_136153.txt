 free, yaa jeepield, yaa copilefted sauftver paryaayavachi shabd hai.
 kuch log copirite kaa varnan kar computer program ko surakshit is prakaar se kar rahe hai ki na to ve swayan us par koi bhi malikana haq rakh rahen hai na hi koi or vyakti unke dwaara banaaye gayi computer program par malikana adhikaar rakh saktaa he. udaahranarth, yadi main koi computer program likhuun or uskaa sorce code or object code main is tarah kii ghoshnaa tathaa shart lagaate huye prakashit karun ki 
 par isaki shart yah he ki, 
 ab is ghoshnaa or shart ke kaaran na to main swayan na or koi anya vyakti is computer program ke prayog karne athwa sanshodhan karne haq rakh saktaa he. is tarah kii ghoshnaa ke dwaara maine sunishchit kar diya he ki koi anya vyakti bhi iskaa prayog athwa sanshodhan bina copirite ke ulanghan kiye kar saktaa he. saadharantay:, copirite kaa arth yah hota he ki koi anya vyakti uskaa prayog athwa sanshodhan uske maalik kii anumati ke na kar sake. yahaan copirite kaa prayog karte huye thik iskaa ulta kaam hua. copirite kaa yadi koi ulta shabd ho saktaa he to vah he copileft. yah ek nayaa shabd he or abhi tak angreji ke shabd kosh main nahin aayaa he haalanki computer shabdkosh main yah ek prachlit shabd he. jis computer program ke license main is tarah kii ghoshnaa or shart hoti he use copilefted software kaha jaataa he. is tarah kaa software free software, bhi kehalaata he.
 free shabd kaa prayog karnaa richard stallmen ne shuru kiya or yah aandolan bhi unka hi shuru kiya gaya he. ve 1980 ke dashak main masachuset istintute of technoloji main padhaate the. unke mutabik pehle kamputer programmer sauftware main kapirite clem nahin karte the or bahut aasaani se ek duusare ko apana program de dete the lekin baad main kamputer programmeron ne apana program ek duusare ko dena band kar diya or kisi or ko unke program main sanshodhan karne kaa adhikaar bhi samaapt kar diya. stallmen ko laga ki is tarah se kamputer sauftware kuch khaas logon ke paas rah jaayegaa or uskaa sarvangin vikaas nahin ho paayegaa. isaliye unhone apana institute ko chhod kar ghanu project, free sours foundation ke antargat shuru kiya. isamen us tarah ke sauftware likhane shuru kiye jo ki kaupilefted hon.
 unhone is tarah ke saftware ko free-sauftware kaa naam diya. yah isaliye, kyon ki unke mutabik isamen logon ko kamputer program yaa sauftware ko sanshodhan karne kii swatantraaa he unka kahana he ki free ko aise mat socho jaisaa free bear main he par aise dekho jaisaa ki freedom of spich main he. free sours foundation kii websit ke mutabik, unhi ke shabdon main 'Free software' is a matter of liberty, not price. To understand the concept, you should think of 'free' as in 'free speech', not as in 'free beer'
 free yaa kapilefted sauftware main nimna baaten mukhya hai - isamen sorce code hameshaa prakashit kiya jaataa he is tarah ke sauftware ke liye koi paisa yaa royalti nahin deni padati he par yadi uske sambandh main yadi aap koi sarvice de rahen he to sarvice dene kaa paisa le sakate hai. is tarah ke sauftware ko koi bhi sanshodhit kar saktaa he is tarah ke sauftware ko sanshodhan karne ke baad prakashit karne yaa bottne kii koi aavashyaktaa nahin he. aap use bina prakashit yaa baaten apane sanghathan main prayog kar sakate hai. par yadi is tarah ke sauftware ko bina sanshodhan kiye yaa sanshodhit karne ke baad baanta jaataa he to usamen vahi sharten rahengin jo ki pehle thim yani ki sorcecode prakashit karnaa padega; anya logon ko sanshodhan karne kii swatantraaa deni hogi; tathaa sauftware ke liye koi paisa yaa royalti nahin lee ja sakati he.
 stallmen ne kuch vakeelon kii madad se general public license  likhaa, jisamen is tarah kii ghoshnaa evam shart he jo kisi bhi saftware ko kaupileft karata he. isaliye is tarah ke sauftver ko jeepield sauftver bhi kaha jataa he. yani ki free sauftver yaa kaupilefted sauftver yaa gipield sauftver ek hi tarah ke sauftver ke paryaayavachi shabd hai.
