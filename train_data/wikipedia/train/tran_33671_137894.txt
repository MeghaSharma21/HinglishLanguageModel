 carbon ke rasinic yogicon ko carbonic yogic kehete hai. prakruti main inaki sankhya 10 lakh se bhi adhik he. jivan paddati main carbonic yogicon kii bahut hi mahatvapurn bhoomika he. inamen carbon ke saath-saath hydrogen bhi rahata he. aitihaasik tathaa parampara gat kaarnon se kuch carbon ke yogakon ko carbonic yogicon kii shrenee main nahin rakhaa jaataa he. inamen carbondioxide, carbon monooxide pramukh hai. sabhi jaev anu jaise carbohydrate, amino amla, protein, arene tathaa diene carbonic yogic hi hai.
 carbon or hydrogen ke yogico ko hydrocarbon kehete hai. mithen sabase chote anusutra kaa hydrocarbon he. ethane, propen aadi iske baad aate hai, jinamein kramash: ek ek carbon judata jaataa he. hydrocarbon teen shreniyon main vibhajit kiye ja sakate hai: ethane shrenee, ethilin shrenee or asitilin shrenee. ethane shrenee ke hydrocarbon santrupt hai, arthath inamen hydrogen kii maatra or badhaai nahin ja sakati. ethilin main do carbonon ke bich main ek dwibandh he, asitilin main trigun bandha vaale yogic asthaayee hai. ye aasaani se oxikrut evam hellojanikrut ho sakate hai. hydrocarbonon ke bahut se vyutpann taiyaar kiye ja sakate hai, jinke vividh upyog hai. aise vyutpann chloride, bromide, iodide, alcohal, sodium alcoxide, amin, maracaptain, nitrate, nitrite, nitrite, jaljan phosphate tathaa jaljan sulphate hai. asatrupt hydrocarbon adhik sakriy hota he or anek abhikaarakon se sanyukt ho saralata se vyutpann banaata he. aise anek vyutpann audyogic drushti se bade mahatv ke siddh hue hai. inase anek bahumoolya vilaayak, plastic, kriminashak oshadhiyaan aadi praapt hui hai. hydrocarbonon ke oxikaran se alcodaul ether, kitone, aldihide, vasa amla, aster aadi praapt hote hai. alcodaul praathmik, dwitiyak or tritiyak ho sakate hai. inke aster drav sugandhit hote hai. anek sugandhit dravya inase taiyaar kiye ja sakate hai.
 lakdi yaa kashtha main do padaarth mukhyatya hote hai, cellulose or lignin. cellulose kaa saadhaaran sutara he. kaa maan is sutara main 3,000 tak ho saktaa he. is prakaar cellulose ke anu bade lambey aakaar ke hote hai or cellulose ke dhaage ban sakate hai. lignin plastic bandhak kaa kaam karata he. isaki rachana agyaat he. isamen benzeen valay, methoxi mulak,, parshv shrinkhalaayen hai. lakdi ko 380°C tak garam karen to isamen se kaaphi maatra main ek drav nikalataa he, jisamen aseetic amla, methil alcodaul, asitone aadi padaarth hote hai. ye padaarth celulos or lignin ke vibhaajan se banate hai . kashtha ke bhanjak aswan se nimna yogic pruthak kiye ja sakate hai : formik amla, kai vasa amla, asantrupt amla, asetaldihide, celil alcodaul, methil ethil kitone, farfrol, methilal, diemethil aesitol, benzin, zylin, kumin, symin, phenol aadi. aseetic amla, methil alcohul or asitone, ye teen padaarth pirolignius amla se vishesh rup se praapt kiye jate hai.
 pirolignius amla se praapt methil alcodaul ke oxikaran se formeldihide banataa he, jiskaa avishkaar hoffman ne san 1867 i• main kiya tha. farmeldihide vyapaarik maatra main taiyaar karne kii vidhi parkin ne nikaali or is padaarth kii upyogita kaa mahatv uttarottar badhata hi gaya.
 sura, aasav, madh, marrey aadi maadak padaarthon ko kinvan vidhi se taiyaar karne kii pratha bahut puraani he or acchhee suraaon ke liye vishesh beej-kinv taiyaar kiye jate the, jinaki upasthiti main yav, mahua, gud, angoor ke ras aadi se sharaaben taiyaar hoti thim. in kinvon ke jo sharaab banane vaale prerkanu hote hai, unhen saadhaaran bhashaa main yeast kaha jaataa he.
 dekhen koyala, alkatraa, benzene, nafthelin.
 benzene ke chlorination se chloro vyutpan, bromination se bromo vyutpan, nitration se mononitrate, dinitrate or trinitro vyutpann tathaa salphonikaran se salphonic amla vyutpan praapt hote hai. phir inase anillin, phenol, eldihide, carboxylic amla, salicylic amla, celol, aspirin ityadi anek bade upyogi padaarth praapt ho sakate hai.
 ek or prasiddh yogic sodium aminosalicyllette he, jiskaa upyog streptomycin ke saath rajyakshma ke upachaar main karte hai.
 benzin valay main ek se adhik hydroximulak bhi santhaapit kiye ja sakate hai or is prakaar diahydrik, trihydrik phinolen taiyaar kii ja sakati hai.
 kaiticol katthe main hota he. aalu, seb or bahut si tarkariyon chaaku se kaatane par kaali pad jaati hai. in sab main kuch kaiticol kii maatra hoti he, jo hawa ke sampark main oxykrut or bahulikrut hokar shyaam varna ke yogic detaa he.
 paudhon main se praapt kshareey pravriti ke yogicon ko pehle to alcaloid kaha jaataa tha. ab un sab padaarthon ko ham alkelide kahenge jinaki pravriti kshareey ho, jo vanaspatijagat se uplabdh kiye gaye hon or jinamein kam se kam ek nitrogen vaala vishamchakree valay ho. quinin, morphine, sinconin aadi oshadhiyaan alcaloid ke udhaaharan hai .
 vanaspatik or jantav jagat se praapt ye upyogi padaarth hai or bhojan ke param aavashyak ang hai. proteinon ke jal apghaton se aminon amla milte hai. kai aminon amla milakar polypeptid banaate hai.
 1858 i. main peter greece ne yah dekha ki arometic amino nitras amla kaa prabhaav usase bhinn he jo elifatic amino par saadharantaya dekha jaataa he. usne dekha ki anillin nitras amla se kriya karke ek naveen yogic detaa he, jiskaa naam venzin dyazonium chloride he. .
 carbonic rasayan ke kshetra main sanshleshit yogicon kaa bada safal prayog aushadhiyon ke rup main hua. vriksh or vanaspatiyon se praapt oshadhiyaan vastut: carbonic hi hai. in aushadhiyon ke sakriy avyavon kii rasayanagyon ne pariksha kii. inaki rasinic sanrachana jaanane ke ananthar unhone inkaa sanshleshan kiya or phir inke vyutpannon kii oshadhi kii drushti se pariksha kii. ham keval kuch aitihaasik sanshlepanon kaa yahan ullekh karenge.
 1867 i. main listor ne phenol main pootinaashak, yaa roganunashak, gun dekhe. shauchalayon main "phinayal' kaa, jisamen koltar se praapt avyavon kaa mishran he, jaise crisol, cricelic amla, criosot, chlorozilinole ityadi, aaj tak upyog kiya jaataa he. datol main, jiskaa itnaa prachaar he, chlorosilinole, tarpineol, alcohul or thodaa arandi ke tel kaa sabun he. di si em eks naam se dychloro-zilinole kaa upyog 1952 i. se bahut hone laga he. kuch rangon kaa upyog bhi chikitsa main pootinashkon ke rup main hota he, jaise jencium woilet, brilient green, melekite green aadi, jo triphinil methen varg ke rang hai.
 kashtha, cellulose aadi se bane padaarthon ko yadi keetanuon ore faphundiyon sa bachaana he, to salicit anillide ) kaa upyog karen, athwa dhaatu sabunon kaa upyog karen, jaise jing naphthinet or paarad ke yogic, pentachloraphinol, dychlorophine aadi
 ether naamak drav kaa nishchetak ke rup main pehali baar prayog hua or isane prasav or shalyakarm donon main badi sahaayta di. ether kaa kvathanank kam, arthath 35°sein. he. yah iskaa avagun hai. 1953 i. main trifloro ethil vinil ether, CF3. CH2. OCH=CH2, ko ether se kahin adhik shreshth paaya gaya. chloropharm,, athilachloride or cychlopropen,, to prasiddh he hi.
 samanay nishchetana yaa moorchha paidaa karne kii apeksha sthanik nishchetana saadhaaran shalyakarm main badi upyogi hai. 1884 i. main color or froid ne kokene kaa is drushti se prayog kiya. yah dekha gaya ki peraamino benzoik amla ke vyutpann achche sthanik nishchetak hai. venzoken, oken, emithoken aadi isi varg ke yogic hai.
 rogi ko adhik ksht ke samay nidrakaariyon kaa seven karaayaa jaataa he, jisase rogi so jaae. chlorlhydrate,, kaa upyog is kaary main sabase purana he. chlorocutol ke gun bhi chloral hydrate ke samaan hi hai. sabase prasiddh nidrakaari barviturik amla ke vyutpan hai .
 iskaa dwi amil vyutpan varvitone naam se vikhyath he or ethil fenil vyutpann phinovarvitone naam se. kodin, morphine aadi alkailid bhi nidrakaari hai, jo opium se nikaale jate hai. morphine se pidaa kii anubhuti kam ho jaati he or codon shamankaaree he.
 snaayuon or mastishk kii tantrikaon ko uttejan denevaali chizon main chaay, kaaphi aadi prasiddh hai. inamen caffeine, zanthin or inase milte julate pureen varg ke yogic paae jate hai. cola ke bijon main caffeine or theobromine hota he. ergot varg ke alkailyadon main peshiyon ko uttejit karne kaa gun he. ye alcaloid lisargik amla ke vyutpann hai. yah amla ab sanshleshit kar liya gaya he. mastishk ke vikaron ke upachaar main isse sahaayta milti he.
 fever se grast rogi ke sharir kaa taap jin oshadhiyon se kam ho jaae, ve is varg main aati hai. kuch oshadhiyaan keval vednaa dur karti hai. salicylic amla, jverhaariyon main, sabase purana he. iskaa ek asitil vyutpann aspirin he, jo shir pidaa kii anubhuti dur karne main bada upyogi siddh hua he. phinacitin main fever ke taap ko kam kar dene ke achche gun hai. phinacitin asito anillide kaa vyutpann he.
 1930 i. main yah dekha gaya ki prontosil naamak laal rang main shakaanu yaa vacteria ke maarane ke gun vidyaman hai. baad ko dekha gaya ki ek saral yogic sulphanilamide main bhi vacteria maarane ke gun hai. tab se is varg ke saikadon yogicon or vyutpannon kii is drushti se pariksha kii gai. ye sab yogic salphonamide varg ke kahe jate hai.
 effidrin, or adrinalin, , kaa upyog bhi tantrottejnaa ke sulpha piridin, naam se vikhyath he. pirimidin vyutpann bhi bade gunakari siddh hue hai.
 kuch oshadhiyaan malaria fever dur karne main badi gunakari siddh hui hai. cinchona kii chaal se praapt quinin kaa naam to vikhyath he hi, iskaa prachaar ab bhi bahut he. 1920 i se is baat kaa praytn germany main hota rahaa ki malaria fever ko dur karne kii or bhi oshadhiyaan praapt kii jaaen. falat: pemaquin naamak yogic is baat main safal paaya gaya . yah pratham sanshleshit malarianashi tha. 1930 i. main atribinsh bhi achche paae gaye. pemaquin quinolin varg kaa yogic he or mepacrin pilaa acridin rang he.
 dwitiya mahayuddh main jin malarianashiyon par america main vishesh anusandhan hue, unamem primaquin or chloroquin vishesh mahatv ke paae gaye. paludrin proguanil hydrochloride kaa vyapaaree naam he, yah bhi malaria rog main kaam aata he.
 ===antibiotic=== jai 1928 i. main sar aileggender fleming ne dekha ki kuch vacteria vishesh faphundiyon kii vidyamanata main marane lagate hai. isi parampara main penicillin kaa avishkaar hua. 1946 i. main penicillin ke benzil vyutpan kaa sanshleshan bhi kar liya gaya. isaki rasinic sanrachana nimna he:
 penicillin-ji main,, benzil mulak he. duusare mulak bhi pratisthapit kiye ja sakate hai. bhoomi, yaa mitti ke bheetar paae janevaale anek sookshm jeevanuon kaa pareekshan kiya gaya. sabase pehali baar 1939 i. main dubos ko safalataa mili or usne vaisilas brevis naamak jeevanu main se gremicidin naamak padaarth praapt kiya jo polipeptidon kaa mishran tha. 1944 i. main streptomices gricias naam jeevanu kaa pataa chalaa, jo rajyakshma ke prati bhi kriyasheel tha. 1947 i. main venizvila main ek jeevanu kaa pataa chalaa, jisase chloraphenicol naak yogic praapt kiy gaya. is prakaar aise atibiotic dravya kaa pataa chalaa jo anek rogon main akele hi kaa aa saktaa tha. in sab adhyayanon ke falswaroop chloromicetin kaa sanshleshan kiya gaya. professor duggar ne us jeevanu kaa pataa chalaaya jo ek sunahare rang kaa padaarth bhi detaa tha or jiskaa naam streptomices oriophecians tha. is jeevanu se jo padaarth mila use aariomycin naam se prayog main laayaa gaya. 1949 i. main neomycin kii khoj vaxman or lekevelior ne kii. terramycin kaa avishkaar baad main fijar samudaay kii prayogshaalaon main hua. is prakaar penicillin yug kaa aarambh hua.
