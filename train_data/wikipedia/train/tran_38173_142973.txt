 5 sitambar gregory calendar ke anusaar varsh kaa 248wa din he. saal main abhi or 117 din baaki he.
 
 prativarsh paanch june ko ham ‘vishwa paryaavaran diwas’ manaate hai; lekin yah din hamaare man main sachhee prerana nahin jagaa paata. kyonki iske saath itihaas kii koi prerak ghatana ke nahin judi. is din kuch juluus, dharne, pradarshan, bhaashan to hote hai; par usase saamaanya logon ke man par koi asar nahin hota. duusari ore bharat ke itihaas main paanch sitambar, 1730 ko ek aisi ghatana ghati he, jisaki vishwa main koi tulana nahin kii ja sakati.
 rajasthan tathaa bharat ke anek anya kshetron main bishnoi samudaay ke log rahete hai. unke guru jambheshwar ji ne apane anuyaayiyon ko hare ped na kaatane, pashu-pakshiyon ko na maarane tathaa jal ganda na karne jaise 29 niyam diye the. in 20 + 9 niyamon ke kaaran unke shishy bishnoi kehalaate hai.
 paryaavaran premi hone ke kaaran inke gaanvon main pashu-pakshi nirbhayata se vicharan karte hai. 1730 main in paryaavaran-premiyon ke sammukh pariksha kii vah mahatvapurn ghadi aayi thi, jisamen uteern hokar inhone vishwa-itihaas main swayan ko amar kar liya.
 1730 i. main jodhpur naresh ajay singh ko apane mahal main nirmaan kaary ke liye chuunaa or use pakaane ke liye eendhan kii aavashyaktaa padi. unke aadesh par sainikon ke saath saikadon lakadahare nikatavarti gaanv khejadli main shami vrikshon ko kaatane chal diye.
 jaise hi yah samachar us kshetra main rahane vaale bishnoiyon ko mila, ve iskaa virodh karne lage. jab sainik nahin maane, to ek saahsee mahila ‘imarti devi’ ke netritv main saikadon gramvasi; jinamein bachche or bade, stri or purush sab shaamil the; pedo se lipat gayi. unhone sainikon ko bataa diya ki unki deh ke katane ke baad hi koi haraa ped cat paayegaa.
 sainikon par bhala in baton kaa kya asar hona tha ? ve rajgna se bandhe the, to gramvasi dharmagna se. atah vrikshon ke saath hi gramvaasiyon ke ang bhi katkar dharti par girane lage. sabase pehle virangana ‘imarti devi’ par hi kulhadiyon ke nirmam prahaar hue or vah vriksh-raksha ke liye praan dene vaali vishwa kii pehali mahila ban gayi.
 is balidaan se utsahit gramvasi puri takat se pedo se chipak gayi. 20veen shatee main gadhwal main gaura devi, chandiprasad bhatta tathaa sundarlal bahuguna ne vrikshon ke sangrakshan ke liye ‘chipko aandolan’ chalaaya, uski preranarot imarti devi hi thim.
 bhadrapada shukla 10 ko prarambh hua yah balidaan-parv 27 din tak chalata rahaa. is dauraan 363 logon ne balidaan diya. inamen imarti devi kii teenon putriyon sahit 69 mahilaayein bhi thim. antatah raja ne swayan aakar kshamaa maangi or hare pedo ko kaatane par pratibandh laga diya. gramvaasiyon ko usase koi bair to tha nahin, unhone raja ko kshamaa kar diya.
 us aitihaasik ghatana kii yaad main aaj bhi vahaan ‘bhadrapada shukla 10’ ko bada mela lagata he. rajasthan shashan ne van, vanya jeev tathaa paryaavaran-raksha hetu ‘amrutha devi bishnoi smriti puraskaar’ tathaa kendra shashan ne ‘amrutha devi bishnoi puraskaar’ dena prarambh kiya he. yah balidaan vishwa itihaas kii anupam ghatana he. isliye yahi tithi vaastavik ‘vishwa paryaavaran diwas’ hone yogya he...........................http://hardinpavan.blogspot.in/search/label/33%20-%20sitambar%20pehla%20saptaah?m=0
 
 bharat ek vishaal desh he. yahan sab ore vividhta dikhaai detii he. shahar se lekar gaanv, parvat, van or gufaaon tak main log nivas karte hai. madhya pradesh or gujarat kii seemaa par badi sankhya main bhil janajati ke log based hai. shri baleshwar dayaal ne apane seva evam samarpan se maharana pratap ke vir sainikon ke in vashanjon ke bich main devtaa jaisi pratishtha arjeet kii.
 mamaa ji kaa janm paanch sitambar, 1906 ko gram newadi main hua tha. seva kaary main ruchi hone ke kaaran niyati unhen madhya pradesh le aayi or phir jivan bhar ve bheelon ke bich kaam karte rahe. 1937 main unhone jhabua jile main ‘baamaniya ashram’ kii neenv rakhi tathaa bheelon main vyaapt kuritiyon ko dur karne main jute gayi. isse tatkaaleen jameendaar, mahajan or raja unase naaraaz ho gayi or unhen jail main band kar diya; par vahaan kii yaatnaaon ko sehate hue unke sankalp or drudh ho gayi.
 kuch samay baad ek seth ne unase prabhavit hokar ‘thandala’ main unhen apane makaan kii upree manzil bina kiraaye ke de di. yahan mamaa ji ne chatravaas banaaya. dhire-dhire sthaneey logon main vishwaas jaagane laga. 1937 ke bheeshan akaal ke baad isai mishanri vahaan raahat kaary hetu aaye; par unki ruchi seva main kam or dharmantaran main adhik thi. yah dekhakar mamaa ji ne puri ke shankaracharya kii likhit sahmati se bheelon ko cross ke badale janeu dilvaaya. kuch roodhiwaadee hindu sansthaaon ne iskaa virodh kiya; par mamaa ji us kshetra kii vaastavik sthiti ko acchhee tarah jaanate the. atah ve is kaary main lage rahe. isse vahaan dharmantaran par kaaphi roak lagi.
 dhire-dhire unki charchaa sarvatra hone lagi. seth jugalkishor birla ne baamaniya stesan ke paas pahari par ek bhavy ram mandir banwaaya. aaj bhi uski dekharekh unke parivarajanon kii ore se hi hoti he. mishanri vahaan carch banane vaale the; par mamaa ji ne unka yah shadyantr vifal kar diya.
 mamaa ji arya samaaj tathaa socialist party se bhi jude rahe. unke ashram main subhaashachandr bose, acharya narendra dev, jaiprakash narayan, da0 raamamanohar lohia, choudhary charansingh, george furnandis jaise netaa aate rahete the; par mamaa ji ne raajnneeti kii apeksha seva kaary ko hi pradhanta di.
 mamaa ji kaa janm ek sampann parivaar main hua tha; par jab unhone seva vrath sweekaar kiya, to phir ve bheelon kii bich unki tarah hi rahane lage. ve bhi unke saath chanaa, jau or chunni ke aate kii moti roti khate the. ashram dwaara prakashit patrika ‘gobar’ kaa chah varsh tak mamaa ji ne sampaadan kiya. unka dehant 26 disambar, 1998 ko ashram main hi hua.
 mamaa ji ke dehant ke baad ashram main hi unki samadhi banaakar pratimaa sthapit kii gayi. tatkaaleen khaadya mantri sharad yadav evam railmantri nitish kumaar uske anaavaran ke samay vahaan aaye the. nikatavarti jilon ke bhil mamaa ji ko devtaa samaan maanate hai tathaa aaj bhi saal kii pehali fasal ashram ko bhent karte hai.
 prativarsh teen baar vahaan sammelan hota he, jahaan hajaaron log ekatra hokar mamaa ji ko shraddhasuman arpit karte hai. baamaniya ashram se padhe anek chaatr aaj unchi sarkari evam nijee sevaaon main hai. unke netra sevamurti ‘mamaa ji’ ko yaad kar ashrupurit ho uthte hai.....................................http://hardinpavan.blogspot.in/search/label/33%20-%20sitambar%20pehla%20saptaah?m=0
