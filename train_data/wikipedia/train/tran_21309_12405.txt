 jayalalita jairam bhartiya raajnneetijna tathaa tamil nadu kii mukhyamantri thim. wo dakshin bhartiya rajnatik dal ol india anna dravid munetra kadgam kii mahasachiv thim. isse purv wo 1991 se 1996, 2001 main, 2002 se 2006 tak or 201 se 2014 tak tamilnadu kii mukhyamantri raheen. raajnneeti main aane se pehle wo abhinetri thim or unhone tamil ke alaava telugu, kannada or ek hindi tathaa ek angreji film main bhi kaam kiya he. 
 jab ve skool main pard rahi thim tabhi unhone 'apisal' naam kii angreji film main kaam kiya. ve 15 varsh kii aayu main kannada filmon main mukhya abhinetri kii bhoomikaayen karne lagi thim. iske baad ve tamil filmon main kaam karne lageen. 1965 se 1972 ke daur main unhone adhiktar filmein emji ramchandran ke saath kii. 
 filmi kariyar ke baad unhone emji ramchandran ke saath 1982 main raajnneetik kariyar kii shuruyaat kii. unhone 1984 se 1989 ke dauraan tamilnadu se rajyasabha ke liye rajya kaa pratinidhitiv bhi kiya. varsh 1987 main ramchandran kaa nidhan ke baad unhone khud ko ramchandran kii viraasat kaa uttaradhikari ghoshit kar diya. ve 24 june 1991 se 12 may 1996 tak rajya kii pehali nirvaachit mukhyamantri or rajya kii sabase kam umr kii mukhyamantri raheen. april 2011 main jab 11 dalon ke gathbandhan ne 14veen rajya vidhansabha main bahumat hasil kiya to ve teesri baar mukhyamantri baniin. unhone 16 may 2011 ko mukhyamantri pad kii shapath leen or tab se ve rajya kii mukhyamantri pad par raheen. raajnneeti main unke samarthak unhen ammaa or kabhi kabhi puraatachi talaivi kahkar bulaate hai.
 5 disambar 2016 ko raat 11:30 baje inkaa nidhan ho gaya.
 jayalalita kaa janm 24 farvari 1948 ko ek 'ayyar bramhan' parivaar main, mysore rajya ke mandya jile ke pandavpura taluk ke melurkot gaanv main hua tha. unke dada tatkaaleen mysore rajya main ek sarjan the. mahaj 2 saal kii umr main hi unke pita jairam, unhen maan sandhya ke saath akelaa chhod kar chal based the. pita kii mrityu ke pashchaat unki maa unhen lekar bangalore chali aayin, jahaan unke mata-pita rahete the. baad main unki maa ne tamil cinema main kaam karnaa shuru kar diya or apana filmi naam 'sandhya' rakh liya.
 unki praarambhik shiksha pehle bangalore or baad main chennai main hui. chennai ke stela maaris college main padhane kii bajaay unhone sarkari wajife se aage padhai kii.
 jab ve skool main hi pard rahi thim tabhi unki maa ne unhen filmon main kaam karne ke liye raji kar liya. vidyalai shiksha ke dauraan hi unhone 1961 main 'apisal' naam kii ek angreji film main kaam kiya. maatr 15 varsh kii aayu main ve kannada filmon main mukhya abhinetri kii bhoomikaayen karne lagi. kannada bhashaa main unki pehali film 'chinnada gombe' he jo 1964 main pradarshit hui. uske baad unhone tamil filmon kii ore rukh kiya. ve pehali aisi abhinetri thim jinhone skirt pahanakar bhoomika nibhaai thi.
 tamil cinema main unhone jane maane nirdeshak shridhar kii film 'venniradai' se apana kariyar shuru kiya or lagbhag 300 filmon main kaam kiya. unhone tamil ke alaava telegu, kannada, angreji or hindi filmon main bhi kaam kiya he. unhone dharmendra sahit kai abhinaytaon ke saath kaam kiya, kintu unki zyaadaatar filmein shivaji ganeshan or emji ramchandran ke saath hi ain.
 ammaa ne 1982 main ol india anna dravid munetra kadgam kii sadsyta grahan karte hue emji ramchandran ke saath apane raajnneetik jivan kii shuruyaat kii. 1983 main unhen party kaa propaganda sachiv niyukt kiya gaya. baad main angreji main unki vaak kshamta ko dekhte hue party pramukh ramchandran ne unhen rajyasabha main bhijwaya or rajya vidhansabha ke upachunaav main jitwakar unhen vidhansabha sadsy banwaaya. 1984 se 1989 tak ve tamilnadu se rajyasabha kii sadsy raheen. baad main, party ke kuch netaaon ne unke or ramchandran ke bich daraar paidaa kar di. us samay ve ek tamil patrika main apane nijee jivan ke bare main kollam likhti thim par ramchandran ne duusare netaaon ke kehane par unhen aisa karne se roka. 1984 main jab mastishk ke stroke ke chalate ramchandran aksham ho gaye tab jaya ne mukhyamantri kii gaddi sanbhaalani chaahi, lekin tab ramchandran ne unhen party ke up netaa pad se bhi hataa diya.
 varsh 1987 main ramchandran kaa nidhan ho gaya or iske baad anna dramuk do dhadon main bant gai. ek dhade kii netaa mjiaar kii vidhwaa janaki ramchandran thim or duusare kii jayalalita, lekin jayalalita ne khud ko ramchandran kii viraasat kaa uttaradhikari ghoshit kar diya. 
 varsh 1989 main unki party ne rajya vidhansabha main 27 siten jeetin or ve tamilnadu kii pehali nirvaachit netaa pratipaksh baniin. 
 varsh 1991 main rajeev gandhi kii hatya ke baad rajya main hue chunaavon main unki party ne congress ke saath chunaav ladaa or sarkaar banaai. ve 24 june 1991 se 12 may 1996 tak rajya kii pehali nirvaachit mukhyamantri or rajya kii sabase kam umr kii mukhyamantri raheen. 
 varsh 1992 main unki sarkaar ne balikaon kii raksha ke liye 'credal baby skim' shuru kii taaki anaath or besahaara bacchiyon ko khushhaal jivan mil sake. isi varsh rajya main aise police thane khole gaye jahaan keval mahilaayein hi tainaat hoti thim. 
 1996 main unki party chunaavon main haar gai or ve khud bhi chunaav haar gayi. is haar ke baad sarkaar virdohi janabhaavana or unke mantriyon ke khilaaf bhrashtachar ke kai maamle ujagar huye. pehali baar mukhyamantri rahete hue unpar kai gambhir aarope lage. unhone kabhi shaadi nahin kii lekin apane dattak putr 'vien sudhakaran' kii shaadi par pani kii tarah paise bahaae. yah vishay bhi in maamalon kaa ek hissaa rahaa. 
 bhrashtachar ke maamalon or court se sajaa hone ke baavjood ve apni party ko chunaavon main jitaane main safal raheen. haalanki gambhir aaropon ke kaaran unhen is dauraan kaaphi kathin daur se guzarana padaa, par 2001 main ve phir ek baar tamilndu kii mukhyamantri banane main safal huin. unhone gaiyr chune hue mukhyamantri ke taur par kursi sambhaal lee. dobaaraa satta main aane ke baad unhone lottery tikat par pabandi laga di. hadtaal par jane kii vajah se do lakh karmchaariyon ko ek saath naukari se nikaal diya, kisaanon kii muft bijli par roak laga di, rashan kii dukaanon main chaaval kii keemat badha di, 5000 rupee se zyada kamaane waalon ke rashan card khaarij kar die, bas kiraaya badha diya or mandiron main jaanwaron kii bali par roak laga di. isi bich bhrashtachar ke maamle main supreme court ne unki niyukti ko avaidh ghoshit kar diya or unhen apni kursi apane vishwast mantri o panniraselvam ko saunpny padi. jab unhen madras hoicourt se kuch aaropon se raahat mil gai to ve march 2002 main phir se mukhyamantri kii kursi sanbhaal lee. haalanki 2004 ke loksabhaa chunaav main buree tarah haarane ke baad unhone pashubali kii anumati de di or kisaanon kii muft bijli bhi behaal ho gai. 
 april 2011 main jab 11 dalon ke gathbandhan ne 14veen rajya vidhansabha main bahumat hasil kiya to ve teesri baar mukhyamantri baniin. unhone 16 may 2011 ko mukhyamantri pad kii shapath leen or mrityu paryant tak arthath 5 disambar 2016 tak mukhya mantri raheen. ve apni raajnneeti ke sharuaati doro main thode vivaado me rahi, lekin feer unho ne apane chaahako kaa bada samudaay bana liya. 
 brahman virodh ke rup main upji ediemke kaa netritv brahman netaa jayalalita dwaara kiya gaya or sarvamaanya netaa ke rup main log swayan aadar main jayalalita ko ammaa kah kar pukaarte the.
 jayalalita ko pehali baar madras vishvavidhyalay se 1991 main doctoret kii maanad oopaadhi mili or uske baad unhen kai baar maanad doctoret se sammanit kiya ja chukaa he. varsh 1997 main unke jivan par bani ek tamil film 'iruvar' ai thi jisamen jayalalita kii bhoomika aishwarya raay ne nibhaai thi.
 5 disambar 2016 ko chennai apollo aspataal ne press note jari kar bataaya ki raat 11:30 baje unka nidhan ho gaya. jayalalita 22 sitambar se apollo aspataal main bhartee thim, unhen dil kaa daura padane ke baad isiu main bhartee karaayaa gaya tha. dravid andolan jo hindu dharm ke kisi parampara or rasm main yaqiin nahin rakhata usase jude hone ke kaaran inhen dafnaaya gaya. dravid party kii neenv brahmanwad ke virodh ke liye padi thi.saamaanya hindu parampara ke kilaaf dravid movement se jude netaa apane naam ke saath jatisuchak oopaadhi kaa bhi istemaal nahin karte. phir bhi jayalalitaji ke jeevani or aasthaa ko dekhte hue ek bramhan pundit ne antim vidhi karke dafan kiya. inke raajnneetik guruemjiaar ko bhi unki maut ke baad dafanaaya gaya tha. unki qabr ke paas hi dravid andolan ke bade netaa or diemke ke sansthaapak annadurai kii bhi qabr he, dafanaaye jane kii vajah ko raajnneetik bhi bataaya gaya. jayalalita kii party ediemke unki raajnneetik viraasat ko sahejnaa chaahati he, jis tarah se mjiaar kii he. kathith taur par yah bhi kaha gaya ki is maamle main jo rasm apanaai gai he wo shri vaishnav parampara se taalluq rakhti he.
 chennai main jayalalita kaa flex board
 mukhyamantri jayalalita
 pradhanmantri modi kaa chennai hawaii adde par swaagat karti hui jayalalita
 
 2016    
