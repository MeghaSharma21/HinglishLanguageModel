 raghunatha krishna joshi kallingrapher, diziner, kavi evam shikshak the. ve devanagari ke mangal font ke janak the. unki vajah se aaj se hindi or marathi jaisi bhashaaon ko internet par ek alag pahchaan mili. ve vaidic sanskrit lipi ko manyata dene sambandhi ek prastaav lekar america gaye the or vahaan orport par hi unka nidhan ho gaya. unhone bharat kii sabhi lipiyon kaa adhyayan karke 'deshnagari' naamak lipi viksit kii.
 ve bhartiya lipiyon ke computarikaran hetu sundar font dizin karne vaale, typographer tathaa kallingrapher the. ve devanagari lipi hetu unicode maanakon ke nirdhaaran ke liye nirantar karyrat the. shri joshi ne anekanek fonts ke computarikaran kiye, jisamen linaks plateform main hindi kaa raghu, tathaa microsoft vindose kaa difolt hindi font mangal shaamil he. professor joshi bhartiya bhashaaon/lipiyon ke computarikaran ko purnatah phonetic, saral, sapaat or ekamukhi banane ke liye moulik shodhapurna saral praudyogiki ke maanakeekaran ke liye satat prayatnsheel the. 
 joshi ko bachapan se hi shabdon ke saath lagaav tha. kolhapur kii ek dukaan ke nampatt se unka aksharon ke saath naata juda. uske baad akshar or rakri kabhi bhi alag nahin hue.
 1954 main unhone mumbai ke jeje skool me pravesh liya. us samay jeje main typography naam kaa vishay hi nahin tha. abhyaas ke liye french or anya akshar rachanaaon kaa kiya jaataa tha. 1963 main ve jeje main atithi praadhyaapak ke rup me niyukt hue. unhone yahan aksharankan vishay prarambh kiya.
 aksharon ke is paagalpan kii vajah se hi rakri ne shilalekhon ke adhyayan kaa sankalp liya. shilalekhon ko khojna, unako padhane or samajhane ke liye ek ore puraatatv vaigyanikon ke saath rahane lage to duusari ore vyavsaayik kshetra main digine banaakar naam kamaaya.
 nerolak, yah he rangon kii company, uske liye bhi shwet or shyaam jamaane main rangon ke vigyaapan ko unhone aksharankan or kavita ke madhyam se lokapriy kiya. nerolak ko lokapriy banane main rakri bahut bada yogadan tha. kavita ke kshetra main bhi rakri ne bahut prayog kiye.
 hanger naamak kavita main pehali baar marathi main hanger se latake hue shabdon ke rup main kavita padhane ko mili. rakruji ne moort kavita ko nai jaan dene kaa praytn kiya. "shabd keval shabd, swaroop kyon nahin?" yah unke man kaa prashn tha jiske uttar ke liye hi marathi kavita ko nayaa swaroop mila. yahan tak hi rakri rukenge kaise?
 unhone hapening naamak kaarykram se kala sidhaa janamanas tak pahunchaane kaa prayaas kiya. jeje se hutatma chowk ke bich kahin bhi canvas failaakar aksharankan shuru kar dete the or aane jane waalon main kautuhal jagaakar unako aksharkul main shaamil kar lete the.
 yah hapening keval mouj nahin tha. unka maananaa tha ki prayek vyakti main kala chuphi hoti he or usko saamne laane ke liye use bas ek mauka diya janaa chahie.
 isiilie sabhi lipiyon kaa adhyayan karke unhone 'deshnagari' naamak lipi viksit kii. jab ve ulka main the, tab unhone aksharankan ke liye scolership shuru kii. 
 professor raa.kri, joshi ji kaa 5 farvari ko saan francisco, america main dil kaa daura padane se nidhan ho gaya. pro joshi ji vaidic sanskrit swar-chihnon ke unicode maanakeekaran ke sambandh main unicode concortium kii ek baithak main vishesh upasthaapan pesh karne ke liye saan-francisco gaye hue the. pro joshi si-dack mumbai main visiting dizin specialist ke rup main karyrat the. 
