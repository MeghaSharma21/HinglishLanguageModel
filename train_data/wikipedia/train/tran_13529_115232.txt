 nirdeshaank: 34°33′20″N 36°29′53″E / 34.555487°N 36.498028°E / 34.555487; 36.498028
 kadesh kaa yuddh rameces dwitiya ke netritv main misr samrajya or muvatalli dwitiya ke netritv main hittite samrajya ke bich kadesh naam ke nagar main hua tha. yah yuddh 1274 isapurv main hua tha or yah itihaas kaa pehla yuddh he jiskaa likhit pramaan he saath hi yuddh main ranneeti kaa bhi ullekh he. yah itihaas kaa esa yuddh he jisame kai rathon kaa upyog hua tha, lagbhag 5000 se 6000 rath. yah yuddh donon deshon ke bich shanti samjhaute ke saath khatm hua.
 pracheen misr main kai varshen tak videshi hiksos logon ne raaj kiya par dhire dhire misr ke mul raajaaon kii shakti badi or unhone hyxos ke raaj ko hataa diya or samrajyavad kii niti apanaakar apane padausi rajyon ko jeetna shuru kar diya.
 misr ke 18 wein vansh ke raajaaon ne sabase pehle is niti ko apanaaya or sabase pehla misr samrajya khadaa kiya, 18 wein vansh ke raja thutamos tritiy apni digvijiya ke kaaran kaaphi prasiddh hue. par baad main 18 wein vansh ke raja akhenaten ke kaal main misr samrajya dagamagane laga or usne apane kai praant kho die, akhenaten ne pracheen misr ke paaramparik dharm ko tyaag kar aten naam ke ishwar kii puja karne laga or ise rashtriya dharm ghoshit kar diya tha jis kaaran misr main araajaktaa fail gai thi. akhenaten ke baad uske putr tuthankhamun ne or uske uttaradhikariyon ne misr ke khoye hue gaurav ko waapas laane kaa kaaphi prayaas kiya par ve naakaam rahe.
 horemheb jo 18 wein vansh kaa aakhri raja tha uski koi santan nahin thi isiilie usne apane amaatya rameces pratham ko apana uttaradhikari banaaya or rameces pratham ne 19 wein vansh kii niv rakhi.rameces pratham or uske putr seti pratham ne bhi 18 wein vansh kii tarah samrajyavad kii niti apanaai or misr ke khoye gaurav ko laane kaa prayaas kiya. karnak mandir ke lekhon ke anusaar seti pratham ne kannan or syria par vijay pai thi.vahi misr ke uttar main iraq se lekar turk tak failaa hittite samrajya bhi samrajya vistaar kar rahaa tha. syria tab 18 wein vansh ke adheen tha par wo hittite samrajya ke adheen chalaa gaya tha. misr samrajya ke khoye hue praant ko jitne ke liye rameces ne kadesh par hamalaa kiya jo ki syria kaa ek nagar tha. rameces ke pita seti pratham ne apane kaal main kadesh par vijay pai thi, par seti pratham ke shashan kaal ke antim samay main kadesh dubaara hittite samrajya ke adheen ho gaya. yah bhi yuddh kaa kaaran tha.
 rameces ne apane shashan kaal ke 5wein varsh main dakshin se kadeshpar hamalaa kiya. vahiin hittite raja muvatalli ne apane padausi rajya ke saath milakar misr kii sena ke viruddh ek sangh bana liya tha.muvatalli ne apni sena kadesh main jamaa kar lee or apane guptchar rameces ke paas bheje, un guptcharon ne rameces ko jhooth kaha kii ve kadeshse dur he.
 san 1274 isapurv main rameces apni sena ke saath apni rajdhani pi rameces se kadesh kii taraf bada, uski sena amun, raa, set or pitaah naam kii chaar tukadio main vibhajit thi, ek or choti tukdi thi naarin naam kii jiskaa adhik ullekh nahin he. misr vaasiyon ke alaava rameces kii sena main kaanan, syria, nubia aadi deshon ke log bhi the. rameces kai ratho kaa nirmaan karaayaa, itnaa kii itihaaskaar sirf andaaza laga sakate hai.
 muvatalli kii sena ke bare main rameces likhvata he ki muvatalli apane 19 padosi rajyon kii sena bulawaai thi rameces ke viruddh.
 rameces apane lekh main likhvata he ki vah apni sena ke saath kadesh kii taraf bada, rameces amun tukdi main tha. vah sabase pehle kadesh kii pahadiyon par pahocha, phir orontes nadi paar kar vah kadesh nagar pahocha. amun tukdi rameces ke peeche thi, raa tukdi paas hi ke kazbe main thi, pitaah tukdi dakshin ke ek kazbe main thi or set tukdi sadak raste aa rahi thi.
 jab rameces kadesh se 11 kilometre dur tha tab use kuch banjaare mili jo asal main muvatalli ke guptchar the, unhone rameces ko jhooth bataaya kii muvatalli firo se dar gaya he or hathi sena yahan aane se dar rahi he, hathi sena aleppo kii bhoomi main he jo yahan se 200 kilometre dur he. par baad main jab un banjaaron kii pitayee kii gayi to unhone sach kabuula or bataaya kii muvatalli kii sena paas hi main he.
 puri hathi sena ne ek saath misr kii sena par hamalaa bol diya. rameces ne apni sena ko tukadio main baat diya tha or ve ek dusre se kaaphi dur thi, hathi sena ne sabase pehle raa tukdi par hamalaa kiya or use laghbhag nasht kar diya, bache hue yoddha kisi kadar amun tukdi tak pahoche. rameces ne pitaah or set tukdi ko sandesh bheja par tab tak hathi sena amun tukdi tak pahoch chuki thi. hathi ratho ne amun tukdi kii suraksha diwaar tod daali or unhen maarna shuru kar diya. rameces apane lekh main likhvata he ki use hathi sena ne gher liya tha, uske paas koi angrakshak yaa koi yoddha na tha. phir rameces ne morcha sambhala or kai sesainik ko maar giraaya, phir kai amun or raa tukdi ke bache hue yoddha apane raja ko bachaane aa gaye. hathi sena ke kai yoddha misr ke shiviron ko lutane ke liye chale gaye, or jo bache the unase rameces or bache hue misr ke yoddha lard rahe the. rath or dhanush ke sahare misr sainik ne kaaphi hathi sesainik ko haraa diya. rameces ko acha avasar mila or usne bephikr hathi sena par hamalaa kar diya jo lutpaat kar rahi thi, rameces ne hathi sainik ko orontes nadi ke paar khaded diya.
 hathi sena ke khadede jane ke baad bhi muvatalli ne dubaara ek badi sena bheji, us sena main kai rath, paidal sainik the jo nagar kii diwaar ke bheetar the. hathi sena dubaara misr ke shivi tak pahochi par achaanak se naarin tukdi ne hamalaa bol diya, hathi sena chakit ho gai thi. tab tak rameces ne apni puri sena jamaa kar lee or hathi sena par hamalaa bol diya.
 ab hathi sena ghir chuki thi or lagbhag tabah ho chuki thi, bache hue hathi sainik kadesh tak kisi tarah pahoch gaye. agle din dubaara yuddh shuru hua, rameces likhvata he ki muvatalli ne use yudhviram sandhi ke liye bulawaaya tha, par hittite lekh main iskaa koi ullekh nahin miltaa. misr sainik kadesh kii deevaaron ko giraane main naakaam rahe or muvatalli bhi misr sainiko ko khadedane main naakaam rahaa jabaki lag rahaa tha kii jeet uske paksh main he. donon pakshon ko kaaphi haani hui or aakhir yuddh bina kisi nattejey ke khatm ho gaya.
 abu simbal mandir
