 panchang aisi talika ko kehete hai jo vibhinn samayon yaa tithiyon par akaash main khagoleey vastuon kii dasha yaa sthiti kaa byora de. khagolashastra or jyotishi main vibhinn panchangon kaa prayog hota he. itihaas main kai samskritiyon ne panchang banaai hai kyonki suraj, chandramaa, taron, nakshatron or taramandalon kii dashaon kaa unke dharmik, saanskrithik or aarthik jivan main gaharaa mahatv hota tha. saptahon, maheenon or varshon kaa kram bhi inhi panchangon par aadhaarit hota tha. udhaaharan ke liye raksha bandhan kaa tyohaar shravan ke maheene main poornima par manaaya jaataa tha.
