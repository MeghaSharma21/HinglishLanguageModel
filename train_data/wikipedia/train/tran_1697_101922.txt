 rangamanch vah sthaan he jahaan nrity, naatak, khel aadi hon. rangamanch shabd rang or manch do shabdon ke milane se bana he. rang isliye prayukt hua he ki drishy ko aakarshak banane ke liye deevaaron, chhaton or pardon par vividh prakaar kii chitrakaari kii jaati he or abhinaytaon kii veshbhusha tathaa sajja main bhi vividh rangon kaa prayog hota he or manch isliye prayukt hua he ki darshakon kii suvidha ke liye rangamanch kaa tal farsh se kuch unchaa rahata he. darshakon ke baithne ke sthaan ko prekshagaar or rangamanch sahit samooche bhawan ko prekshagrih, rangashaala, yaa naatyashaala kehete hai. pashchimi deshon main ise theatre yaa opera naam diya jaataa he.
 aisa samajha jaataa he ki natyakala kaa vikaas sarvapratham bharat main hi hua. rugveda ke katipay sutron main yama or yami, pururava or urvashi aadi ke kuch samvaad hai. in sanvaadon main log naatak ke vikaas kaa chihn pate hai. anumaan kiya jaataa he ki inhen sanvaadon se prerana grahan kar laagon ne naatak kii rachana kii or natyakala kaa vikaas hua. yathasamay bharatmuni ne use shastreey rup diya. bharat muni ne apane naatyashaastra main naatakon ke vikaas kii prakriya ko is prakaar vyakt kiya he: 
 naatakon kaa vikaas chaahe jis prakaar hua ho, sanskrit sahitya main natya granth or tatsambandhi anek shastreey granth likhe gaye or sahitya main naatak likhane kii paripati sanskrit aadi se hoti hui hindi ko bhi praapt hui. sanskrit naatak utkrisht koti ke hai or ve adhiktar abhinay karne ke uddeshy se likhe jate the. abhinit bhi hote the, balki natyakala pracheen bharatiyon ke jivan kaa abhinn ang thi, aisa sanskrit tathaa pali granthon ke anveshan se gyaat hota he. kautilya ke arthshaastra se to aisa gyaat hota he ki naagarik jivan ke is ang par rajya ko niyantran karne kii aavashyaktaa pad gai thi. usamen natyagrih kaa ek pracheen varnan praapt hota he. agnipurana, shilparatna, kavyamimasaa tathaa sangeetamartand main bhi rajprasad ke natyamandapon ke vivaran praapt hote hai. isi prakaar mahabharat main rangashaala kaa ullekh he or harivansh puraana tathaa ramayana main naatak khele jane kaa varnan he.
 itnaa sab hote hue bhi yah nishchit rup se pataa nahin lagata ki ve naatak kis prakaar ke natyamandapon main khele jate the tathaa un mandapon ke kya rup the. abhi tak kii khoj ke falswaroop sitawanga gupha ko chhodkar koi aisa grih nahin mila jise sadhikaar natyamandap kaha ja sake.
 paashchaatya vidwaanon kii bhi dharna he ki dharmik krityon se hi naatakon kaa pradurbhaav hua. isse rangasthali ke praarambhik swaroop kii kalpana kii ja sakati he ki vah vrittakar rahi hogi. dhire-dhire jab darshneeyata kii ore adhik dhyaan diya gaya hoga, tab yah anubhav kiya gaya hoga ki is vrittakar rangasthali main keval aage ke kuch darshak kii drishy kaa puraa anand uthaa sakate hai, peeche baithanevaalon ko sir uthaane kii aavashyaktaa hoti he. is drushti se katoranuma sthaan rangasthali ke liye adhik upyukt samajha jane laga hoga. dharmik krityon or nrity aadi ke liye yah uttam prabandh tha. dhire-dhire jab naatakon kaa rup adhik viksit hua, tab yah anubhav hua hoga ki kathakaar or abhinaytaon ke saamne kii ore baithanevaalon ko hi dekhne or sunne kii acchhee suvidha hoti he. iske liye parvatiy sthanon main ghati bahut upyukt prathit hui hogi, jisamen dhaal par baithe darshak neeche abhinaytaon ko bhalee bhanti dekh sun sakate the or unke peeche failaa hua vistrut bhukhand sahaj sundar chitrit prakritik prishthbhumi prastut karata tha. shaayad isi kaa anukaran aparvatiy prishthbhumi prastut karata tha. shaayad isi kaa anukaran aparvatiy sthanon main kritrim rangashalas banaakar kiya gaya, jinamein vrittakar diwaar ke andar seedhinuma sthaan darshakon ke baithne ke liye hota tha, jo bheetar bane unche chabutare ko teen ore se ghere rahata tha. chauthi ore sidhi diwaar hoti thi, jisamen sundar chitrakaari hoti thi. iske peeche nepathy hota tha. jahaan abhinaytaon ke uthne baithne or unki rupasajja kaa prabandh rahata tha. uparyukt chirpratishthit rangashaala ke pracheen roopon main dhire-dhire sudhaar hota gaya. kalantar main prekshasthaan teen ore ke bajaay keval ek ore, saamne hi saamne rah gaya. sara vinyas gol se badalakar chaukor ho gaya or naatyashaala kaa aadha, yaa isse bhi adhik sthaan gherne laga.
 dekhen : 
 yunaan or rome kii pracheen sabhyataa main ham chauthi shatee i. purv main rangamanch hone kii kalpana kar sakate hai. itihaas prasiddh dionisan kaa theatre athens main aaj bhi us kaal kii yaad dilaataa he. ek anya theatre epidaras main he, jiskaa nritymanch gol he. 364 i. purv romavaale itruscan abhinaytaon kii ek mandali apane nagar main laae or unke liye 'sarkas mexius' main pehla roman rangamanch taiyaar kiya. isse kalpana kii jaati he ki itruriyanwaalon se hi natyakala or falat: rangamanch kaa praarambhik rup rome main aayaa. seizar augustus ne rome ko bahut unnat kiya. panpei kaa shandaar theatre tathaa ek anya theatre usee ke banawaye bataae jate hai.
 pramukh charan:
 1. romiya paramparawaala visenja rangamanch, jisamen baad ke diwaar ke peeche vithikaaye jod di gai thim;
 2. savioneta main scamozi ne in vithikaaon ko mukhya rangamanch se mila diya ; 
 3. imigo jones ne baad main inhen rangamanch hi bana diya tathaa 
 4. aage chalakar, parama theatre main, rangamanch peeche ho gaya or prishthbhumi kii chitrit diwaar aage aa gai.
 lagbhag duusari shatee isvi main rangamanch kaamdev kaa sthaan mana jane laga. isiyat ke janm lete hi padariyon ne natyakala ko hi hey maan liya. girjaghar ne theatre kaa aisa galaa ghotaa ki vah aath shatabdiyon tak na punap sakaa. kuch utsaahi padariyon ne to yahan tak fatwa diya ki roman samrajya ke patan kaa kaaran theatre hi he. roman rangamanch kaa antim sandarbh 533 i. kaa miltaa he. kintu dharm jansamanya kii anand manaane kii bhaavana ko na dabaa sakaa or lokanrity tathaa lokanaty, chhipe chhipe hi sahi, panpate rahe. jab isaayiyon ne itar jatiyon par aadhipaty kar liya, to ek madhyam maarg apnaanaa padaa. reeti rivaajon main phir se is kala kaa pravesh hua. bahut dinon tak girjaghar hi naatyashaala kaa kaam detaa rahaa or vedi hi rangamanch bani. 10 veen se 13 veen shatabdi tak bible kii kathaayen hi pramukhat: abhinay kaa aadhaar baniin, phir dhire-dhire anya kathaayen bhi ain, kintu ye naatak swatantra hi rahe. chir pratishthit rangamanch, jo europe bhar main jagah jagah toote phute pade the, phir na apanaae gaye.
 italvi punarjagran ke saath vartmaan rangamanch kaa janm hua, kintu us samay jahaan saare europe main anya sabhi kalaon kaa punarudwar hua, rangamanch kaa pun: apana shishav dekhnaa padaa. 14 veen shatabdi main phir se natyakala kaa janm hua or lagbhag 16 veen shatabdi main use praudhata praapt hui. shahi mehalon kii atyant saji dhaji nrityshalaays naatakeey rangamanch main parinat ho gayi. baad main udyanon main bhi rangashalas baniin, jinamein anek deevaaron ke sthaan par vrikshavali yaa jhadbandi hi hua karti thi.
 rangamanch kaa vikaas visenja or parama main bani hui rangashaalaon se spasht parilakshith hota he. visenja kii olympian academy main ek sundar rangashaala san 1580-85 main bani, jisapar chat bhi thi. isamen peeche kii ore vithikaaon jaise anek kaksh badaye gaye. san 1588 main savioneta main scamozi ne in kakshon ko mukhya rangamanch se mila diya or dhire-dhire baad main ve bhi rangamanch hi ho gaye. aage chalakar san 1618-19 main parama theatre main samoochaa rangamanch hi peeche kar diya gaya or prishthbhumi kii chitrit diwaar aage aa gai, jisapar bich main bane ek bade dwaar se hi naatak dekha ja saktaa he. is dwaar par pardaa lagaaya jane laga. pardaa uthne par drishy kisi frem main jadi tasviir jaisaa dikhaai padataa he. rangamanch main bhi drishyon ke anukool prabhaav utpann karne ke liye anek parden lagaae jane lage. milan kaa 'laa skla' opera house 18 veen - 19 veen shatee main rangamanch ke vikaas kaa adarsh mana jaataa he. isamen pakhwaiyaan lagane ke liye bagalon main sthaan bane hai.
 punarjagran saare europe main failata hua elizbeth kaal main england pahunchaa. san 1574 tak vahaan ek bhi theatre na tha. lagbhag 50 varsh main hi vahaan rangamanch sthapit hokar charam vikaas ko praapt hua. is kala kii pragati kii jyoti italy se france, spain or vahaan se england pahaunchi. rani elizeveth ko ardbar or tadak bhadak se prem tha. isse rangamanch ko bhi protsaahan mila. 1590 se 1620 i. tak shakespeare kaa bolbalaa rahaa. rangamanch vishisht varg kaa hi nahin, jansamanya ke manoranjan kaa saadhan bana. kintu protestat sampradaay dwaara iskaa virodh bhi hua or falswaroop 1642 i. main natya kala par roak lag gai. dhire-dhire darbariyon or janata kaa aagrah prabal hua or roak hataani padi. marlo, shakespeare tathaa johnson aadi ke vishvavishrut naatak pun: prakaash main aae. globe theatre elizbeth kaaleen rangamanch kaa pratinidhi he. isamen puraani dharmashalaon kaa swaroop parilakshith hota he, jahaan pehle naatak khele jate the. praangan ke bich main rangamanch hota tha or chaaron ore tathaa chazzon main darshakon ke baithne kaa sthaan rahata tha.
 jab saare europe ke rangamanch loktantr kii ore agrasar ho rahe the, sanyukt rajya, america, main apni hi kism ke jivan kaa swatantra vikaas ho rahaa tha. charlston, philadelphia, neuyork or boston ke rangamanchon par landan kaa prabhaav bilkul nahin padaa. phir bhi amareeki rangamanchon main koi ullekhneey visheshta nahin thim. unke saamaanya rangamanch ghumantu companiyon ke se hi hote the. kintu 18 veen shatee ke ant tak anek utkrisht kaati ke bhiator ban gaye, jinamein philadelphia kaa chestnut street theatre or neuyork kaa park theatre ullekhneey hai. inamen sundar prekshagrih bane or kuch europea prabhaav bhi aa gaya. tadnantar 20-25 varsh main hi amarki rangamanch europea rangamanch ke samakaksh, balki usase bhi utkrisht ho gaya.
 aadhunik rangamanch kaa vaastavik vikaas 19veen shatee ke uttarardh se aarambh hua or vinyas tathaa aakalpan main prati varsh nae nae sudhaar hote rahe hai; yahan tak ki 10 varsh pehle ke theatre puraane pad jate rahe or 20 varsh pehle ke aviksit or aprachlit samajhe jane lage. nirmaan kii drushti se lohe ke dhaanchonvaali rachana, vigyaan kii pragati, vidyut prakaash kii sambhaavnaayen or nirmaan sambandhi niyamon kaa anivaary paalan hi mukhyat: is pragati ke mul kaaran hai. saamaajik or aarthik dasha main parivartan hone se bhi kuch sudhaar hua he. abhi kuch hi varsh pehle ke theatre, jinamein anivaaryat: khambhe, chajje or ddeerghaayen hua karti thim, ab pracheen maane jate hai.
 aadhunik rangashaala main ek tal farsh se neeche hota he, jise vaaditr kaksh kehete hai. upar ek dhaalu balakani hoti he. kabhi kabhi is balakani or farsh ke bich main ek choti balakani or hoti he. prekshagrih main baithe prayek darshak ko rangamanch tak sidhe dekhne kii suvidha honi chahie, isliye usamen upyukt dhaal kaa vishesh dhyaan rakhaa jaataa he. dhwani upachaar bhi ucch str kaa hona chahie. samay kii kami ke kaaran aajkal naatak bahudhaa adhik lambey nahin hote or ek duusare ke baad kram se anek khel hote hai. isliye darshakon ke aane jane ke liye seedhiyaan, galiyare, tiktaghar aadi suvidhajanak sthanon par hone chahie, jisase avyavashtha na faile.
 1890 i. tak rangamanch se chitrakaari ko dur karne kii koi kalpana bhi na kar saktaa tha, kintu aadhunik rangamanchon main rang, kapadon, pardon or prakaash tak hi simit rah gaya he. rangamanch kii rangachhuhi or sajja purnataya lupt ho gai he. saadagi or gambhirtha ne uskaa sthaan le liya he, taaki darshakon kaa dhyaan bant na jaae. vidyut prakaash ke niyantran dwaara rangamanch main vah prabhaav utpann kiya jaataa he jo kabhi chitrit pardon dwaara kiya jaataa tha. prakaash se hi vividh drishyon kaa, unki duuri or nikatataa kaa or unke prakat or lupt hone kaa abhas karaayaa jaataa he.
 vibhinn drishyon ke parivartan main abhinaytaon ke aane jane main jo samay lagata he, usamen darshakon kaa dhyaan aakarshith rakhane ke liye kuch avkaash geet aadi karaane kii aavashyaktaa hoti thi, jinka khel se praaia: koi sambandh na hota tha. ab paribhrami rangamanch banane lage hai, jinamein ek drishy samaapt hote hi, rangamanch gum jaataa he or doosraa drishy jo usamen anyatra pehle se hi sajaa taiyaar rahati he, samane aa jaataa he. isamen kuch kshan hi lagate hai.
 chitrapat ke aa jane se rangamanch kaa sthaan bahut sankeern ho gaya he. vishaal prekshagrihon main, keval ek chota sa rangamanch jisapar kabhi-kabhi aavashyaktaa padane par chote mate nrity, yaa ekanki aadi khele ja saken, bana dena paryaapt samajha jaataa he. prishthbhumi par rajatapat rahata he : aavashyaktaanusaar ek do parde bhi lagaae ja sakate hai. vaaditr ke liye rangamanch ke saamne ek gadhe main thodaa sa sthaan rahata he. darshakon ke liye adhik sthaan hone ke kaaran upyukt sanvathan, dhvaniniyantran, evam anya vyavasthaaon kii ore adhik dhyaan diya jaataa he. ab to paanch chah hajaar darshakon ke liye sthanvaale, badi sukhprad kursiyon se yukt prekshagrih sabhi bade nagaron main banate hai.
 cinema kaa aakarshan adhik hone par bhi, naatakon ke liye upyukt rangamanch banane kaa paashchaatya deshon main kaaphi prayaas ho rahaa he. manoranjan kii drushti se kam, shiksha kii drushti se inaki upyogita adhik samajhi gai he. shaikshanik rangamanch main america sansar main agrani he. amareeki shaikshanik rangamanch kii shakhaayen bahut se vishvavidhyalayon main khuli hai.
 bharat main bhi cinema kaa prachaar din din bad rahaa he. kintu yahan dehaat adhik hone ke kaaran rangamanch ke liye ab bhi paryaapt kshetra he or protsaahan milane par yah saamaajik jivan kaa mahatvapurn ang bana rahegaa. is drushti se rangamanch ke pati kendriya sarkaar or rajya sarkaron kii anubhuti badhati rahi he or ve sakriy sahaayta bhi detii hai.
