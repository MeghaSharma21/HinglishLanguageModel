  bharat praveshdwar
 kisi bhi desh kii videsh niti itihaas se gaharaa sambandh rakhti he. bharat kii videsh niti bhi itihaas or swatantrata aandolan se sambandh rakhti he. aitihaasik viraasat ke rup main bharat kii videsh niti aaj un anek tathyon ko samete hue he jo kabhi bhartiya swatantrata aandolan se upje the. shantipurna sashastitv va vishvashaanti kaa vichaar hajaaron varsh puraane us chintan kaa parinaam he jise mahatma buddha va mahatma gandhi jaise vichaarkon ne prastut kiya tha. isi tarah bharat kii videsh niti main upniveshwaad, samrajyavad va rangabhed kii niti kaa virodh mahaan rashtriya aandolan kii upaj he.
 bharat ke adhiktar deshon ke saath aupchaarik rajanyik sambandh hai. jansankhya kii drushti se yah duniya kaa doosraa sabase bada desh he. bharat duniya kaa sabase bada loktantratmak vyavastha vaala desh bhi he or isaki arthvyavastha vishwa kii badhati arthvyavasthaaon main se ek he.
 pracheen kaal main bhi bharat ke samast vishwa se vyapaarik, saanskrithik va dharmik sambandh rahe hai. samay ke saath saath bharat ke kai bhaagon main kai alag alag raja rahe, bharat kaa swaroop bhi badalata rahaa kintu vaishvik taur par bharat ke sambandh sadaa bane rahe. samrik sambandhon kii baat kii jaae to bharat kii visheshta yahi he ki vah kabhi bhi aakraamak nahin rahaa.
 1947 main apni swatantraaa ke baad se, bharat ne adhikansh deshon ke saath sauhardpurn sambandh banaae rakhaa he. vaishvik manchon par bharat sadaa sakriy rahaa he. 1990 ke baad aarthik taur par bhi bharat ne vishwa ko prabhavit kiya he. samrik taur par bharat ne apni shakti ko banaae rakhaa he or vishwa shaanti main yathasambhav yogadan karata rahaa he. pakistan va china ke saath bharat ke sambandh kuch tanaavpurn avashya hai kintu rus ke saath samrik sambandhon ke alaava, bharat kaa isroyal or france ke saath vistrut raksha sambandh he.
 bharat kii videsh niti ke nirmaan kii avasthaa ko nimna prakaar se samajha ja saktaa haih-
 yadhyapi swatantrata se pehle bharat kii videsh niti kaa vikaas bharat main east india company ke shasankaal main hi hua, lekin isse pehle bhi bhartiya chintan main shantipurna sashastitv, ahimsa jaise siddhanton ke saath-saath kautilya ke chintan main kootnithik upayon kaa bhi varnan miltaa he. kuch vidwaan to aaj bhi yah maanate hai ki videsh niti ke kuch upkaran va saadhy kautilya kii hi dein he.
 bharat main east india company ke shasankaal main angarejon ne bharat kii videsh niti kaa nirdhaaran apane vyapaarik hiton kii suraksha va uski vruddhi ko dhyaan main rakhkar kiya tha. angrejon ne china, afghanistan tathaa tibet ko bafar state mana. unhonen china main bhi vishesh ruchi lee or bharat-china seemaa kaa nirdhaaran kiya. angrejon ne nefa ko bhartiya seemaa main hi rakhaa or bhutan va sikkim bharat kii videsh niti ke nirmaan kii avasthaa va aitihaasik vikaas ko vishesh mahatv diya. unhone apane vyapaarik sharton ke liye is kshetra main suraksha kaa uttardaayitv swayan sambhala.
 bharat kii videsh niti ke aadhanik siddhanton kaa nirmaan bhartiya rashtriya aandolan ke dauraan 1885 main bhartiya rashtriya congress kii sthapana hone ke baad hi hua. 1885 se hi congress ne angrejon kii damankaaree niti kaa virodh karnaa shuru kar diya or kuch aise buniyadi siddhanton kii neenv daali jo aaj bhi bharat kii videsh niti kaa aadhaar hai.
 1885 main paarit ek prastaav dwaara congress ne uttari burma ko apane kshetra main mila lene ke liye britain kii ninda kii. isi tarah 1892 main ek anya prastaav dwaara bharat ne apane aapako angrejon kii samrajyavaadee nitiyon se swayan ko swatantra bataaya. isi dauraan congress ne bharat ko burma, afghanistan, iran, tibet aadi nikatavarti rajyon ke viruddh sainik kaarywahi hetu prayog kiye jane par asantosh jataayaa gaya. yah bharat kii asanlagnta kii niti kii hi prishshmabhumi thi. pratham vishwayuddh tak congress kaa angrejon ke prati drushshtikon-asanlagnta kii niti kaa paalan arthath british nitiyon se swayan ko dur rakhana hi rahaa. is dauraan congress ne angrejon kii samrajyavaadee vaupaniveshvaadi tathaa dakshin africa main laai ja rahi rangabhed kii niti kaa virodh kiya jo aage chalakar aadhunik bharat kii videsh niti kaa mahatvapurn uddeshy va siddhanth bani.
 pratham vishwayuddh ke baad 1921 main congress ne ghoshnaa kii ki british sarkaar kii nitiyaan bharat kii nitiyaan nahin hai or na hi ve kisi tarah bharat kii pratinidhi ho sakati. congress ne yah bhi ghoshnaa kii ki bharat ko apane padosi deshon se koi khatra va asuraksha kii bhaavana nahin he. isi kaaran 1939 main dwitiya vishwayuddh main congress ne angreji hiton ke liye shaamil hone se manaa kar diya tha. 1920 main chalaae gaye khilaafat aandolan main bhi bharat ne musalamaanon kaa saath diya jo aaj bhi bharat kii arab samarthak videsh niti kaa dyotak he. bharat ne hameshaa hi arab-israel sankat main arabon kaa hi paksh liya he. isi dauraan congress ne upniveshwaad va samrajyavad virdohi sammelnon main bharat kaa pratinidhitiv kiya or upniveshwaad ke shikaar deshon ke saath milakar angrejon kii nitiyon kii ninda kii.
 1950 ke dashak main, bharat ne purajor rup se africa or asia main europea upniveshon kii swatantraaa kaa samarthan kiya or gut nirpeksh andolan main ek agrani kii bhoomika nibhaai.
 haal ke varshon main, bharat ne kshetreey sahyog or vishwa vyapaar sanghathan ke liye ek dakshin asian association main prabhaavshaalee bhoomika nibhaai he. bharat ne vibhinn bahupaksheeya manchon, sabase khaskar purvi asia ke shikhar baithak or ji-8 5 main ek sakriy bhagidaari nibhaai he. aarthik kshetra main bharat kaa dakshin america, asia, or africa ke vikasshil deshon ke saath ghanishtha sambandh he.
 bharat ne brazil, rus, china or dakshin africa ke saath milakar bricks samooh kii sthapana kii he. yah viksit deshon ke samooh G-8, G-20 ke vishwa par prabhaav ko santulit karne kaa prayaas he. bricks ke sabhi sadsy vikasshil yaa nav audyogikrut desh hai jinaki arthvyavastha teji se bad rahi he. ye raashtra kshetreey or vaishvik maamalon par mahatvapurn prabhaav daalate hai. varsh 2013 tak, paanchon bricks raashtra duniya ke lagbhag 3 arab logon kaa pratinidhitiv karte hai or ek anumaan ke anusaar ye raashtra sanyukt videshi mudra bhandar main 4 kharab america dollar kaa yogadan karte hai. in rashtron kaa sanyukt sakal gharelu utpaada 15 kharab america dollar kaa he.
 bharat ne 100,000 sainya or police karmiyon ko chaar mahadwipon bhar main sanyukt raashtra ke pantis shanti abhiyaanon main seva pradaan kii he.
 janvari 2014 tak bharat 37 deshon ke saath aparaadhiyon ke pratyarpan kii sandhi kar chukaa he, jinaki suchi is prakaar he -
 2014 main bharat ke nae pradhanmantri narendra modi ne apane shapath grahan samaaroh main sabhi saarc deshon ke rashtradhyakshon ko aamantrit karke padosiyon ke saath bharat ke rishton main nai jaan phunk di. is ghatana ko vrahat "pramukh rajanyik ghatana" ke rup main bhi dekha gaya.
 bharat ke padosi pakistan ke saath ek tanaav bharaa sambandh he or donon deshon ke bich chaar baar yuddh hua he, 1947, 1965, 1971 or 1999main. kashmir vivaad in yudhon kaa pramukh kaaran tha.
 bharat-nepal sambandhbharat or nepal achche padosi he. bharat or nepal ke saath roti boti kaa rishta he. is baat kaa udhaaharan abhi haal main hi miltaa he jab nepal main baari bhucamp aayaa tha tab sarvapratham bharat ne vahaan par rahaat va bachaav kaary shuru kiya tha balkee nepal ko phir se basaane ke liye bharat ne kai yojana chalaa rahaa he.
 bhutan bharat kaa sabase vishwasaneey va shantirakshak padosi desh he. bhutan ke raksha kaa prabhaar bharat par he. bhutan kii videsh niti bharat tay karata he. bhartiya fouj me bhutan or nepal ke log bhi shaamil hote he. 
 1980 ke dashak main bharat do padosi deshon ke nimantran par, sena ke dwaara sankshipt sainya hastkshep kiya, ek srilanka main or dusraa maldive main. maldive ko bharat kaa dakshin kaa prahari kaha jaataa he. 
 china ke saath 1962 ke bharat - china yuddh or pakistan ke saath 1965 ke yuddh ke baad bharat or soviet sangh ke saath sainya sambandhon me kaaphi badotari hui. 1960 ke dashak ke ant main, soviet sangh bharat kaa sabase bada hathiyaar aapurtikarta ke rup main ubhari thi.
 admiral gorshkovsukhoibrahmos
 aaj vaishvik
 === raajnneetik evam kootnithik sambandh ===bharat or afika main
 sitambar 2014 main australia ke tatkaaleen pradhanmantri shri tony abot bharat kii yatra par aae. bharat ke navnirvaachit pradhanmantri narendra modi kii sarkaar main kisi bhi videshi rashtradhyaksh kii yah pratham rajkeey yatra thi. is yatra main donon deshon ke bich asainya nabhikeey urja sahyog samjhauta hua jiske tahat australia bharat ko uranium niryaat karegaa. is dauraan ek mahatvapurn vyaktavy main unhone kaha ki narendra modi ko 2002 ke dangon ke liye gujarat ke mukhyamantri ke taur par jimmedaar nahin tehraana chahie.
 bharat or japan ke sambandh hameshaa se kaafii majboot or sthir rahe hai. japan kii samskruti par bharat main janme buddha dharm kaa spasht prabhaav dekha ja saktaa he. bharat ke swatantraaa sangharsh ke dauraan bhi japan kii shahi sena ne subhash chandra bose kii aaazaad hind fouj ko sahaayta pradaan kii thi. bharat kii swatantraaa ke baad se bhi ab tak donon deshon ke bich madhur sambandh rahe hai. japan kii kai companiyaan jaise ki soni, toyota or honda ne apni utpaadan ikaiyaan bharat main sthapit kii hai or bharat kii aarthik vikaas main yogadan diya he. is kram main sabase abhootpurv yogadan he vahaan kii motor vaahan nirmaataa company suzuki kaa jo bharat kii company maaruti sujuki ke saath milkaar utpaadan karti he or bharat kii sabase badi motor car nirmaataa company he. honda kuch hi dinon pehle tak hero honda ke rup main hero company ke partner ke rup main kaary karti rahi he jo tab duniya kii sabase badi motorcycle vikreta company thi.
 japani pradhanmantri shinzo abe ke arq of freedom siddhant ke anusaar yah japan ke hit main he ki vah bharat ke saath madhur sambandh rakhe khaastaur se uske china ke saath tanaav purna rishton ke pariprekshya main dekha jaay to. iske liye japan ne bharat main avasanrachana vikaas ke kai project kaa vittiyan kiya he or inamen takneekee sahaayta uplabdh karaayi he. inamen sabase mahatvapurn rup se ullekhneey he dilli metro rail kaa nirmaan.
 bharat kii ore se bhi china ke saath rishton or vaishvik pariprekshya main japan ko kaafii mahatv diya gaya he. manmohan singh kii sarkaar kii purv kii ore dekho niti ne bharat ko japan ke saath madhur or pehle se behatar sambandh banane kii ore prerit kiya he. disambar 2006 main bhartiya pradhanmantri kii japan yatra ke duraan hastakshrit bharat-japan samrik evam vaishvik partnership samjhauta iskaa jwalanth udahaaran he. raksha ke kshetra main donon deshon ke bich 2007 se lagaataar sahyog majboot hue hai or donon kii raksha ikaayiyon or senaaon ne kai sanyukt raksha abhyaas kiye hai. oktober 2008 main japan ne ek samjhaute par hastakshar kiye jiske tahat vah bharat ko kam byaaj daron par 450 arab america dollars kii dhanrashi dilli-mumbai hispid rail galiyare ke vikaas hetu degaa. vishwa main yah japan dwaara iklauta aisa udhaaharan he jo bharat ke saath iske majboot aarthik rishton ko darshata he.
 japan ke pradhanmantri shinjo abe ne janvari 2014 main bharat kii sapatnik yatra kii jiske dauraan ve is varsh ganatantr diwas samaaroh main mukhya atithi ke rup main bulaae gayi the. iske baad manmohan singh ji ke saath hui shikhar baithak donon pradhanmantriyon ke bich 2006 kii shuruyaat ke baad aathvin shikhar baithak thi. is baithak main japan ne bharat ko vibhinn pariyojnaon ke liye 200 arab yen kaa rin dene kii peshkash kii or hai speed rail, raksha, medical care, aushadhi nirmaan or krishi tathaa tapiya urja ke kshetra main sahyog kii bhi peshkash kii. bharat japan srilanka ke purvi bhaag main trinkomali main tapiya vidyut sanyatra nirmaan main bhi bhagidaari karne vaale hai. isse pehle november-disambar 2013 main japani samraat akihito or maharani michiko ne bharat kii yatra sampann kii thi. protocol ke vipareet samraat ko hawaondde par lene swayan pradhanmantri manmohan singh gayi the jo bharat japan rishton kii pragadhata darshata he.
 vartmaan samay main bharat japan dwipaksheeya vyaper lagbhag 14 arab dollars kaa he jise badha kaa 25 arab dollars karne kaa lakshya rakhaa gaya he. saath hi japan kaa bharat main lagbhag 15 arab dollars kaa pratyaksh videshi nivesh bhi he.
