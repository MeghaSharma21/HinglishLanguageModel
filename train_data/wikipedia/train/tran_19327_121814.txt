 prakashagrahi koshika aankhon ke drushti patal main upasthit aisi koshika hoti he jo drishy prakashparkraman kii kshamta rakhata ho. yah apane upar prakaash ke photone padane par use anya prakaar ke sanketon main badal dete hai, jinka prayog drushti patal par ankit hone vaali chhaviyon kii jaankaree ko mastishk tak pahunchaane ke liye kiya jaataa he. in koshikaon main prakashagrahi protein hote hai jo photonon ke girane par koshika kaa jhilli vibhav badalakar ek vidyut sanket utpann kar dete hai jo neuronon dwaara mastishk kii ore badhaayaa jaataa he. yah prakriya jeevon main drishy bodh ke liye atyant zaruri he.
