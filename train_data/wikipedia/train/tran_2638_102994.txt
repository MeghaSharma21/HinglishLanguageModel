 voyager pratham antariksh yaan ek 722 ki.gra kaa robotic antariksh prob tha. ise 5 sitambar, 1977 ko launch kiya gaya tha. vayejar 1 antariksh shodh yaan ek 815 ki.gra vajan kaa maanav rahit yaan he jise hamaare saura mandal or uske baahar kii khoj ke liye prakshepit kiya gaya tha. yah abhi bhi kaary kar rahaa he. yah nasa kaa sabase lambaa abhiyaan he. is yaan ne guru or shani grahon kii yatra kii he or yah yaan in mahakay grahon ke chandramaa kii tasviren bhejne vaala pehla shodh yaan he.vayejar 1 maanav nirmit sabase duuri par sthit vastu he or yah prithvi or surya donon se dur anant antariksh main abhi bhi gatisheel he. new haraicens shodh yaan jo iske baad choda gaya tha, vayejar 1 kii tulana main kam gati se chal rahaa he isaliye vah kabhi bhi vayejar 1 ko peeche nahin chhod paayegaa.
 yah yaan 12 agast 2006 ke din vayejar surya se lagbhag 14.96 x 10 9 kimi duuri par sthit tha or is tarah vah heliosheth bhaag main pahunch chukaa he. yah termination shock seemaa ko paar kar chukaa he. yah vah seemaa he jahaan surya kaa gurutv prabhaav khatm hona shuru hota he or antarakhgoleey antariksh prabhaav prarambh ho jaataa he. yadi vayejar 1 hiliyopaj ko paar karne ke baad bhi kaaryshil rahata he tab vaigyanikon ko pehali baar antarakhgoleey madhyam ke sidhe maape gayi aankade or dasha kaa pataa chalegaa. is duuri se vayejar 1 se bheje gayi sanket prithvi tak pahunchane main 13 ghante kaa samay lete hai. vayejar 1 ek haiparbolic path par ja rahaa he; isane saura mandal ke gurutv se baahar jane yogya gati praapt kar lee he. vayejar 1 ab saura mandal main kabhi vaapis nahin aayegaa. isi sthiti main pionier 10, pionier 11, vayejar 2 bhi hai.
 vayejar 1 kaa mul or praathmik abhiyaan lakshya brihaspati or shani grah, unke chandramaa or valyon kaa nirikshan karnaa tha. iske baad kaa uddeshy hiliopaj kii khoj, saura vaayu tathaa antarakhgoleey madhyam ke kanon kaa maapan he. antarakhgoleey madhyam yah hydrogen or helium ke kanon kaa mishran he jo atyant kam ghanatv kii sthiti main saare brahmad main failaa hua he. vijar yaan donon readiodharmee vidyut nirmaan yantra se chal rahe hai or apane nirdhaarit jivan kaal se adhik kaary kar chuke hai. in yanon kii urja nirmaan kshamta inhen 2020 tak prithvi tak sanket bhejne main sakasham rakhane ke liye paryaapt he. vayejar 1 ko mariner abhiyaan ke mariner 11 yaan kii tarah banaaya gaya tha. iskaa nirmaan is prakaar se kiya gaya tha, ki yah grahon ke gurutvkarshan kii sahaayta se kam eendhan kaa prayog kar yatra kar sake. is takanic ke tahat grahon ke gurutvkarshan ke prayog se yaan kii gati badhaayi jaati he. ek sanyog se is yaan ke prakshepan kaa samay maha saiyr ke samay se mail kha rahaa tha, saura mandal ke grah ek vishesh sthiti main ek saral rekha main aa rahe the. is vishesh sthiti ke kaaran nunatam eendhan kaa upyog kar grahon ke gurutvkarshan ke prayog se chaaron mahakay gas pind guru, shani, neptune or urenus kii yatra kii ja sakati thi. baad main is yaan ko maha saiyr par bheja ja saktaa tha. is vishesh sthiti ke kaaran yatra kaa samay bhi 30 varshon se ghatakar sirf 12 varsh rah gaya tha. 5 sitambar 1977 ko nasa ke kep karnival antariksh kendra se titan 3 centar raaket dwaara vayejar 1 ko vayejar 2 se kuch der baad choda gaya. vayejar 1 ko vayejar 2 ke baad choda gaya tha lekin iskaa path vayejar 2 kii tulana main tej rakhaa gaya tha jisase vah guru or shani par pehle pahunch sake.
 vayejar 1 ne brihaspati ke chitra janvari 1979 main bhejnaa aarambh kiya tha. yah 5 march 1970 ko brihaspati se sabase nunatam duuri par tha. is yaan ne brihaspati, uske chandramaa or valyon kii shreshth rizolution chitra khinch kar prithvi par bheje the. is yaan dwaara brihaspati ke chumbakeey kshetra, vikiran kii bhi jaankaree mili. april 1979 main iskaa brihaspati abhiyaan purna hua or isane brihaspati or uske chandramaaon kii atyant mahatvapurn suchanaaen bhejin jinamein se sabase ashchyaryajanak khojon main se ek aayo paar chandramaa par jwalamukhi kii khoj thi. is jwalamukhi kii khoj pionier 10 or 11 dwaara bhi nahin kii ja saki thi.
 yaan dikhaa mahaan laal dhabba
 ek jwalamukhi cretar se lava bahata hua
 vaataavaran kaa falls rangeen chitra
 kallysto chandramaa kaa walhela cretar, 1979
 brihaspati ke gurutvkarshan ne vayejar ko shani kii ore dhakel diya tha. shani ke paas vayejar november 1980 main pahunchaa or 12 navambar ko vijar 1 shani se sabase nunatam duuri par tha. is yaan dwaara shani kii jatil valay sanrachana kaa adhyayan kiya gaya. shani ke chandramaa titon or uske ghaney vaataavaran ke bhi chitra bheje. titon ke gurutv kaa prayog kar yah yaan shani se dur apane path par aage bad gaya.
 shani kaa daayen se prakaash main chitra 
 titan ke vaataavaran main dhundh kii parten
 moti dhundh kii part
 shani ke eff valay kaa chitra
 vaigyanikon ne urja kii bachat or is yaan kaa jivan kaal badhaane ke liye iske upkaran kramshah band karne kaa nirnay liya he.
 vayejar 1 abhi antarakhgoleey antariksh kii ore gatisheel he or uske upkaran saura mandal ke adhyayan main lage huye hai. jet propalshan prayogshaala main vigyaani vayejar 1 or 2 par plasma tarang prayogon se hiliopaj kii khoj kar rahe hai. jon hopkins vishvavidhyalay kii bhautikee prayogshaala ke vaigyanikon ke anusaar vayejar 1 farvari 2003 main termineshan shaak seemaa paar kar gaya. vayejar 1 ne termineshan shaak seemaa disambar 2004 main paar kii he. vayejar ab hiliyoseth kshetra main he or 2015 main hiliopaj tak pahunch jaayegaa.
 12 agast 2006 kii sthiti ke anusaar vayejar surya se 100 khagoleey ikai kii duuri par tha. yah kisi bhi gyaat prakritik saura pind se bhi dur he, sedana 90377 bhi surya se 90 khagoleey ikai kii duuri par tha. vayejar 1 se aane vaale sanket jo prakaash gati se yatra karte hai prithvi tak pahunchane main 13.8 ghante le rahe hai. tulana ke liye chandramaa prithvi se 1.4 prakaash second duuri par, surya 8.5 prakaash minutes duuri par or pluto 5.5 prakaash ghante kii duuri par he. november 2005 main yah yaan 17.2 kimi prati second kii gati se yatra kar rahaa tha jo ki vayejar 2 se 10% zyada he. yah kisi vishesh taare kii ore nahin ja rahaa he lekin aaj se 40000 varsh baad yah jiraph taramandal ke gleez 445 taare se lagbhag 1.6 prakaash varsh kii duuri se guzaregaa. is kaal main yah tara swayan bhi hamaari ore tej gati se aa rahaa he or jab wayager pratham is ke paas se nikalegaa us samay yah tara hamaare suraj se lagbhag 3.45 prakaash varshon kii duuri par hoga.
