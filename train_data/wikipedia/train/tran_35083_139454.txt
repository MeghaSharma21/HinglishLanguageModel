 madhya pradesh bharat ke thik madhya main sthit he. adhiktar pathari hisse main based madhyapradesh main vindhya or satpuda kii parvat shrikhalaayen is pradesh ko romantic banaati hai. ye parvat shrikhalaayen hai kai nadiyon ke udgam sthalon ko janm detii hai, tapti, narmada,chambal, son,betwa, mahanadi jo yahaan se nikal bharat ke kai pradeshon main bahati hai. is vaividhypurna prakritik dein kii vajah se madhyapradesh ek behad khubasurat harrabhra hissaa ban kar ubharta he. jaise ek hare pattey par os kii buundon si jhilein, ek duusare ko katkar guzarati pattee kii shiraaon si nadiyaan. itnaa hi vihangam he madhya pradesh jahaan, paryaton kii apaar sambhaavnaayen hai. haalanki 1956 main madhyapradesh bharat ke maanchitr par ek rajya banakar ubhara tha, kintu yahaan kii samskruti pracheen or aitihaasik he. asankhya aitihaasik saanskrithik dharoharen visheshat: utkrisht shilp or murtikla se saje mandir, stupa or sthapaty ke anuthe udhaaharan yahaan ke mahal or kile hamen yahaan utpann hue mahaan raajaaon or unke vaibhavshaalee kaal tathaa mahaan yodhaon, shilpakaaron, kaviyon, sangitagnon ke saath-saath hindu, muslim,jain or boudhd dharm ke saadhakon kii yaad dilaate hai. bharat ke amar kavi, naatakkaar kalidas or prasikad sangeetkaar tansen ne is urvar dharaa par janm le iskaa gaurav badhaaya he.
 madhyapradesh kaa ek tihaai hissaa van sampada ke rup main sangrakshit he. jahaan paryatak vanyajiwan ko paas se jaanane kaa adbhut anubhav praapt kar sakate hai. kanha neshnal park,bandhavgarh, shivpuri aadi aise sthaan hai jahaan aap baagh, junglee bhainse, hiranon, barasinghon ko swachand vichrate dekh paane kaa durlabh avasar praapt kar sakate hai.
 madhyapradesh ke har ilaake kii apni samskruti he or apni dharmik paramparaayen hai jo unke utsavon or melon main apana rang bharti hai. khajuraho kaa vaarshik nrityutsav paryatakon ko bahut lubhaata he or orchha or pachmadi ke utsav waha/ ki samrudhd lok or adivasee samskruti ko sajiv banaate hai. madhyapradesh kii vyapaktaa or vividhta ko khyal main rakh ham ise paryaton kii suvidhanusaar paanch bhaagon main baant sakate rhain madhya pradesh rajya main atyadhik paryaton sthal hai.
 yah shahar sadiyon se rajputon kii pracheen rajdhani rahaa he, chaahe ve pratihaar rahe hon yaa kushwaha yaa tomars. is shahar main inke dwaara chode gaye pracheen chihn smarakon, kilon, mehalon ke rup main mil jaaenge. sahej kar rakhe gaye ateet ke bhavy smriti chinhon ne is shahar ko paryaton kii drushti se mahatvapurn banaata he. gwalior shahar ke is naam ke peeche bhi ek itihaas chipa he; aathvin shatabdi main ek raja hue surajsen, ekbar ve ek agyaat beemaari se grast ho mrityushaiya par the, tab gualipa naamak sant ne unhen thik kar jeevandaan diya. bas unheen ke sammaan main is shahar kii neenv paddy ar ise naam diya gwalior.
 aane vaali shatabdiyon ke saath yah shahar bade-bade rajwansho kii rajsthali bana. har sadi ke saath is shahar ke itihaas ko naye aayam mili. mahaan yodhaon, raajaaon, kaviyon sangeetkaaron tathaa santon ne is rajdhani ko deshvyapee pahchaan dene main apana-apana yogadan diya. aaj gwalior ek aadhunik shahar he or ek janaa-mana audyogic kendra he.
 gwalior kaa kila: 
 sand stone se bana yah kila shahar kii har disha se dikhaai detaa or shahar kaa pramukhatam smarak he. ek u/che pathaar par bane is kile tak pahunchane ke liye ek behad oonchi chadhai vaali patali sadq se hokar janaa hota he. is sadq ke arsapaas kii bady-bady chattaanon par jain tirthakanron kii vishaal murtiyon behad khubsuurati se or baariki se gadhi gai hai. kile kii pantis feet unchai is kile ke avijit hone kii gavaah he. is kile ke bhitari hisson main madhyakaalin sthapaty ke adbhut namoonay sthit hai. pandrahavin shatabdi main nirmit gujari mahal unamem se ek he jo raja maansingh or gujari rani mriganayani ke gahan prem kaa pratik he. is mahal ke bahari bhaag ko uske mul swaroop main rajya ke puraatatv vibhaag ne sapreyas surakshit rakhaa he kintu aantarik hisse ko sangrahalay main parivartit kar diya he jahaan durlabh pracheen murtiyon rakhi gai hai jo carbon dating ke anusaar pratham shatee e di kii hai. ye durlabh murtiyon gwalior ke aas-paas ke ilaakon se praapt hui hai.
 manmandir mahal 1486 se 1517 ke bich raja maansingh dwaara banwaaya gaya tha. sundar rangeen tilon se saje is kile kii samay ne bhavyata chani jarur he kintu iske kuch aantarik va bahya hisson main in neeli, pili, hari, safed tiles dwaara banaai utkrisht kalakritiyon ke avshesh ab bhi is kile ke bhavy ateet kaa pataa dete hai. is kile ke vishaal kakshon main ateet aaj bhi spandit he. yahaan jalidaar deevaaron se bana sangeet kaksh he, jinke peeche bane janaana kakshon main raaj parivaar kii striyaan sangeet sabhaaon kaa anand letin or sangeet sikhti thim. is mahal ke tahkhaanon main ek kaidakhana he, itihaas kahata he ki orangzeb ne yahaan apane bhai muraad ko kaid rakhwaya tha or baad main use samaapt karvaa diya. johar kund bhi yahaan sthit he. iske atirikt kile main is shahar ke pratham shaasha ke naam se ek kund he ' suraj kund. naveen shatee main pratihaar vansh dwaara nirmit ek adwitiya sthapatyakala kaa namoona vishnu ji kaa taili kaa mandir he, jo ki 100 feet kii oonchai kaa he. yah dravid sthapaty or arya sthapaty kaa bejod sangam he. bhagwaan vishnu kaa hi ek or mandir he saas-bahu kaa mandir. iske alaava yahaan ek sundar gurudwara he jo sikhon ke chathe guru guru hargobind ji kii smriti main nirmit hua, jinhen jahangir ne do varshon tak yahaan bandi bana kar rakhaa tha.
 jaivilas mahal or sangrahalay: yah sindhiya rajpariwaar kaa vartmaan nivas sthal hi nahin ek bhavy sangrahalay bhi he. is mahal ke 35 kamaron ko sangrahalay bana diya gaya he. is mahal kaa zyaadaatar hissaa italian sthapaty se prabhavit he. is mahal kaa prasikad darbar haul is mahal ke bhavy ateet kaa gavaah he, yahaan laga hue do phanuson kaa bhaar do-do ton kaa he, kehete hai inhen tab tonga gaya jab das haathiyon ko chat par chadhaa kar chat kii majbootee maapi gai. is sangrahalay kii ek or prasikad cheez he, chaandi kii rail jisaki patariyaan dining teble par lagi hai or vishisht daawaton main yah rail peya parosati chalati he. or italy, france, china tathaa anya kai deshon kii durlabh kalakritiyaan yahaan hai.
 tansen smarak : hindustani shastreey sangeet ke stambh mahaan sangeetkaar tansen jo ki akbar ke navratnon main se ek the, unka smarak yahaan sthit he, yah mughal sthapaty kaa ek namoona he. tansen kii smriti main gwalior main har varsh navambar main tansen samaaroh yojit hota he.
 rani lakshmibai smarak: yah smarak shahar ke padav kshaitra main he. kehete hai yahaan jhaansi kii rani lakshmi bai kii sena ne angrejon se ladte hue padav daalaa or yahaan ke tatkaaleen shaasha se sahaayta maangi kintu sadaiv se mughalon or angrejon ke prabhutv main rahe yahaan ke shaasha unki madad na kar sake or ve yahaan veergati ko praapt huin. yahaan ke rajvansh kaa gaurav tab sandehaaspad ho gaya. isi prakaar yahaan tathya tope kaa bhi smarak he.
 vivaswan surya mandir: yah birla dwaara nirmit karavaaya mandir he jisaki prerana korna ke suryamandir se lee gai he.
  sabalgarh kaa kila 
 muraina ke sabalgarh nagar main sthit yah kila muraina se lagbhag 60 kilometre kii duuri par he. madhyakaal main bana yah kila ek pahari ke shikhar bana hua he. is kile kii neenv sabal singh gurjar ne daali thi jabaki karauli ke maharaja gopal singh ne 18veen shatabdi main ise puraa karavaaya tha. kuch samay baad sinkadar lodi ne is kile ko apane niyantran main le liya tha lekin baad main karauli ke raja ne maraathon kii madad se is par pun: adhikaar kar liya. kile ke peeche sindhiya kaal main bana ek baandh he, jahaan kii sundarataa dekhte hi banati he.
 sihonia
 saas-bahu abhilekhon se gyaat hota he ki sihonia yaa sihuniya kushavaahon kii rajdhani thi. is samrajya kii sthapana 11veen shatabdi main 1015 se 1035 ke madhya hui thi. kachwah raja ne yahaan ek shiv mandir banwaaya tha, jise kakanmath naam se janaa jaataa he. mana jaataa he ki mandir kaa nirmaan raja kirtiraj ne rani kakanvati kii ichha puri karne ke liye karavaaya tha. khajuraho mandir kii style main bana yah mandir 115 feet ooncha he. sihonia jain dharm ke anuyaayiyon ke liye bhi kaaphi prasiddh he. yahaan 11veen shatabdi ke anek jain mandiron ke avshesh dekhe ja sakate hai. is mandiron main shantinath, kunthanath, arahanaath, adinath, parswanath aadi jain rtithakaron kii pratimaayein sthapit hai.
 kutvaarchambal ghati kaa yah sabase pracheen gaanv kuntalpur ke naam se bhi janaa jaataa he. yah gaanv mahabharat kaal ke hastinapur, rajgrah or chadhi ke samakaksh pracheen mana jaataa he. yahaan ke darshneey sthalon main pracheen devi amba yaa harisiddhi devi mandir tathaa asana nadi par bana chandrakaar baandh he.
 padavlinag kaal ke baad isi kshetra main gupt samrajya kii sthapana hui thi. padaavalee ke gharonn gaanv ke aasapaas anek mandiron, gharon or bastiyon ke avshesh dekhe ja sakate hai. yahaan ek pracheen or vishaal vishnu mandir tha jise baad main gadhi main parivartit kar diya gaya. is mandir kaa chabutara, angan or asembli haul pracheen samskruti ke pratik hai. yahaan kaa kshatigrast darwaja or singh kii murti pracheen vaibhav kii yaad dilaati hai. padaavalee se bhooteshwar ke bich pachaas se bhi adhik imaaraten dekhi ja sakati hai.
 mitawalinrsar ke uttar main ek chausath yogini mandir he jo 100 feet oonchi pahari par bana he. yah golakaar mandir dilli ke sansad bhawan kii style main nirmit he. isaki trigya 170 feet he. mandir main 64 kaksh or ek vishaal angan bana hua he. mandir ke bichombich bhagwaan shiv kaa mandir he.
 pahargarh
 pahargarh se 12 mile kii duuri par 86 gufaaon kii shrinkhalaa dekhi ja sakati he. in gufaaon ko bhopal kii bheemabetkar gufaaon kaa samakaleen mana jaataa he. sabhyataa ke prarambh main log in gufaaon main aashray lete the. gufaaon main purush, mahila, chidiya, pashu, shikaar or nrity se sambandhit anek chitra dekhe ja sakate hai. yah chitra bataate hai ki pragaitihaasik kaal main bhi manushya kii kala chambal ghati main jeevant thi.
 likhichjalikhithaj kaa arth balkani ke samaan aage mudi hui pahari hota he. asana nadi tat kii anek gufaaon ke samaan likhithaj yahaan aane vaale logon ke aakarshan ke kendra main rahati he. neechata, kundighat, baradeh, ranideh, khajura, kitya, siddhavali or hawa mahal bhi likhichaat ke nikat lokapriy darshneey sthal hai.
 noraar
 8veen se 12veen shatabdi kaa jaleshwar aaj kaa noraar he. yahaan anek mandir bane hue hai. in mandiron main 21 mandir aaj bhi dekhe ja sakate hai jo pahari kii teen dishaao main he. pratihaar nagar style main bana janaki mandir yahaan kaa lokapriy mandir he. pahari par anek durlabh kunda dekhe ja sakate hai. in kundon ko pahari ke pattharon ko katkar banaaya gaya tha. yahaan anek devi-devataaon kii murtiyon bhi dekhi ja sakati he.
 nurabadnurabad kii sthapana jahangir ke kaal main hui thi. sarai chola ke naam par bani fiji sarai or kunvaari nadi par bana pul aurangzeb se lekar sardaar motibad khan ke kaal main bana tha. kile kii tarj par bani sarai, saank nadi par bana minarnuma pul or gona begum kaa makbara dekhne ke liye paryatak niyamit rup se aate rahete hai.
 rashtriya chambal abhayaarany
 is abhayaarany kii sthapana jeev-jantuon or vanaspatiyon se sampann nadi paristhiti tantra ko surakshit rakhane ke liye kii gai thi. machhliyon kii vibhinn prajatiyon ke alaava dolphin, magaramchh, ghadial, kachua, udbilav jaisi jaleey prajatiyaan yahaan dekhi ja sakati hai. devari kaa magaramchh kendra haal hi main paryatakon ke liye khol diya gaya he. bird vachars ke liye bhi yah jagah swarg se kam nahin he. november se march ke dauraan hajaaron kii sankhya main pravasi pakshi dekhe ja sakate hai. nadi main boating kaa anand bhi uthaaya ja saktaa he.
 gwalior se 112 ki mi dur sthit shivpuri sindhiya rajvansh kii greeymakaleen rajdhani hua karata tha. yahaan ke ghaney jangal mughal shaskaon ke shikargah hua karte the. yahaan sindhiya raaj kii sangemarmar kii chhatariyaan or jyorj kasal, madhav vilaas mahal dekhne yogya hai. shaskaon ke shikargah hone kii vajah se yahaan baaghon kaa bade paimaane par shikaar hua. ab yahaan kii van smapda ko sangrakshit kar madhav neshnal park kaa swaroop diya gaya he.
 yah shahar madhyakaalin itihaas kaa gavaah he. yahaan ke pattharon main kaid he ateet bundel rajvansh kaa.
 orchha kii neenv solahavin shatabdi main bundel rajput raja rudrapratap dwaara rakhi gai. betwa jaisi nirantar pravahini nadi betwa or iske kinare faili urvar dharaa kisi bhi rajya kii rajdhani ke liye adarsh hoti. sthapaty kaa mukhya vikaas raja bir singh ji dev ke kaal main hua, inhone mughal badshaah jahangir kii stuti main jahangir mahal banwaaya jo ki khubasurat chhatriyon se ghira he. iske atirikt raay praveen mahal tathaa ramraaja mahal kaa sthapaty dekhne yogya he or yahaan kii bhitari deevaaron par chitrakala kii bundeli style ke chitra milte hai. raaj mahal or lakshminarayan mandir or chaturbhuj mandir kii sajja bhi bady qalaatmak he. orchha ek dekhne yogya sthaan he or gwalior se 119 ki mi kii duuri par he.
 gwalior, shivpuri or orchha ke is darshneey trikon se jude kuch or darshneey bindu rhenchanderi or datia.
 datia dilli madras maarg par sthit he. datia kaa mahatv mahabharat kaal se juda he. raja bir singh ji dev dwaara viksit is kshaitra main unke banawaye kuch aitihaasik mahal or mandir hai.
 chanderi kii sthapana or vikaas malwa ke sultaanon or bundela rajputon dwaara hua. chanderi pahaadon, jhiilon se ghira ek sundar sthaan he.
 yahaan ke dekhne yogya sthaan rhain kosha mahal, badal mahal get, jama masjdi, shahzadi kaa rojaa, parameshwar taal aadi. vaise chanderi kaa mahatv ek pramukh shilp kala kendra ke rup main adhik he, yahaan kii chanderi sadi or broked vishvabhar main prasikad he.
 khajuraho ke mandir kalaatmakataa ke anmol uphaar hai jinhen hamaare udaar samskruti vaale ateet ne hamen sonpa he. ye mandir vishvabhar main prasikad hai or bharat kaa gaurav hai. in mandiron kaa shilp hamen apane udaar ateet kii jhaanki dikhaate hai. kaam, dharm, moksh ke jivan darshan ko darshaate hai ye mandir. prem kii udaatt abhivyaktiyon ko, jivan ke har paksh ko, dharmikata, yuddh sabhi ko murtikaron ne bady zeevantata se pattharon par ukera he. yah chandel rajputon ke vishaal drushtikon ke pratibimb hai. chandel chandravanshi rajput the.
 kehete hai is vansh kii utpatti or in mandiron ke nirmaan ke ateet main ek katha he. hemawati van main sthit ek sarovar main naha rahi thi to use chandramaa ne dekha or mugdh ho gaya or use apane vasheebhoot kar usase prem-sambandh bana liye jiske falswaroop hemawati ne ek balak ko janm diya. hemawati or balak ko samaaj ne asweekaar kar diya, to usne van main rah kar balak kaa poshan kiya or balak kaa naam rakhaa chandravarman. is chandravarman bade hokar apana rajya kaayam kiya. kehete hai ki hemawati ne chandravarman ko prerit kiya ki vah maanav ke bheetar dabe prem va kaam kii udaatt bhaawanaaon ko ujagar karti murtiyon vaale mandir banaae jisase ki maanav ko uske andar dabi in kaamanaayon kaa khokhla pen dikhaai de or jab ve in mandiron main pravesh karen to in vikaron ko tyaag chuke hon. iske peeche ek or kaaran bhi ho saktaa he ki chandel tantric archana main vishwaas rakhte hon or maanate hon ki in daihik kaamanaayon par vijay paakar hi nirvana sambhav he.
 chandel vansh ke ksharan ke saath hi ye mandir vismriti main duube sadiyon ghaney jangalon se ghire rahe or dhire-dhire samay kaa shikaar hote rahe. inkaa punarudhdaar pichhali sadi main hi sambhav hua, tabase ab tak ye mandir kalaatmakataa ke vishay main sansar bhar main prasikad hai.
 ye mandir maatr sau varshon ke samay main ban kar taiyaar hue the, lagbhag 950 e di se lekar 1050 ke bich. ye mandir sankhya main kareeb 85 the, samay ke praharon se bachakar aaj sirf 22 mandir shesh hai jo ki kalatmak unchaaiyon ke udhaaharan hai or apane saundarya se aaj bhi sansar ko chakit kar rahe hai or agar inaki uchit saar-sambhaal hui to hamaari aane vaali peedheeyon ko bhi apane mahaan saanskrithik ateet kaa samaran karaate rahenge.
 apane sthapaty kii drushti se ye mandir apane samay ke mandiron kii banaavat se ekadam alag hai. har mandir ek unche vishaal platform par bana he. har mandir ke mukhya kaksh kii chat kaa madhya bhaag oonchaai par he or baahar kii ore aate-aate vah golakaar dhalaan par aa jaati he chat is sanrachana ke andar bady baarik nakkashiyaan kii gayi hai.
 prayek mandir ke teen mukhya bhaag hai; pratham jo dwaar he vah ardhamndap he, dwitiya bhaag jahaan log prarthana ke liye ekatra hote hai vah mandap he, tritiy bhaag garbhagrih kehalaata he jahaan devtaa kii murti kii sthapit hoti he. or adhik bade mandiron main kai mandap va do yaa adhik garbhagrih hai.
 bhugolic drushti se ye mandir teen vibhinn samoohon main vibhajit hai; pashchimi, purvi or dakshini samooh.
 yah khajuraho ke mandiron main sabase bada mandir he. isaki oonchaai 31 meter he. yah ek shiv mandir he, iske garbhagrih main ek vishaal shivlinga sthapit he. is mandir ke mukhya mandap main devi-devataaon or yaksha-yakshiniyon kii prem lipt tathaa anya prakaar kii murtiyon hai. ye murtiyon itani baariki se gadhi gain hai ki inke aabhushanon kaa ek-ek moti alag se dikhaai detaa he or vastron kii salawatein tak spasht hai or shaareerik gathan main ek-ek ang thirakta sa mahasoos hota he. is mandir ke pravesh dwaar kii mehraaben, garbh grih kii chhaten or mandap ke khambhe apni murtikla kii baariki ke liye vishesh rup se ullekhneey hai.
 yah mandir apane aap main anoothaa mandir he. maan kaali kaa yah mandir grenit kaa bana hua he. isamen maan kaali ke chaunsath avtaron ke vibhinn roopon ko ukera gaya he.
 chitragupta mandir, kaaystho ke janak jo prayek praani ke paap ore punya kaa lekha rakhte he, un devtaa kaa mandir he isliye yah mandir purvamukhi he. is mandir ke garbhagrih main paanch feet unchaa rath pattharon kii shilaon par bahut sundarata or baariki ke saath ukera gaya he. is mandir kii deevaaron par ukere drishy chandel samrajya kii bhavy jivan style kii jhaanki prastut karte hai. masalan shahi sawari, shikaar, samooh nrityon ke drishy.
 yah mandir mukhyat: brahma mandir he. is mandir main brahmaji kii trimukhi murti sthapit he. is mandir kaa praveshdwar bada prabhaavshaalee he, iske uttar main singhon kii murtiyan hai tha dakshin main bani sidhiyaan haathiyon kii bhavy murtiyon tak le jaati hai. mandir kii ore mukh kiye ek nandi bail kii pratimaa he.
 is vaishnav mandir ke praveshdwar par hi brahma, vishnu, mahesh kii trimurti sthit he. iske nakkashidaar garbhagrih main vishnu ke avatar narsingh or varah bhagwaan kii trimukhi murti he.
 is shiv mandir main aath feet lambaa bhavy shivlinga sthapit he or yah pashchimi samooh ke mandiron main sabase ant main sthit he.
 yah jain mandir he. is mandir kii deevaaron par bahut sundar murtiyan ukeri hai jo ki din-pratidin kii dincharya ke sookshm tathyon ko darshaati hai. is mandir main jainon ke pratham tirthakar adinath kii pratimaa he. iske paas hi ghantai mandir bhi ek jain mandir he. yaheen ek or adinath mandir bhi he jisamen murtikla kaa sundar upyog hua he, yahan anya akritiyon ke saath yaksha-yakshini kii bhi bahut sundar murti hai.
 is samooh main teen hindu mandir bhi hai. ek brahma mandir he jisamen chaturmukhi shivlinga sthapit he. doosraa vaaman mandir he, isaki bahari deevaaron par apsaraon kii vibhinn mudraon main abhisar lipt murtiyan hai. teesraa javari mandir is ke praveshdwar par kalatmak samrudhdata darshaate sthapaty or murtikla ke utkrisht namoonay ankit hai.
 shiv ke is mandir main nrityrat apsaraayein or aabhushanon se sajjit sundar striyon kii akritiyaan maheen binduon ko bhi spashtat: darshaati prathit hoti hai. yah adbhut udhaaharan hai murtikla ke.
 yah ek vishaal mandir he or anya mndiron kii tarah yah bhi vaastu or murtikla kii utkrisht unchaaiyon ko choota he. is mandir ke garbh main sundarata se taraashi vishnu bhagwaan kii pratimaa sthapit he.
 yah khajuraho se maatr 32 kimi kii duuri par sthit he. bas 30 minute kii drive. yah park ken nadi ke kinare failaa he. yahan vanya jeevon kii kai prajatiyaan hai. project tigar yahan bhi safalataa se chal rahaa he, baagh ko apane prakritik awaas main dekh paane kaa avasar bhi aap yahan aakar paa sakate hai. anya durlabh prajatiyon main aap yahan dekh sakate hai tendua, bhedia or ghadial. nilgai, chinkaara or sambar to yun hi jhund main vichrate dikh jate hai. khajuraho se panna ke raste main bhi anek manoram sthaan aap dekh sakate hai. jaise pandav jharne, benisagar dame, raaneh ke jharne, ranguan lake aadi.
 yah khajuraho se 195 kimi dur he. ascharyajanak vindhyaa ke pahaadon or nirantar pravaahman nadiyon or manoram jangalon se ghira chitrakoot prakruti kii god main sthit he. saath hi yah ek mana hua tirth he. bhagwaan ram or sita ji tathaa lakshmana ji ne apane vanbaas ke chaudaa varshon main se gyaarah varsh yaheen bitaye the. yahan ke mandir, ghat aadi dekhne yogya hai.
 yahan varsh bhar tirthayatriyon kaa aana-janaa laga rahata he. yahan ramghat, kamadgiri, sita kund, sati anusuya mandir, sphatik shila, gupt godavari nadi, hanuman dhara or bharat coop aadi ullekhneey sthaan hai.
 jabalpur kii manohari prakritik sundarata kii vajah se 12shatabdi main gond raajaaon kii rajdhani rahaa, uske baad kalachudi rajya ke haath rahaa or antat: ise marathaon ne jeet liya or tab tak unke paas rahaa jab tak ki britishars ne 1817 main unase le na liya. jabalpur main british kaal ke chinh aaj bhi maujuud hai, cantonment, unke bangale or anya british kaaleen imaaraten. jabalpur vishwaprasikad marblerox ke liye prasikad he, jo ki yahaanse 23 kimi dur bhedaghat main hai. narmada ke donon dur tak ore 100-100 feet oonchi ye sangemarmari chattaane bahut sundar drishy prastut karti hai.
 is drishy ke liye captain je forcyth ne apni kitaab hai lands of cantral india main likhaa he ki aisa sundar drishy dekh aankhe thakti nahin jab in shaffaq chattaanon se surya kii kirane chhanchhan kar, takaraa kar pani par padati hai. in safed chattaanon kii unchi nukili panktiyaan nile akaash or gahare nile pani ke bich apni roopahali abha liye dur tak dikhaai detii hai. kahin dhoop, kahin chhaanv kaa yah mohak khel or dur tak faili shaanti aapako alag hi duniya main le jaati he. in chattaanon main bahati narmada nadi kaa paat in chattaanon ke anuroop ghatata badhata rahata he. kahin sankari to kahin chaudi. yahan nauka vihaar kii suvidha navambar maah se may tak hoti he. yahan bhedaghat main dhuandhar falls ek or dekhne yogya sthaan he.
 kundi bhandara yaa khooni bhandara maharashtra kii seemaa se sate madhya pradesh ke burhanpur jile main nagarvasiyon ko peyajal muhaiyaa karwaane kii ek jivit bhu-jal sanrachana he. madhyakaalin bharat kii engeering kitni samrudh rahi hogi yah burhanpur ke kundi bhandare ko dekhne se hi pataa chalata he. 400 saal puraani ye jal yantriki aadhunik yug ke liye bhi ek kathin paheli he. us samay kaise satapura kii pahadiyon ke pattharon ko chirakar nagar kii jal aavashyaktaaon ko puraa kiya gaya hoga, jab na to aaj kii tarah mashine thim or na hi bhu-garbh main behate pani ke shroton kaa pataa lagane vaale yantra. 
 yah - kanha ke jangal saal or bans ke jangal hai. dur tak faile samtal ghaas ke maidan or unke bich se laharaa kar guzarati jaldharaayein, lagbhag nau sau varg kilometre tak naiysargik sundarata kaa romantic drishy prastut karte hai. yah rudyard kipoling kii vahi prerana sthali he jise dekh ati prasikad jangalbuk likhi gai. vanyajiwan kii vahi vividhta aaj bhi kanha tigar rirjav main vidyaman he.
 kanha neshnal park ko 1974 project tigar ke arntagat kanha tigar rirjav ke rup main sthapit kiya gaya tha. yah park durlabh hardgound barasingha kaa ekmaatr prakritik nivas he. tigar ko aap yahanmukt vicharan karte hue dekh sakate hai. anya jaanwaron main yahantendua, junglee bhainse, chital, sambhar, bhaaluu, nilgai or krishna mrug bhi swatantra vichrate dikh jate hai. bird watching ke shaukeen logon ke liye ye uttam sthaan he, kyonki yahan200 kism ke pakshi paye jate hai. kanha neshnal park barsaat ke dinon main band rahata he, july se oktober tak.
 bandhavgat ekmaatr aisa tigar rigerv jahaan pehali hi visit main tigar uske prakritik nivas main vichrate dekh paanaa lagbhag nishchit hota he. yah park us ghati main sthit he jahaan rivaan ke maharaja ne pehali baar safed tigar dekha tha. bandhavgat neshnal park 448 varg kimi main failaa he. yahanka vanya jivan bharaa-puraa he. yahantendue, hiran, sambhar, junglee suar or baisan . yahanbhi pakshiyon kii 200 prajatiyaan pai jaati hai.
 is park ke andar hi bandhavgarh ka kila aata he, jiske parcote is park kii ek ore ko gherte hai. is park main pragaitihaasik yug kii aadi gufaaen bhi hai jinamein pragaitihaasik maanav dwaara banaae chitra spashtat: dekhe ja sakate hai. yah park bhi monsoon kii vajah se july se oktober tak band rahata he. jabalpur or uske aas-paas ke sthanon main dekhne yogya sthanon kii kami nahin he, jabalpur jile ke shahpura kasbe ke paas ek neshnal fossil park bhi he.
 rani ahilya bai holkar ke rajya main is shahar kii yojana bani or nirmaan hua. rani ahilya bai jo ki bahadur holkar rani thim. is shahar kaa naam 18 veen shatee ke indreshwar mandir ke naam se pada. yah shahar saraswati or khan nadi ke kinare basaa he. madhyakaalin holkar rajya se sambadhd hone kii vajah se is shahar main kai madhyakaalin aitihaasik imaaraten hai. yahandekhane yogya sthaan rhain lalbaag pales, bada ganpati, kaanch mandir, central museum, gita bhawan, rajvada, chhatariyaan, kasturba gram aadi.
 ujjain indor se 55 kimi kii duuri par sthit he. pracheen aitihaasik nagari ujjaiyani hi aaj kaa ujjain he. yah shiv naam ke raja kii rajdhani avanti tha pehle lekin raja ne narmada ke tat par tripura raja se vijit ho avanti kaa nayaa namakaran kiya ujjaiyani. aadhunik ujjain aaj shipra ke tat par sthit he. shipra nadi kii paavanataa ke peeche vahi vishwaas he ki jab samudr manthan hua or amrit ghat lekar devtaa bhaage to rakshason ne swarg tak unka peechha kiya is dauraan ghat se jo boonden chhalkin wo haridwar, prayag, nasik or ujjaiyani main giriin isaliye kumbh snaan in chaaron sthanon kii paavan nadiyon main kiya jaataa he.
 ujjain main mandiron kii bharmaar he, inamen se adhikansh pracheen kaal ke or aitihaasik hai. in mandiron kaa jinodhar samay-samay par hota rahata he. mahakaleshwar kaa prasikad shivamandir har samay bhakton kii bheed se ata rahata he. is mandir kaa vishaal shivlinga or mandir kaa sthapaty or maahaul aapako kisi rahasyamay lok main pahunchaa detaa he. bharat ke poojaneey kavi kalidas kii ye rachnasthali bhi he. yahandekhane yogya sthanon main mahakaleshwar, bade ganesh ji kaa mandir, chintaaman ganesh, pir matsyendranath, bhartahari kii gufaaen, kaaliyadeh mahal, kaal bhairav, vedhashala, navagraha mandir, kalidas academy aadi pramukh hai.
 yah indaur se 99 kimi dur he. mandu pattharon par rachaa jivan or anand ke utsav kaa praturup he. yah sthaan kavi or raja bajbahadur or uski sundar priytama rani rupamati ke prem kaa smriti chinh he. malwa ke log apane lok geeton main unke prem kii gaathaayen bade chaav se gaate hai. rani rupamati kaa mahal ek pahari qi chotii par bana hua he or yahanniche sthit se bajbahadur ke mahal kaa drishy bada hi vihangam dikhataa he, jo ki afgani vaastukala kaa ek adbhut namoona he. mandu vindhya kii pahadiyon main 2000 feet kii oonchai par sthit he. yah mulat: malwa ke parmaar raajaaon kii rajdhani rahaa tha. terahavin shatee main malwa ke sulatanon ne iskaa naam shaadiyabad yani khushiyon kaa shahar rakh diya tha. vastav main yah naam is jagah ko sarthak karata he. yahanke darshneey sthalon main jahaaj mahal, hindola mahal, shahi hamaam or aakarshak nakkashi daar gumbad vaastukala ke utkrishtatam rup hai.
 yahanke jami masjid or hoshangshah ke makbare se prerana lekar hi shatabdiyon baad tajmahal banaaya gaya. mughalkaal main mandu aamod-pramod kaa sthal tha. yahan kii jhiilon or mehalon kii vajah se is sthaan par hameshaa utsav jaisaa vaataavaran bana rahata he.
 bhopal madhyapradesh kii rajdhani to he hi saath hi yah shahar prakritik sundarata or saanskrithik viraasat ke saath saath aadhunik shahar ke sabhi aayam prastut karata he. yah shahar jahaan sthit he us jagah ko 11 veen shatee main raja bhoj dwaara basaaya gaya tha, tab ise bhopal ke naam se janaa jaataa tha. kintu aaj jo bhopal he uski sthapana 1708-1740 ke bich ek afgaan sipahasaalar dost mohammad ne kii thi.
 orangzeb kii mrityu ke baad jab dilli main ashaanti or anischitata kaa maahaul tha tab dost mohammad palaayan kar yahanaya or us samay kii gond rani kamalapati kii sahaayta kii or uskaa hriday bhi jeet liya. bhopal kii judwan jhiilon ke bare main kivadanti he ki yah rani camel ke aakaar kii naav main in jhiilon main saiyr kiya karti thi. ye jhilein aaj bhi shahar kaa kendra hai.
 bhopal puraatan or naveen kaa ek sundar mishran he. puraane shahar main sthit puraane bazaar, masjiden or mahal aaj bhi us kaal ke shaskaon ke bhavy ateet kii yaad dilaate hai. sundar park or garden, lambi chaudi sadaken, aadhunik imaaraton ke kaaran aadhunik bhopal bhi bada prabhaavshaalee he.
 taj ul masjid, jama masjid, moti masjid, shaukat mahal, sadar manzil, gauhar mahal, bharat bhawan, state museum, gandhi bhawan, van vihaar or lakshmi narayan mandir. apper or loar lake tathaa machhlee ghar bhi darshneey hai.
 sanchi bhopal se 46 kimi kii duuri par he. jaisaa ki aap jaanate hi hai ki sanchi apane stupon or boudhd staandon tathaa un stambhon ke liye prasikad he jo ki purashastriyon dwaara isaapurv kii teesri shatabdi se lekar barahavin shatabdi puraane maane gaye hai. sanchi kaa prasikad stupa maury samraat ashok ne banwaaya tha. ashok ne boudhd dharm ko prashray diya or iske prachaar prasar hetu apane putr mahendra or putree sanghmitra ko sinhal dweep bheja. pratham stupa ke nikat ek stambh he sendstone kaa jo maury yugin chamak se aaj bhi chamakta he, us par spasht shabdon main boudhd dharm ke niyamon ko likhaa he. yah stupa bharat kii sabase puraani pathar kii imaarat he.
 sanchi pahari khandon main banti he. sabase neeche ke khand main doosraa stupa sthit he jabaki pehla or teesraa stupa or paanchavi shatee main nirmit gupt kaaleen mandir na17 or saatvin shatee main nirmit mandir na 18 bich ke hisse main sthit hai or baad main bani boudhd monastery shikhar par sthit he. doosraa stupa boudhdakalin murtikla kaa pratinidhitiv karata he, isamen budhd ke jivan or us kaal kii pramukha ghatnaon par aadhaarit kalakaari kii gai he. in stupon ke pravesh dwaar dekhne yogya hai. darshneey sthalon main stupa pratham, chaar pravesh dwaar, stupa dwitiya, stupa tritiy, ashok stambh, boudhd vihaar, vishaal paatr, gupt kaaleen mandir or sangrahalay pramukh hai.
 bheemabetkar vindhyaachal pahadiyon ke uttareey chor par sthit bhopal se 35 km dooreka gaanv he. yah sthaan bady-bady chattaanon se ghira he. haal hi main in chattaanon main bane purv pashaan yug kii gufaaon main bane hue chah sau se bhi zyadar bhittichitron kaa pataa chalaa he. sansar main ab tak paye jane vaale purv pashaan yuginar bhittichitron kaa sabase bada sangrah inhen gufaaon main he. madhyapradesh main paryaton kii sambhaavnaaen athaah hai, ab bhi bahut kuch aisa he jo is simit lekh ke daayaron main nahin samaa paa rahaa. is satya kaa anubhav aap yahanakar hi kar sakate hai, anekon anchhue, avyavshaayik paryaton sthal hai jinhen khoj aap romanchit ho sakate hai.
 aitihaasik nagari tuman
 maan vindhyavasini mandir ati pracheen mandir he. yah ashok nagar jile se dakshin disha kii ore tuman me sthit hai. yaha khudaai main pracheen murtiyan nikalati rahati he yah raja mordhwaj kii nagari ke naam se jaani jaati he yaha kai pracheen dashanik sthalo main valram mandir,hajaarmukhi mahadev mandir,thiveni sangam,voddh pratimaaen,lakhvanjaraa vaakhar,guphaayen aadi kai sthal he tuman kaa pracheen naam tumvan tha. san 1970-72 main puraatatv vibhaag ke dwaara yahan jav khudaai kii gai tav yahan 30 foot neeche jameen me taanwe ke sikko se bharaa ek ghada mila kai pracheen murtiyan or manushya ke dache evam kai pracheen avshesh yaha se praapt hue. sabhi avashesho ko sagar vishvavidhyalay me kuch gujari mahal gwalior me rakh die he. phir bhi yaha kai pracheen murtiyan he jo tuman sangrahalay me he.vatmaan me aaj bhi agar is gram kii khudaai kii jaae to yahan kai saare pracheen avshesh praapt hoge. tuman thiveni nadi kaa itihaas- pracheen kaal main alilpuri ji maharaj roj apni sadhana ke anusaar sran karne ke liye pruyag jaaya karte the. ekadin ganga maai prashanr ho gayi ore voli maango bhakt kya chahie! mahogar aap prashanr he to maan meri kutiyaa ko pavitra kar dijie gangaji tuman main gupt ganga ke naam sejani gai ore teen nadiyon kaa sangam hua umila,sovat,akhevar, aaj bhi jo log elahabaad nahin ja pate ve tuman thiveni main aakar ghota lagaate hai me har vash makar sankranti par meley kaa aayojan bhi hota he tuman apane itihaas me mashhoor he iskaa lekh kitao me bhi miltaa he. tuman mandiron ke liye bhi jaani jaati he yahan jahaan par karo khudaai vahaan par nikalati he murtiya. tuman gaanv kaa vada mandir vindhyavasini mandir he. yah mandir vahut hi purana he is mandir main jo tod phod hui mughal samrajya oranggev ke samay par hui he. mandir kaa itihaas vahut hi purana he.vindhyavasini mandir yaa to uttar pradesh ke mirzapur main sthit he yaa phir madhya pradesh ke ashok nagar jile ke 10 km duuri par tuman gaanv me sthit he.
