 sristi kaa pehla naatak to koi nukkaravend tu k hi rahaa hogak hi rahaa hoga. rangashalas or natyagrih to sabhyataa charan paar karne ke baad bane honge. 
 aadim yug main sab log din bhar shikaar karne ke baad shaam ko apane-apane shikaar ke saath kahi khule main eketu bordj gheraa banaakar baith jate the or us ghere ke bichon-bich hi unka bhojan pakataa rahata, khan-paan hota or vahi baad main naachna-gaanaa hota. is prakaar shuru se hi nukkad naatakon se jude teen zaruri tatwon kii upasthiti is prakriya main bhi shaamil thi - pradarshan sthal ke rup main ek gheraa, darshakon or abhinaytaon kaa antarang sambandh or sidhe-sidhe darshakon kii rozmarra kii jinngi se jude kathankon, ghatnaon or naatakon kaa manchan. 
 isi kaa viksit rup hamen tab bhi dekhne ko miltaa he jab aaj se lagbhag dhaai-teen hazaar varsh pehle yunaan main thespis naamak abhinayta ghodagadee yaa bhaisagadee main saamaan ladakar, shahar-shahar ghumkar sadakon par, chauraahon par athwa bazaaron main akelaa hi naatakon kaa manchan kiya karata tha. bharat main isse bhi purv se lav or kush naam ke do kathavachakon ke madhyam se ramayana mahakavy ko jagah-jagah jaakar, gaakar sunaane kii parampara kaa ullekh miltaa he. ye lav-kush ram ke putron ke rup main to prasiddh hai hi, baad main inhen ke samaantar nat yaa abhinayta ko bhi hamaare yahaan kushilav ke naam se hi janaa jane laga. sambhavat: yahi kaaran he ki naatakon ke lagaataar khule main manchit hote rahane ke maddenzar bharat ne bhi apane naatyashaastra main dasharupak vivechan ke antargat 'vithi' naamak roopak kaa bhi ullekh kiya he. aaj bhi andhra pradesh main lokanaty parampara kii ek style kaa naam kii 'vithi naatakam' miltaa he or aadhunik nukkad naatak ko bhi isi naam se janaa jaataa he.
 madhyakaal main sahi rup main nukkad naatakon se milti-julati natya-style kaa janm or vikaas bharat ke vibhinn praanton, kshetron or boliyon-bhashaaon main lok naatakon ke rup main hua. usee ke samaantar pashchim main bhi carch athwa dharmik naatakon ke rup main england, france, germany or spain aadi deshon main aise naatakon kaa prachlan shuru hua jo bible kii ghatnaon par aadhaarit hote the or mulat: dharm ke prachaar ke liye hi khele jate the. ye naatak bhi khule main, maidaanon or chauraahon or bazaaron main hi manchit kiye jate the or din kii roshni main hi, jabaki hamaare yahaan naatak lagbhag apane aarambh kaal se hi zyaadaatar raat main hi khele jate the. iske kaaran bhartiya naatakon main prakaash vyavastha kaa bahut vikaas hua.
 aadhunik yug main jis rup main ham nukkad naatakon ko jaanate he, unka itihaas bharat ke swadhinata sangram ke dauraan kaumi taraanon, prabhaat feriyon or virodh ke juluson ke rup main dekha ja saktaa he. isi kaa ek vidhivat rup ipta jaisi sanstha ke janm ke rup main saamne aayaa, jab puure bharat main alag-alag kala madhyamon ke log ek saath aakar mili or krantikari geeton, naatakon va nrityon ke manchanon or pradarshnon se videshi shashan evam satta kaa virodh aarambh hua. is prakaar kisi bhi gazat vyavastha kaa virodh or uske samaantar ek adarsh vyavastha kya ho sakati he - yahi vah sanrachana he, jis par nukkad naatak kii dhuree tiki hui he. kabhi vah kisse-kahaniyon kaa prachaar tha, kabhi dharm or kabhi rajnatik vichaardhaara. kisi bhi yug or kaal main is tathy ko rekhaankit kar sakate hai. aaj to sthiti yah ho gai he ki badi-badi vyavsaayik-vyaparik companiyaan apane utpaadanon ke prachaar ke liye nukkad naatakon kaa prayog kar rahi hai, sarkari tantra apni nitiyon-nirdeshon ke prachaar ke liye nukkad naatak jaise madhyam kaa sahaara letaa he or raajnneetik dal chunaav ke dinon main apane dal ke prachaar-prasar ke liye is vidha kii ore aakarshith hote hai. aise main nukkad naatakon ke bahuvidh rup or rang dikhaai padate he.
