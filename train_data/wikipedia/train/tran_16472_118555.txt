 deepa karmkaar  ek kalatmak jimnast hai jo 2016 greeshmakaleen olympic main bharat kaa pratinidhitiv kar rahi hai. olympic main pratibhaag karne vaali ve pehali bhartiya mahila jimnast hai, or pichley 52 varshon main aisa karne vaali ve pratham bhartiya, purush athwa mahila, jimnast hai.
 karmkaar purvottar bharat ke tripura rajya ke agartala se aati hai. unhone 6 varsh kii umr se hi jimnastics aarambh kar diya tha or usee samay se apni coach vishweshwar nandi ke nirdesan main abhyaas kar rahi hai. jimnastics kii kaksha main panjikaran ke samay deepa flats feet kii samasya se grast thim. coach nandi ke anusaar flats feet ke kaaran deepa kii oochaal main samasya aa rahi thi. isko thik karnaa deepa or unki coach ke liye ek chunauteepurn kaary rahaa. 2007 main jalpaigudi main unhone junior nesanals jeeta. 2007 se deepa ne rajya, rashtriya or antarrashtriya pratiyogitaaon main kul 77 padak jite hai jinamein se 67 swarna padak hai.
 deepa ne 2016 greeshmakaleen olympic main bharat kaa pratinidhitiv kiya. kisi bhi olympic main pratibhaag karne vaali ve pehali bhartiya mahila jimnast hai, or pichley 52 varshon main aisa karne vaali ve pratham bhartiya, purush athwa mahila, jimnast hai.
 is olympic main unhone final main apni jagah banaai or final main bhi vah maamuli se antar se kaansya padak paane se chook gayi or chauthe sthaan par raheen. unhone ati kathin maane jane vaale produnova walt kaa safal pradarshan kiya jise aaj tak vishwa main ginati kii 5 jimnast hi safaltaapurvak puraa kar saki hai. bhale hi vah koi padak nahin jeet pai lekin is uplabdhi nen unhen bharatbar main prasiddh kar diya. bharat ke mahanatam cricket khilaadiyon main se ek sachin tendulkar ne kaha - jeetna or haarana khel kaa hissaa he. aapane lakhon logon ke dil jite or puure desh ko aapaki uplabdhi par garv he. beijing olympic main swarna padak jeet chuke bhaartiya nishanebaaz abhinav bindra ne kaha - deepa karmkaar aap meri hero hai.
