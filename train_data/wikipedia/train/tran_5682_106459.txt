 <saharanpur jankshan railway stesan saharanpur shahar kaa railway stesan he. isaki oonchai 276 meter he.
 
 uttari railway ne saharanpur ko saharanpur jankshan naam diya he. sach, saharanpur ek jankshan hi to he! jankshan bhinn - bhinn rail va sadak margon kaa; jankshan ganga - yamuni tahazeeb kaa; jankshan bhinn-bhinn dharmavalambiyon kaa; jankshan pracheenatam or atyaadhunik kaa; jankshan u.pra., uttrakhand, haryana, punjab or hi.pra. kaa.
 mumbai - haavda tathaa mumbai- amritsar bharat ke vibhinn chhoron ko jodne vaale pramukh railmarg hai jo saharanpur se hokar nikalate hai. saharanpur se na keval mumbai, dilli, kolkata, amritsar, lakhanu, ahmedabad, okha, jammu tavi, dehradun or chandigarh aadi ke liye railgadiyaan sulabh hai apitu ek branch line shamali, badot, bagpat hote hue shahdara - dilli se bhi milaati he.
 saharanpur main ek or railway stesan bhi he - tapari ! donon steshnon ke bich kaa antar lagbhag 5 kimi he. dehradun or dilli ko jodne vaali kuch mahatvapurn train tapari main rukati hai or saharanpur vaasiyon ko munh chidhaate hue loop line ke sahare sidhe dehradun kii ore mud jaati hai. aisi hi ek loop line luxsar se pehle bhi bana di gai he taaki dehradun jane-aane vaali mahatvapurn railgadiyaan luxsar stesan kaa prayog karne ke liye vivash na hon. 
 tapari stesan par utarana - chadhana swayan main koi samasya nahin he. samasya he to sirf ye ki yadi aapkaa koi sambandhi yaa mitra tapari stesan se utar kar aane vaala ho to aapako apane vaahan se use lene janaa padegaa. is maarg par keval teen pahiyaa vaale tempo chalate hai, . teen-chaar tampo main jab puri train kii savaariyaan edjust hona chahengi to aap sahaj hi kalpana kar sakate hai ki kya dasha hogi! saharanpur ke log tapari-saharanpur maarg ko suvidha-sampann banane ke sthaan par railway vibhaag se ladate-bhidate rahete hai ki in trainon ko tapari main na roak kar saharanpur stesan tak laayaa jaye!
