 beijing electron pojitron colider ek electron-pojitron sanghatt he, ek prakaar kaa kan twarak jo china main sthit he. isaki sthapana china main 1984 main kii gai. 2004 se 2009 tak iske dwitiya sanskaran kaa nirmaan kiya gaya. yah mukhya rup se ucch urja bhautikee ke shodh kaary ke liye prayog kiya jaataa he jisamen vikiran kii samakalikta kaa adhyayan kiya jaataa he. antararashtriya sanghatt prayogon kii tulana main iske kanon kaa madhyam urja maan nabhikeey bhautikee prayogon main bhi upyogi he. yah prayog apane unnat str ke urja kshetra ke liye bhautikee main antararashtriya aakarshan kaa kendra bana hua he.
 1972 main chini vigyaan academy kii sthapana par ucch urja bhautikee ke kshetra main shodh ko badhaava dene ke liye ek ucch urja twarak ke nirmaan kaa anumodan kiya gaya. lekin kisi karanvash yah kaary band kar diya gaya.
 1983 main rajya parishad kii manjuuri ke pashchaat ek 2 Ã— 2.2GeV electron pojitron sanghatt kaa nirmaan karne kii anumati mil gayi jiskaa naam beijing electron pojitron colider rakhaa gaya.
 1999 main isaki pratham navinikaran yojana armbh kii gayi jo 2004 se 2009 tak kaam main liya gaya. 2009 se iske punah naveekaran kaa kaary kiya ja rahaa he jise BEPC-III kaha ja rahaa he. is nav parivartan ke pashchaat beijing electron pojitron colider, vishwa ke unnat sanghatt prayogon main se ek hoga.
