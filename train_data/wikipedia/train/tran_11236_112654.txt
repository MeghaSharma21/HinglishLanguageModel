 samvidhanwaad kaa saamaanya arth yah vichaar he ki sarkaar kii satta samvidhan se utpann hoti he tathaa isi se uski seemaa bhi tay hoti he.
 samvidhanwaad sarkaar ke us swaroop ko kehete hai jisamen samvidhan kii pramukh bhoomika hoti he. adhikariyon ko manamaane nirnay kii chhot hone ke sthaan par 'kanoon ke rajya' kaa paksh lenaa hi samvidhanwaad he. samvidhanwaad kii mul bhaavana yah he ki sarkari adhikari kuch bhi, or kisi bhi tareeke se, karne ke liye swatantra nahin hai balki unhen apni shakti kii simaaon ke andar rahete hue hi kaary karne kii aazaadee he or vah bhi samvidhan main varnit prakriya ke anusaar. 
 aitihaasik prakriya ke parinaam swaroop hi samvidhanik rajyon kaa janm hua. manushya dwaara rajasatta ke atyaachaar va durupyog ke bachane ke prayaas ke parinaam swaroop samvidhanwaad kaa janm hua. aadhunik samvidhanwaad ke vistrut aadhaar hai, kintu iskaa mul aadhaar ‘‘vidhi kaa shashan’’ hi mana jaataa he. pracheen kaal se hi aise vividh vichaaro par chintan kiya jaataa rahaa hai jo rajasatta ko prabhavi bhang se niyantrit kar sake evam uske sad-prayog main sahaayak ban sake. is drushtikon se prachinkaal se hi rajasatta evam naitik abhibandhanon evam dharmik manyataon ke saath hi shaashvat vidhi, prakritik vidhi, divine vidhi evam maanviya vidhi ke rup main vibhinn upayon par vichaar karne kii lambi parampara dikh padati hai.
 samvidhanwaad british upniveshwaad kii dein he. angrezon ne iske zariye ek tir se teen nishane lagane kii koshish kii. unka pehla makasad yah tha ki samvidhanwaad ke madhyam se unke upnivesh dhire-dhire swa-shashan kii taraf badhen or vi-upniveshikaran kii prakriya ko dhimaa kiya ja sake. unka doosraa uddeshy yah sunishchit karnaa tha ki swa-shashan hasil kar lene ke baad bhi yani swatantra ho jane ke baavjood upniveshit rajya unke prabhaav ke daayre main rahen. swa-shashan ke samvidhanvaadee raste ko isi lihaaz se dizine kiya gaya tha. samvidhanwaad se angrezon ne ek teesraa or pechida makasad hasil karne kii koshish bhi kii. ve apane udaarataavaad, sansadeey loktantr, mukt bazaar or vyakti-swatantry ke agrahon kaa talmail upniveshwaad ke sainik, saamaajik or aarthik yatharth se karnaa chaahate the. 
 darasal, europe kii upniveshvaadi takaton kaa samrajyavaadee darshan ek sa nahin tha. isi ke parinamswaroop upniveshikaran or a-upniveshikaran kii prakriya ke prati ve alag-alag drushtikon apanaate the. dilachasp baat yah he ki british upniveshvaadi bhi samakaleen europee upniveshvaadiyon se kam naslvaadi or damankaaree nahin the. par, unhone ireland ko chhodkar apane anya upniveshon main satta ke kramik hastantaran or apratyaksh  shashan kii niti apanaayi. maharani victoria kaa shashan packs britanika kii niti par chalata tha jiske mutabik british hukumat sthaneey reeti-rivaazon or raajnneeti main hastkshep karne se aam taur par parhez karti thi. uskaa jor vyapaar, videsh niti or pratiraksha ko apane niyantran main rakhane par rahata tha. isi ke mutabik unhone governor dwaara niyantrit kiye jane vaale upniveshon main bhi use salaah dene ke liye adhikariyon kii ek kaaryakari parishad niyukt kar rakhi thi. aage chal kar unhone vidhaan parishadon kaa nirvachan bhi karavaaya taaki banaaye gayi kanoon upniveshit janata ko apane pratinidhiyon dwaara banaaye gayi prathit hon. angrezon ke mukaable francoisiyon kaa jor apane upniveshon ke francisi raashtra main sampoorn aatmsatikaran par rahata tha. 
 british raajnneetijna admand bark kaa kahana tha ki agar kanoonon ko deshaj janata ke jeniyas, prakruti or maanas ke mutabik banaaya jaae to aupniveshik shashan sarvaadhik prabhavi sabit hota he. isi siddhant ke mutabik ek ke baad ek british sarkaron ne upniveshon main bad rahe raajnneetik asantosh kaa daman to kiya hi, par saath hi raajnneetik or sanvaidhanik sudhaaron kii prakriya bhi chalaai. is niti ke peeche unnisvin sadi kaa vah tajurba tha jo angrez upniveshvaadiyon ne america, newzealand or australia main sthapit upniveshon se hasil kiya tha. in upniveshon main raajnneetik pratinidhitiv ke kuch aise rup viksit kiye gayi the jinke tahat vahaan ke adhivaasiyon ko lagata tha ki unhen england kii naagarikta bhi praapt he. isi ke aadhaar par angrezon ne niti banaayi ki rashtravaadi andolanon ko samvidhansammat raajnneeti karte hue swa-shashan kii taraf jane ke liye protsaahit kiya jaae. vahaan kii janata ko dhire-dhire vidhaayi adhikaar diye jaaen. pehle ve bhitari shashan kii zimmedaari sanbhaalein or phir baad main videsh niti kaa niyantran bhi unke haath main de diya jaae. angrez lagaataar is shabdaadambar kaa prayog karte rahe ki apane aupniveshik mishan ke zariye ve asia or africa ke ‘pichde’ samaajon ko sansadeey loktantr or uttaradaayi shashan kii vivekpurna british paramparaon se sampann karnaa chaahate hai. 
 darasal, upniveshon ko apane haath main rakhana uttarottar mushkil hota ja rahaa tha. isliye britain ne lacheela or parinamvaadi ravaiya akhriyaar karte hue apni satta or prabhaav ko surakshit karne ke liye sanvaidhanik sudhaaron kaa rasta apanaaya. samvidhanwaad kii niti is manyata par aadhaarit thi ki kisi samrajya ko kaayam rakhane ke liye faujee daman or jabariyaa kabza karne kii niti ab prabhavi nahin rah gayi he. dwitiya vishwayuddh ke baad to yah hakeekat or bhi saafe ho gayi. british niti-nirmaataaon ko yakeen ho gaya ki a-upniveshikaran kii chaal ko keval sanvaidhanik sudhaaron ke madhyam se hi niyantrit kiya ja saktaa he. keval isi tarah se british sarkaar naye banane vaale swatantra or samprabhu rashtron ke saath ghanishtha aarthik, raajnneetik or ranneetik rishte banaaye rakh saktaa tha. 
 upniveshvaadiyon kii koshish rahati thi ki ve upniveshit janata ko kendrikrut or ekikrut prashasan ke tahat laaen taaki unka aarthik dohan zyaada se zyaada kiya ja sake. isaki pratikriya main rashtrawaad aarthik tark le kar takaraav kii mudra main saamne aata tha. angrez hoshiyaari se rashtravaadiyon ke bich se udaar or naram tattvon ko chunate the or sthaneey nitiyaan is prakaar banaate the ki unheen tattvon kaa bolbalaa rashtriya andolan par kaayam ho jaae.  ugr rashtravaadiyon kaa daman karne or naram rashtravaadiyon ko protsaahit karne ke saath-saath unki duusari niti saamaajik rup se paramparanishth or anudaar abhijanon ke saath gathjod kar lene kii hoti thi. samajha jaataa he ki unke is samvidhanwaad kaa sabase kaamyaab prayog ceylone main hua. dwitiya vishwayuddh ke dauraan apane is upnivesh ke samrik mahatva dekh kar angrez srilanka ko dominian yaa swatantra upnivesh kaa darja dene ke liye taiyaar ho gayi. badale main unhone ceylone ke saath pratiraksha or videsh niti ke maamle main sahyog sunishchit kar liya. srilankai samaaj sinhalai bahusankhya or tamil or musalmaan alpsankhya main banta hua tha. angrezon ne saamaajik rup se anudaaravaadi sinhalai prabhuon ke saath gathjod sthapit kiya. isi tarah malaya ko 1957 main azaadi dene ke badale angrezon ne rashtramandaleey vyapaar or pratiraksha pranali main malay bhagidaari ko sunishchit kiya. 1945 ke baad hi angrezon ne malaya ke anudaarpanthi paramparaagat shaskaon ke saath gathjod karke ek kendrikrut prashasan khadaa kar liya tha. isi ke tahat 1954 main chunaav karaaye gayi or angrezon ke man kii party jeet gayi. angrezon ne satta hastatanran usee ke haath main kiya. 
 samvidhanwaad kii yah niti har jagah angrezon kii marji ke mutabik nahin chali. unhone bharat main bhi sanvaidhanik sudhaaron kii lambi prakriya chalaai, par dwitiya vishwayuddh ke dauraan or baad main congress ke netritv main chali british virdohi muhim ne unke iraadon ko naakaam kar diya. congress or muslim lig ke bich karaab hote sambandhon ne bhi angrezon kii daal nahin galane di. haalaanki is hakeekat se inkaar nahin kiya ja saktaa ki rashtravaadi andolan kii bagdor garampanthiyon ke haathon main jane se rokane ke liye angrezon ne narampanthiyon kii tarafadaari vaala rukh hameshaa apanaaye rakhaa. kuch prekshak rashtriya andolan ke kuch netaaon kii chamakdaar chhavi banane ke peeche british shashan ke iraade or yojana ko bhi dekhte hai. 
 isi tarah pashchim africa upnivesh gold coast main angrezon kaa samvidhanwaad vaanchit nattejey nahin de paaya. 1950 ke naye samvidhan ke tahat nakruma kii party ne kramshah ke bajaay tezi se sanvaidhanik sudhaar karne ke liye majaboor kar diya. sarvik matadhikaar ghoshit hone ke baad hue chunaavon main nakruma kii party ne zordaar jeet hasil kii or angrezon kii icchit raajnneetik takatein haar gayin.  upniveshvaadiyon ko majabuuran nakruma ko sattarudh hone ke liye jail se reeha karnaa padaa. 1957 main gold coast ghana ganraajya main badal gaya. kuch aise upnivesh bhi the jahaan angrezon ne samvidhanwaad kii niti nahin apanaayi or daman kaa ravaiya jari rakhaa. kenya kaa udhaaharan bataata he ki vahaan kii paristhitiyon main angrezon ne udiyaman africa rashtrawaad kii shaktiyon ko ugr or ashaantikari kah tak kaarij kar diya. unki koshish thi ki ek bahunasli samvidhan paarit karvaa liya jaae taaki shwet alpsankhyakon kaa rang-rutaba kaayam rakhaa ja sake. unhone kenya ke sabase bade kabeeley kikayu kii maange thukraa deen. sanvaidhanik riyaayaten na dene ke kaaran angrezon ne rashtravaadiyon ke bich ugrapanthiyon ke liye rasta saafe kar diya.
 1. ji.di. boys, dicoloniteeshan and da british empire, 1775-1997, macmillan, landan. 
 2. em. chambarlen, european dicoloniteeshan in tvintingth sechuri, longmen, landan or neuyork.
 3. tii. smith, da and of european empire : dicoloniteeshan after world waar dhbdhaa, di.si. hith, laxington eme.
 4. en. white, dicoloniteeshan : da british experience sins 1945, longmen, landan or neuyork.
