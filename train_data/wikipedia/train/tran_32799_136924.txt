 ahoi ashtami kaa vrath karthik krishna paksh kii ashtami ke din kiya jaataa he. putravati mahilaon ke liye yah vrath atyant mahatvapurn he. maatayen ahoi ashtami ke vrath main din bhar upwas rakhti hai or siankal taare dikhaai dene ke samay hoi kaa pujan kiya jaataa he. taron ko karvaa se arghya bhi diya jaataa he. yah hoi geru aadi ke dwaara diwaar par banaai jaati he athwa kisi mote vastra par hoi kadhakar puja ke samay use diwaar par taang diya jaataa he.
 hoi ke chitrankan main zyaadaatar aath koshthak kii ek putali banaai jaati he. usee ke paas saahi tathaa uske bacchon kii akritiyaan bana di jaati hai.karvaa chouth ke thik chaar din baad ashtami tithi ko devi ahoi mata kaa vrath kiya jaataa he. yah vrath putr kii lambi aayu or sukhmay jivan kii kaamana se putravati mahilaayein karti hai. krirtik maas kii ashtami tithi ko krishna paksh main yah vrath rakhaa jaataa he isliye ise ahoi ashtami ke naam se bhi janaa jaataa he.
 uttar bharat ke vibhinn anchalon main ahoimata kaa swaroop vahaan kii sthaneey parampara ke anusaar banataa he. sampann ghar kii mahilaayein chaandi kii hoi banawaati hai. jameen par gobar se lipakar kalash kii sthapana hoti he. ahoimata kii puja karke unhen doodh-chaaval kaa bhoga lagaaya jaataa he. tatpashchaat ek pate par jal se bharaa lotaa rakhkar katha suni jaati he. ahomshtami kii do lok kathaayen prachlit hai.
 pracheen kaal main ek sahukaar tha, jiske saat bete or saat bahuen thi. is sahukaar kii ek beti bhi thi jo deepawali main sasuraal se maayke ai thi. deepawali par ghar ko lipane ke liye saaton bahuen mitti laane jangal main gai to nanad bhi unke saath ho lee. sahukaar kii beti jahaan mitti kaat rahi thi us sthaan par syahu apane saath beton se saath rahati thi. mitti katate hue galati se sahuukaar kii beti kii khurpy ke chot se syahu kaa ek baccha mar gaya. syahu is par krodhit hokar boli main tumhaari kokh baandhungi.
 syahu ke vachan sunakar sahuukaar kii beti apni saaton bhabhiyon se ek ek kar vinati karti hai ki vah uske badale apni kokh bandhawa len. sabase choti bhabhi nanad ke badale apni kokh bandhavane ke liye taiyaar ho jaati he. iske baad choti bhabhi ke jo bhi bachche hote hai ve saat din baad mar jate hai. saat putron kii is prakaar mrityu hone ke baad usne pandit ko bulawaakar iskaa kaaran poocha. pandit ne surahi gaay kii seva karne kii salaah di.
 surahi seva se prasann hoti he or use syahu ke paas le jaati he. raste thak jane par donon aaraam karne lagate hai achaanak sahukaar kii choti bahu kii nazar ek ore jaati hai, vah dekhati he ki ek saanp garuda pankhni ke bachche ko dansane ja rahaa he or vah saanp ko maar detii he. itane main garuda pankhni vahaan aa jaati he or khun bikharaa hua dekhakar use lagata he ki choti bahu ne uske bachche ke maar diya he is par vah choti bahu ko chonch maarna shuru kar detii he. choti bahu is par kahati he ki usne to uske bachche kii jaan bachaai he. garuda pankhni is par khush hoti he or surahi sahit unhen syahu ke paas pahunchaa detii he.
 vahaan syahu choti bahu kii seva se prasann hokar use saat putr or saat bahu hone kaa ashirvaad detii he. syahu ke aashirwad se choti bahu kaa ghar putr or putr vadhuon se haraa bharaa ho jaataa he. ahoi kaa arth ek prakaar se yah bhi hota he "anhoni ko honi bananaa" jaise sahukaar kii choti bahu ne kar dikhaaya tha. ahoi vrath kaa mahatmay jaan lene ke baad aaiye ab jaane ki yah vrath kis prakaar kiya jaataa he.
 usamen se ek katha main sahuukaar kii putree ke dwaara ghar ko lipane ke liye mitti laate samay mitti khodne hetu khurpa chalaane se saahi ke bacchon ke marane se sambandhit he. is katha se yah shiksha milti he ki hamen koi bhi kaam atyant saavdhaanee se karnaa chahie anyathaa hamaari jaraa si galati se kisi kaa aisa bada nuksaan ho saktaa he, jisaki ham bharpai na kar saken or tab hamen uskaa kathor praayshchit karnaa padega. is katha se ahimsa kii prerana bhi milti he. ahomshtami kii duusari katha mathura jile main sthit radhakundamen snaan karne se santan-sukh kii prapti ke sandarbh main he. ahomshtami ke din pethe kaa daan karen.
 vrath ke din praat: uthakar snaan karen or puja paath karke sankalp karen ki putr kii lambi aayu evam sukhmay jivan hetu main ahoi mata kaa vrath kar rahi hum. ahoi mata mere putron ko dderghaayu, swasth evam sukhi rakhen. anhoni ko honi banane vaali mata devi parvati hai isliye mata parvati kii puja karen. ahoi mata kii puja ke liye geru se diwaal par ahoi mata kaa chitra banaayen or saath hi syahu or uske saat putron kaa chitra banaayen. unke saamne chaaval kii dhiri, muuli, singhaade rakhte hai or subah diya rakhkar kahani kahi jaati he. kahani kehete samay jo chaaval haath main liye jate hai, unhen sari/ suut ke duppate main band lete hai. subah puja karte samay ji gar yah karvaa, karvaa chouth main istemaal hua hona chahie. is karave kaa pani diwali ke din puure ghar main chhidaka jaataa he. sandhya kaal main in chitron kii puja karen. | pake khaane main chaudaa puri or aath puyon kaa bhoga ahoi mata ko lagaaya jaataa he. us din bayana nikaala jaataa he - byne main chaudaa puri yaa mathri yaa kaashew hote hai. lote kaa pani shaam ko chaaval ke saath taron ko ardh kiya jaataa he. shaam ko mata ke saamne diya jalaate hai or puja kaa sara saamaan pandit ji ko diya jaataa he. ahoi mata kaa calendar diwali tak laga rahanaa chahie. ahoi puja main ek anya vidhaan yah bhi he ki chaandi kii ahoi banaai jaati he jise syahu kehete hai. is syahu kii puja roli, akshat, doodh va bhaat se kii jaati he. puja chaahe aap jis vidhi se karen lekin donon main hi puja ke liye ek kalash main jal bhar kar rakh len. puja ke baad ahoi mata kii katha sune or sunaaen.
 puja ke pashchaat saasu maa ke pair chhuen or unka aashirwad praapt karen. iske pashchaat vrati ann jal grahan karen.
 note - agar ghar main koi nayaa member aata he, to uske naam kaa ahoi mata kaa calendar us saal lagaana chahie. yah calendar, jahaan hameshaa kaa ahoi mata kaa calendar lagaaya jaataa he, uske left main lagate hai.jab baccha hota he, usee saal kundavara bharaa jaataa he. kundaware main chaudaa katoriyaan/ sarriyaan, ek lotaa, ek jodi kapadey, ek rumal rakhte hai. har katori main chaar baadaam or ek chhuvaara rakhte hai or lote main paanch baadaam, do chhuvaare or rumal rakhkar puja karte hai. yah sara saamaan nanad ko jaataa he.
 ahomshtami ke vrath main chandroday-vyapini kaaÃ­tak krishna ashtami ko chunaa jaataa he. is drushti se is varsh 1november 2007, guuruuvaar ko aparaahn 2.47baje se sampoorn ratrivyapiniashtami uplabdh hone se shastreey nirdesh ke anupaalan main ahoi ashtami kaa vrath isi din kiya janaa chahie.
 jin sthanon main ahomshtami kii raatri main taare ko arghyadene kii pratha he, vahaan bhi guuruuvaar ko hi vrath rakhaa jaae kyonki isi din taron kaa darshan ashtami kii avadhi main hoga. brajamandalmen udayatithi kii vishesh manyata hone tathaa saptami se viddhrashtami ko grahan na kiye jane ke kaaran yahaan radhakundamen snaan kaa parv 2november ko mana jayega. braj main vrath-parv kii taarikh kaa nirnay vaishnav siddhanton ke anusaar kiya jaataa he.
 ahoi ashtami kaa byna karave par rakhaa hua
 pujan
