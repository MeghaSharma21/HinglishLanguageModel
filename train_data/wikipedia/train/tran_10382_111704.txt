 vishwa hindi sammelan hindi bhashaa kaa sabase bada anterrashtriya sammelan he, jisamen vishwa bhar se hindi vidwaan, sahityakar, patrkaar, bhashaa vigyaani, vishay visheshgy tathaa hindi premi jutate hai. anterrashtriya str par hindi ke prati jaagarukta paidaa karne, samay-samay par hindi kii vikaas yatra kaa akalan karne, lekhak va pathak donon ke str par hindi sahitya ke prati sarokaaron ko or drudh karne, jivan ke vibhinn kshetron main hindi ke prayog ko protsaahan dene tathaa hindi ke prati pravasi bharatiyon ke bhavuktapurna va mahatvapurn rishton ko or adhik gaharaai va manyata pradaan karne ke uddeshy se 1975 main vishwa hindi sammelnon kii shrunkhlaa armbh kii gayi. is bare main tatkaaleen pradhanmantri shrimati indira gandhi ne pahal kii thi. pehla vishwa hindi sammelan rashtrabhasha prachaar samiti, wardha ke sahyog se nagpur main sampann hua jisamen prasiddh samajasevi evam swatantrata senaanee vinoba bhaave ne apana vishesh sandesh bheja.
 prarambh main iskaa aayojan har chauthe varsh yojit kiya jaataa tha lekin ab yah interval ghataakar 3 varsh kar diya gaya he. ab tak das vishwa hindi sammelan ho chuke hai- marishas, nai dilli, pun: marishas, trinidad va tobago, landan, surinam neuyark or johannesburg main. dasavaan vishwa hindi sammelan 2015 main bhopal main yojit hua. 2018 main iskaa aayojan morishas main prastaavit he.
 pehla vishwa hindi sammelan 10 janvari se 14 janvari 1975 tak nagpur main yojit kiya gaya. sammelan kaa aayojan rashtrabhasha prachaar samiti, wardha ke tatwadhan main hua. sammelan se sambandhit rashtriya aayojan samiti ke adhyaksh mahamahim uparashtrapati shri bi di jatti the. rashtrabhasha prachaar samiti, wardha ke adhyaksh shri madhukar raav choudhary us samay maharashtra ke vitt, niyojan va alpabachat mantri the. pehle vishwa hindi sammelan kaa bodhvakya tha - vasudaiv kutumbakam. sammelan ke mukhya atithi the morishas ke pradhanmantri shri shivsagar ramgulam, jinaki adhyakshata main morishas se aaye ek pratinidhimandal ne bhi sammelan main bhaag liya tha. is sammelan main 30 deshon ke kul 122 pratinidhiyon ne bhaag liya. sammelan main paarit kiye gayi mantavy the- 
 duusare vishwa hindi sammelan kaa aayojan morishas kii dharti par hua. morisus kii rajdhani port lui main 28 agast se 30 agast 1976 tak chale vishwa is sammelan ke aayojak rashtriya aayojan samiti ke adhyaksh, morishas ke pradhanmantri dow sar shivsagar ramgulam the. sammelan main bharat se tatkaaleen kendriya swasthya or parivaar niyojan mantri dow karn singh ke netritv main 23 sadasyeey pratinidhimandal ne bhaag liya. bharat ke atirikt sammelan main 17 deshon ke 181 pratinidhiyon ne bhi hissaa liya.
 tisare vishwa hindi sammelan kaa aayojan bharat kii rajdhani dilli main 28 oktober se 30 oktober 1983 tak kiya gaya. sammelan ke liye bani rashtriya aayojan samiti ke adhyaksh tatkaaleen loksabhaa adhyaksh dow balram jakhad the. isamen morishas se aaye pratinidhimandal ne bhi hissaa liya jiske netaa the shri harish budhu. sammelan ke aayojan main rashtrabhasha prachaar samiti, wardha ne pramukh bhoomika nibhaai. sammelan main kul 6,566 pratinidhiyon ne hissaa liya jinamein videshon se aaye 260 pratinidhi bhi shaamil the. hindi kii suprasiddh kaviyatri sushri mahadevi verma samaapan samaaroh kii mukhya atithi thim. is avasar par unhone do took shabdon main kaha tha - "bharat ke sarkari karyaalayon main hindi ke kaamkaaj kii sthiti us rath jaisi he jisamen ghode aage kii bajaay peeche jot diye gayi hon."
 chauthe vishwa hindi sammelan kaa aayojan 2 disambar se 4 disambar 1993 tak morishas kii rajdhani port lui main yojit kiya gaya. 17 saal baad morishas main ek baar phir vishwa hindi sammelan kaa aayojan kiya ja rahaa tha. is baar ke aayojan kaa uttardaayitv morishas ke kala, samskruti, avkaash evam sudhaar santhaan mantri shri mukteshwar chuni ne samhaala tha. unhen rashtriya aayojan samiti kaa adhyaksh niyukt kiya gaya tha. isamen bharat se gayi pratinidhimandal ke netaa the shri madhukar raav choudhary. bharat ke tatkaaleen grih rajyamantri shri raamalaal raahi pratinidhimndal ke upanetaa the. sammelan main morishas ke atirikt lagbhag 200 videshi pratinidhiyon ne bhi bhaag liya.
 paanchaven vishwa hindi sammelan kaa aayojan hua trinidad evam tobago kii rajdhani port of spain main. tithiyaan thim - 4 april se 8 april 1996 or aayojak sanstha thi trinidad kii hindi nidhi. sammelan ke pramukh sanyojak the hindi nidhi ke adhyaksh shri chanka seetaram. bharat kii ore se is sammelan main bhaag lene vaale pratinidhimandal ke netaa arunachal pradesh ke rajyapal shri mata prasad the. sammelan kaa kendriya vishay tha- pravasi bhartiya or hindi. jin anya vishyon par isamen dhyaan kendrit kiya gaya, ve the - hindi bhashaa or sahitya kaa vikaas, carabian dwipon main hindi kii sthiti evam caputer yug main hindi kii upadeyata. sammelan main bharat se 17 sadasyeey pratinidhimandal ne hissaa liya. anya deshon ke 257 pratinidhi isamen shaamil hue.
 chatha vishwa hindi sammelan landan main 14 sitambar se 18 sitambar 1999 tak yojit kiya gaya. you0ke0 hindi samiti, gitanjali bahubhashi samudaay or birmingham bhartiya bhashaa sangam, york ne miljul kar iske liye rashtriya aayojan samiti kaa gathan kiya gaya jiske adhyaksh the dow krishna kumaar or sanyojak dow padmesh gupt. sammelan kaa kendriya vishay tha - hindi or bhavi peedi. sammelan main videsh rajyamantri shrimati vasundhara raaje ke netritv main bhartiya pratinidhimandal ne bhaag liya. pratinidhimandal ke upanetaa the prasiddh sahityakar dow vidyanivas mishra. is sammelan kaa aitihaasik mahatva isliye he kyonki yah hindi ko rajbhasha banaaye jane ke 50wein varsh main yojit kiya gaya. yahi varsh sant kabir kii chhathi janmashti kaa bhi tha. sammelan main 21 deshon ke 700 pratinidhiyon ne hissaa liya. inamen bharat se 350 or britain se 250 pratinidhi shaamil the.
 saatven vishwa hindi sammelan kaa aayojan hua sudur surinam kii rajdhani paramaribo main. tithiyaan thim - 5 june se 9 june 2003. ikkisvin sadi main yojit yah pehla vishwa hindi sammelan tha. sammelan ke aayojak the shri janakiprasad singh or iskaa kendriya vishay tha - vishwa hindi: nai shatabdi kii chunautiyaan. sammelan main hissaa lene vaale bhartiya pratinidhimandal kaa netritv videsh rajya mantri shri digvijay singh ne kiya. sammelan main bharat se 200 pratinidhiyon ne hissaa liya. isamen 12 se adhik deshon ke hindi vidwaan va anya hindi sevi sammilit hue. sammelan kaa udghaatan 5 june ko hua tha. yah bhi ek sanyog hi tha ki kuch dashak pehle isi din surinami nadi ke tat par bharatvanshiyon ne pehla kadam rakhaa tha.
 aathvaan vishwa hindi sammelan 13 july se 15 july 2007 tak sanyukt rajya america kii rajdhani new york main hua. is sammelan kaa kendriya vishay tha - vishwa manch par hindi. iskaa aayojan bharat sarkaar ke videsh mantralay dwaara kiya gaya. neuyork main sammelan ke aayojan se sambandhit vyavastha america kii hindi sevi sansthaaon ke sahyog se bhartiya vidya bhawan ne kii thi. iske liye ek vishesh jalsthal kaa nirmaan bhi kiya gaya. ise prabhasakshi.com ke samooh sampadak balendu sharma dadhich ke netritv vaale prakoshth ne viksit kiya he.
 nauvaan vishwa hindi sammelan isi varsh 22 sitambar se 24 sitambar 2012 tak, dakshin africa ke shahar johannesburg main somvaar ko khatm ho gaya. is sammelan main 22 deshon ke 600 se adhik pratinidhiyon ne hissaa liya. inamen lagbhag 300 bhartiya shaamil hue. sammelan main teen din chale manthan ke baad kul 12 prastaav paarit kiye gaye or virodh ke baad ek sanshodhan bhi kiya gaya.
 dasven vishwa hindi sammelan ke aayojan kii ghoshnaa ho chuki he. yah 10 se 12 sitambar tak bhopal main hua. dasven sammelan kaa mukhya kathy tha - ' hindi jagat : vistaar evam sambhaavnaayen '.
 11vaan vishwa hindi sammilan morishas main hoga.
 22 se 24 sitambar 2012 ko dakshin africa main yojit 9wein vishwa hindi sammelan ne, jisamen vishvabhar ke hindi vidwaanon, sahityakaron or hindi premiyon aadi ne bhaag liya, rekhaankit kiya ki:
 dasavaan vishwa hindi sammelan 10 sitambar se 12 sitambar 2015 tak bhopal main hua. iskaa udghaatan bharat ke pradhanmantri narendra modi ne kiya. sammelan kaa mukhya vishay "hindi jagat : vistaar evam sambhaavnaaen " tha.
 11vaan vishwa hindi sammelan 18-20 agast 2018 tak morishas kii rajdhani port lui main yojit kiya ja rahaa he. is sammelan kaa aayojan bharat sarkaar ke videsh mantralay dwaara morishas sarkaar ke sahyog se hoga. is sammelan kii yojana kaa nirnay sitambar 2015 main bhopal main yojit 10wein vishwa hindi sammelan main liya gaya tha.
