 nagala mohan, uttar pradesh kaa ek gaanv he jo mathura jile main padataa he. yah gram panchayat jugsna main padataa he. yah gaanv mathura se kareeb 30 km kii duuri par tathaa baldev se maatr 9 km kii duuri par sthit he. yamuna nadi yahan se se kuch hi km kii duuri par he. yah uttar pradesh ke gokul vidhaan sabha kshetra main padataa he. yahan kii jansankhya lagbhag 1500 he. yah gaanv yahan ke college " shri je pi mishra smarak inter college" ke liye kaaphi dur-dur tak prasidd he. 
 agar yahan ke parivahan envan sadakon kii baat kii jaae to yah gaanv mathura shahar se pakki sadak se juda hua he, is gaanv tak pahunchne ke liye mathura se baldev tak bas, auto, evam baldev se nagala mohan tak pahunchne ke liye auto milte hai. 
 is gaanv main adhikansh log kheti karte hai. yahan kaa kisaan varsh main 3 fasalein ugaata he jo kramash: genhu, chaaval evam aalu hai inke atirikt yahan sarson, bajra, jau, eekh, daalen ityadi fasalein bhi aanshik rup main ugaai jaati hai. yahan kaa har vyakti pakke gharon main nivas karata he evam do vaqt kii roti kamaane main use koi khaasaa dikkat nahin aati. yahan aadhe se adhik gaanv main meetha pani uplabdh he tathaa din 12 se 18 ghante yahan bijli rahati he.
