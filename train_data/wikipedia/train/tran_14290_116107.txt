 kits 21 may 2010 ko vishwa ke 60 deshon main pradarshit hone vaali ek bollywood film he jiskaa nirdesan anuraag basu ne kiya he. iske nirmaataa rakesh roshan or sharan kapur he. film ke sitaron main ruthik roshan, barbara mori, kangana ranavat or kabir bedi pramukh hai. film kaa sangeet rajesh roshan kaa he or geet naseer faraaz or asif ali beg ne likhe hai. mul hindi sanskaran kii avadhi 120 minute he jabaki antarrashtriya angreji sanskaran 90 minute lanbaa he or iskaa sampadan hollywood ke nirdeshak brett ratner ne kiya he. 
 use buree tarah ghayal kar mexico ke tapate registan main marane ke liye chhod diya gaya, jahaan uske jeene kii thi to, bas ek ummid, uskaa pyaar. jai jo kabhi ek laaparvaah or tikadambaj yuvak tha aaj uski khoj kai logon ko he. par jab maut paas ai to use jis ek cheez ne jinda rakhaa wo thi uske pyaar natasha kii khoj. natasha jo kisi or kii mangetar he par, sabhi bhashaai or saanskrithik baadhaon ke baavjood jai ke pyaar main giraftaar ho gayi. or uske baad shuru hua pyaar or romaanch kaa wo safar jo un donon ko maar saktaa tha, yaa phir hameshaa hameshaa ke liye saath laa saktaa tha.
