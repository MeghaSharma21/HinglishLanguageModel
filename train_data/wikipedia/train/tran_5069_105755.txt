 acharya kshem chand 'suman' hindi sahityakar evam patrkaar the. unhen 1984 main padmashri se sammanit kiya gaya tha. unke jivan kaa sabase mahatvapurn kaary he- 'divangat hindi sahityasevi kosh' kaa do bhaagon main prakaashan. is asaadhaaran granth ko taiyaar karne ke liye suman ji ne sampoorn bharat ke gaanv-gaanv, nagar-nagar ko do baar lagbhag paidal hi naap diya. banarsidas chaturvedi kaa lakshya yadi swatantrata senaniyon or shaheedon ke balidanon ko ujagar karnaa tathaa unke ashriton kii sahaayta karnaa or karwaanaa tha to 'suman' ji kaa lakshya lekhakon kii madad karnaa tha.
 acharya kshemachandra suman kaa janm 16 sitambar, 1916 i. ko uttar pradesh ke meerut janapad kii hapur tehsil ke babugarh naamak gram main hua tha. babugarh bharat kii chaar vishesh ghudsavaar phujon kii chhavniyon main se ek rahaa he. ye chhavniyaan ‘rimound depo' kehalaati thim. inamen babugarh ke pate se hi patrachaar hota tha. unki praathmik shiksha gaanv ke vidhyalay main hi hui. 1928 main aap darshananand saraswati kii charan-chaaya main poshit shiksha kendra gurukul mahavidhyalay, jwalapur main ucch shiksha grahan karne ke liye pravisht hue. bahumukhi pratibha ke dhani hone ke kaaran san 1932 i. main aap sarvapratham mahavidhyalay ke chote brahmachariyon kii arya kishor sabha ke mantri ban gaye. itnaa hi nahin, usee varsh aapane arya kishor sabha ke hastlikhit masik mukhpatr ‘kishor mitra' ke ‘deepamalika ank' kaa sampaadan bhi kiya tha. 
 san 1936 i. main aapaki gurukuleey shiksha purna ho gayi. usee samay sheetalprasad ‘vidhyaarthee' ne shaanti press, saharanpur se ‘arya' naamak ek saamaajik-krantikari sachitr saptahik patr nikaalane kaa vichaar suman ji ke samaksh prastut kiya. suman ji ne unke anurodh par, us patr kaa ek varsh tak sucharu roopen sampaadan kiya.
 may, san 1938 main suman ji kaa vivaah ho gaya. janvari, 1939 main ‘arya sandesh' ke sampadakeey vibhaag main agra chale gaye. yah patr aarthik kathinaaiyon ke kaaran keval do maas tak hi chal kar band ho gaya. faltah march, 1939 se aap ‘arya mitra' main chale gaye. aktubar, 1939 i. main amethi rajya ke rajkumaar ranjaisingh ne apane kharche par aapako ‘manasvee' masik kaa sampaadan karne ke vishay main vichaar-vimarsh karne ke liye bulaayaa or chalis rupee masik par niyukti kii soochna di. suman ji vahaan chale to gaye parantu vahaan kaa vaataavaran or kriyalap unhen raas nahin aae or garmiyon main rajkumaar ke vijagapattom kii samudr-yaatr par jane ke baad unki anupasthiti main taar dwaara apane tyaag-patr kii soochna dekar mandi dhanora se prakashit hone vaali patrika ‘shiksha sudhaa' main pahunch gaye. disambar, 1940 main aapane vahaan se bhi tyaagptr de diya. aktubar, 1941 main aap hindi-bhawan, lahore main saahitiyik sahaayak hokar chale gaye. vahaan par aapaki bhent prasiddh naatakkaar or kavi udai shankar bhatta or harikrishna ‘premi' se hui, jinaki prerana se aap sampaadan-kaary ke saath-saath lekhan-kaary kii ore bhi pravrutt ho gaye. un dinon hindi kii ratna, bhushan, prabhakar aadi parikshaon kii sahaayak pustaken taiyaar karne kaa shrey suman ji ne hi praapt kiya tha.
 lahore main rahete hue suman ji 'hindi milaap' main uske sampadak shri lekharaj ke saath kaam karne lage. san 1942 ke ‘bharat chodo aandolan main suman ji kaa nivas krantikari netaaon or kaaryakartaaon kii sharan-sthali ban gaya. un krantikariyon main patrkaar, adhyaaapak, raajnneetik or chaatr-chatraayen shaamil the. police ko is baat kaa suraag mil gaya or ek din vah aayaa ki police ne unke ghar ko chaaron ore se gher liya. talaashi main acharya deepankar police ke haath lage. kyonki ve viklang the, isiilie police ko unhen pahchaanane main der nahin lagi. isi kaaran suman ji bhi police kii aankhon main khatakane lage or kuch dinon baad unhen bhi najarband kar liya gaya. is prakaar june, 1945 tak swatantrata-senaanee ke rup main sakriy bhaag lene ke uparant july, 1945 i. main aap dilli aakar jam gaye.
 march, 1956 main aapke jivan main aisa mode aayaa ki aap ‘sahitya academy' nai dilli kii sevaaon se jud gaye. yahan par lagbhag 24 varsh prakaashan evam kaarykram adhikari ke pad par kaary karne ke uparant aktubar, 1979 se aapane das khandon main prakaashya ‘divangat hindi-sevi' naamak aakar-granth ke pranayan dwaara hindi ke sanvardhan tathaa vikaas kaa vaastavik itihaas prastut karne kaa jo mahatvapurn abhiyaan prarambh kiya, vah vastav main aapaki saahitiyik sadhana kii charam parinti he. yadi aapane is yojana kii pariklpana na kii hoti, to ateet ke andhkaar main vilupt hote ja rahe hindi ke hajaaron lekhakon, manishiyon, sevakon or saadhakon ke bare main ham anbhigya hi bane rahete. is mahatvapurn granth ke abhi tak do khand hi prakashit hue the ki unhen shwaas-rog ne daboch liya or lagbhag 10 varsh kii lambi beemaari ke baad 23 aktubar, 1993 ko aap swayan bhi divangat hindi-seviyon kii suchi main sammilit ho gaye. 
 mallika, bandi ke gaan, kaara, or anjali .
 hindi sahitya : naye prayog, sahitya-sopan, sahitya-vivechan, hindi sahitya or uski pragati, sahitya vivechan ke siddhanth, aadhunik hindi sahitya, hindi sahitya ko aryasamaj kii dein, saathottaree hindi kavita, meerut janapad kii saahitiyik chetana, shodh or sandarbh, chintan or charchaa, nai peedi ke kavi, kritiyaan or kala .
 hamaara sangharsh, congress kaa sankshipt itihaas, aazaadee kii kahani, ham swadhin hue, agast kranti .
 netaji subhash, naye bharat ke nirmaataa, jivan-jyoti, amardip, yashasvi patrkaar, bharat ke karnadhaar .
 rekhaayen or sansmaran, jane-anjaane, chamakate jivan mahakate sansmaran, mere priy mere aradhy .
 prabhakar nibandhavali, suman-saurabh, kuch apni kuch paraai, praarambhik lekh .
 divangat hindi-sevi - pratham khand, dwitiya khand .
 ye bhi bolte hai, khilone vaala, itnaa to siikho hi . 
 laal kile kii ore, gandhi bhajanamala, hindi ke lokapriy kavi - niraj, hindi ke lokapriy kavi - ramavatar tyaagi, hindi ke sarvshereshth premugit, aadhunik hindi kavyitriyon ke premugit, china ko chunauti, saral kavy sangrah, hindi kavyitriyon ke permgit, nari tere rup anek, vandana ke swar .
 urdu or uskaa sahitya, tamil or uskaa sahitya, telugu or uskaa sahitya, marathi or uskaa sahitya, maalavi or uskaa sahitya, bangala or uskaa sahitya, avadhi or uskaa sahitya, bhojpuri or uskaa sahitya, sanskrit or uskaa sahitya, gujarati or uskaa sahitya, praakrit or uskaa sahitya .
 maadhuri, manoranjak kahaniyaan, paariwarik kahaniyaan .
 nir-ksheer, ekanki sangam .
 rashtrabhasha hindi, gadhy sarovar, nibandh bharti, saral gadhy .
 jaisaa hamane dekha, pan. padmasingh sharma, saahitiyikon ke sansmaran, jivan-smritiyaan, netaaon kii kahani unki jubaani, baapu or harijan, bhartiya atmaaen .
 dow en. chandrashekharan nair abhinandan granth, nishkaam-sadhak, samarpit yaayavar : rajendra sharma .
 aatmashilpi kamalesh, anuvrati taapas : gopinath aman, chandakaran sharada janm-shatee-granth .
 bhartiya sahitya : aadan-pradaan, swami dayanand or aryasamaj, rajbhasha hindi : pragati or prayog, rajbhasha hindi : pragati ke badhate charan .
 prerak sadhak, babu vrundavan das abhinandan granth, swami ramanand shastri abhinandan granth, hindi patrakarita : vividh aayam, meerut janapad : ek surveykshan, samarpan or sadhana, janaki devi bajaj abhinandan granth, mahakavi shankar abhinandan granth tathaa heeralaal dikshit abhinandan granth.
 aalochana, manasvee, shiksha-sudhaa, arya, arya sandesh tathaa aryamitra, hindi-milaap aadi.
 suman ji ne apni saahitiyik yatra main anya sahityakaron dwaara vibhinn vidhaon main likhit lagbhag sau pustakon kii bhoomikaaye likhi hai. inke atirikt swayan likhit katipay pustakon kii bhoomikaaye bhi ullekhneey hai.
