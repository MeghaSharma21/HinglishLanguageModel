 roman vijay ke bahut pehle aaryon ke kuch praarambhik kabeeley england ke dakshin evam dakshin pashchim bhaagon main bas chuke the. in kabeelon main pehle to galle tathaa braiton aae, phir roman aae. tatpashchaat sackson or den aae or ant main norman aae.
 itihaas se hamen logon ke sthanantaran kii katha maaloom padati he. in sthanantaranon ke anek kaaran hai, lekin phir bhi ham unhen dhundhane kaa praytn karte hai or vishleshan ke baad ham aise tathy pate hai jinaki vyakhya nahin kii ja sakati. jo log shatabdiyon se ek sthaan par sukh du:kha jhelte hue rahete aae hai ve achaanak vicitra aakankshaon se prerit hokar bade-bade pahaado, tivrgami nadiyon or viraan registaanon ko paar karne ke liye katibaddh ho jate hai. iske peeche aarthik evam bhugolic kaaran hai, kintu kuch or bhi baaten hai jo inase bhinn hai. changez khan kii bhaanti ek bada netaa uth khadaa hota he or logon main ek nayaa josh kaa daur aa jaataa he. unamem asthirataa ho jaati he. ve apane puraane gharon main baithai-baithai kupit or vichlit ho uthte hai.
 yahi baat germanik kabeeley ke saath ghati thi. ve yoddha the. ve lambey tadage, chaudi haddiyon tathaa neeli aankhon vaale krur vyakti the. ve roman saindal ke viruddh loha lete rahe tathaa shatabdiyon ke kathin sangram ke baad, ant main, roman pratiraksha ke kavach ko bhedate hue samast pashchimi europe main fail gaye.
 ye bhayankar vijeta tarangon kii bhanti apane sunsaan or ujaad gharon se baahar kii ore pashchim ke hare bhare sansar main aa nikle. jinhone unka pratirodh kiya ve nasht ho gaye or jinhone unke prabhutv ko sweekaar kiya ve yaa to das the yaa ganvaar. iske turant baad apni lambii kaali naavon par savaar hokar inglish channel naamak kshubdh jalrekha ko unhone paar kiya or shyenaksh captainon ke netritv main uttari sagar main bhi aage bade. phir, vishesh narsanhaar ke pashchaat england kii us janata par adhikaar jamaaya jo romanon ke aane ke baad yatra-tatra badi asahaay sthiti main rah gai thi. ve dakshin ke samrudh bhaagon main, vahaan ke mul nivaasiyon ko maar bhagaakar, ja based.
 bhayanak or hinsr hote hue bhi ve vyavahaarat:apane main ek duusare ke prati kaaphi nishthavan the. striyon ke prati sammaan kii bhaavana rakhte the. vastut: sackson gharon main striyon ko bahut si suvidhaayen praapt thim or is sthiti ko badalane main sadiyaan lag gayi.
 sackson bhuswamiyon kaa jivan anyadeshiy vir yug ke bhuswamiyon ke jivan ke paryaapt samaan tha. siankal jab kabeelon ke sardaar bhawanon main baithkar moti rotiyaan maance ke saath khate rahete the, usee samay chaaran aate or pracheen veeron yatha vidicith or bioulf kii gaathaayen gaakar sunaate the. bioulf ek shaktishaalee yoddha tha jo saahasik abhiyaanon kaa anveshi tha. raja rathagar kaa vah kripapaatr bana, kyonki un dinon uski riyasat graden naamak daitya se aakraant thi. iskaa koi saahitiyik saushthav nahin tha, kintu isamen ek shakti or abhivyakti kii kshamta thi tathaa aadim maanvon ke guhachitron kii si spashtataa thi. homer yug kii apeksha isamen adhik praarambhikta thi. vanya hinsak kalpana hote hue bhi isamen yatra tatra bauddhik purnataa thi. sackson jati kaa yah vaastavik chitra mana ja saktaa he-us jati kaa jo swabhaav se manahuus or krurta se chihnit thi, jo hans bhi nahin sakati thi. ve sabhi apane desh kii andhkarayam thandi sheet rituon kii yaad dilaate hai. biodalf tathaa bidsith donon us jati kii mahaan gaathaayen hai jinamein kalantar main anek prakshipt ansh judate gaye ant main isakal main likhit rup main aae. isiilie isapar isai bhaawanaaon kaa halkaa rang chadha hua he.
 kintu pratham aangl-sackson lekhak he es sadhu, kedman. uski kavitaayen bible se anudit hai. lekin usamen paryaapt svachhndatha barti gai he, kyonki kedman swayan laathini bhashaa se anbhigya tha.
 is samay jo bhashaa viksit hui thi or jise ham aangl-sackson kehete hai vah germanik bhashaa thi jo vastav main jutes or freelanders kabeelon kii bhashaa se thodi hi bhinn thi. keltic bhashaa tathaa laathini or girjagharon kii laathini ke sampark main aane par hi isamen kuch parivartan hua or sheeghra hi isaki sanshleshnatmak visheshtaon ko sthaan dena aarambh hua. isamen mul dhaatuen to jyon kii tyon rah gai, kintu up sargadi badalane aarambh ho gaye.
 aangl-sackson sahitya kavitaaon se samrudh tha jinamein se adhiktar maukhik hone ke kaaran nasht ho gaye or kuch kaal ke thapedo main bah gaye, kintu bachi khuchi kavitaayen apni visheshtaon kaa parichay detii hai. isamen keval bhavyata thi, chand sambandhi uske prayog balaghatyukt evam shleshatmak hote the. isamen yogic shabdon kaa prayog hota tha. kintu isamen ek durlabh spashtataa evam saadagi vartmaan thi, yadhyapi vah geetimayata evam bhavyata se rahit hoti thi.
 aangl-sexno kaa apana kuch gadhy sahitya bhi tha. yah mukhyat: tathyakathan ke rup main tha or raja alfred mahaan kii kritiyaan bhi isamen sammilit thim. san 1066 main ek ghatana ghati jisane england ke bhagya ko badal diya. vijeta wiliam, jo narmanon kaa sardaar tathaa mulat: germanik kabeeley kaa tha, apane bandhuon se vilag ho gaya, kyonki unhone laathini samskruti apana lee thi. at: vah saamne aayaa or england kii jeet liya. inaki bhashaa norman-french thi or lagbhag 14veen sadi ke ant tak francisi kulinon evam rajdarbaron kii bhashaa bani rahi. 15veen sadi baad tak adhiktar angrej, jo sanyukt rup se us samay norman or sackson the, francisi tathaa angreji donon kaa upyog karte the.
 1300 se 1400 tak angreji bhashaa main anek twarit parivartan hue. asabhyon evam badmaashon kii bhashaa se badalakar yah parliament kii bhashaa bani or ant main elizabeth yug ke purv main hue mahaan kavi chosar kii bhi yahi bhashaa thi. chosar ko nishchit rup se kuch saahitiyik roopon ko antim aakaar dene kaa shrey he, yadhyapi ye rup kisi na kisi rup main vartmaan the. chosar ne koi nai bhashaa nahi gadhi, keval landan kii bhashaa par apni nijee chhap laga di.
 chosar-purv-padyon kii tithi nishchit karnaa kathin he. unamem se kuch to pandulipiyon ke rup main vitarit kiye gaye the or kuch smriti evam maukhik paath ke aadhaar par chal rahe the. isse koi itnaa soch saktaa he ki ye padya adhiktar 13veen sadi main or mukhyat: us sadi ke uttarardh main likhe gaye the. kabhi kabhi ham uske apratyaashit saundarya ke ek geet main ascharyajanak taazgi kaa anubhav karte hai. jaise-
 Summer is a comen in londe sing cuckoo
 
 kuch to aangl-sackson kalpana ke nibid andhkaar se bilkul hi bhinn hai. yahi kuch aisi vastu he jo normanon ne england ko di-vah tha jeevanollas or thi nirikshan evam muulyankan kii kshamta. keltic kalpana tathaa rahasyavaad se sackson reetibaddhta or ghanatv kaa mail or phir normanon kii jivan ke shivatatvon ke prati prembhaavana kaa anulep-yahi kuch aisi chijen hai jo england ke sahitya ko itnaa mahaan bana detii hai. yah sab kuch bahut nishpraan rup main aayaa he, phir bhi isamen angrejon ke swabhaav ke ve pramukh gun abhivyakt hai jo unke sahitya main pratibimbit hote hai.
 normanon tathaa sexno ke parsparik vilyan kii praarambhik avasthaa main donon ke sahitya kuch ek duusare se pruthak the athwa kaha ja saktaa he ki bade bhadde taur par mili the. kintu willian ke purna hone ke turant baad hi kaaphi sankhya main lambii kavitaayen likhi gai. puraani keltic gaathaayen, jo raja arthur se sambandhit thim, francisi bhashaa main mahaan arthur sambandhi svachhndathawadi sahitya ban gai. sar gavaayan or "harith yoddha" jaisi romani athwa "moti" jaisi sundar komal vishay vastuvali evam karunapurna kavitaayen padhakar koi bhi yah anubhav karata he ki in kavitaaon ke, visheshat: arthur sambandhi romani kathaon ke madhyam se ek nae dhang kii rashtriyata abhivyakt kii ja rahi he. raja arthur ek rashtranayak kaa rup dhaaran kar letaa he. keval raja arthur ke dhundhale rashtranayakatv main hi ham komalta evam gaharaai kii bhaavana se otprot nahin hote balki richard role ke geeton main bhi ham ek nai jindadilii grahan kar sakate hai. richard role england ke madhyakaalin rahasyavaadiyon main sabase bada tha. vah 1350 main chal basaa.
 adhikansh lekhak uttar ke athwa marasia ke the. kintu ab ham landan ke abhyuday kaa dhanyavad die bina na rahenge. landan kii bhashaa pramukh ho chali or yahan in kaviyon ke naam ullekhneey samajhe jaayenge: lagland, gover or chosar. ye sabhi samasamyik the. yadhyapi lagland adhik vayask tha, tathaapi vah gover or chosar se adhiktar miltaa rahaa hoga, kyonki landan us samay alp vistrut or ghani aabaadwala pradesh tha. kavi ke rup main lagland ne bahut kuch khoyaa. uski moulik pratibha evam mahanata lupt ho chuki thi, kyonki jaan padataa he, uski pandulipiyaan bahut haathon main padi, isse kavitaaon ke moulik rup nasht ho gaye or ab koi bahut daksh sampadak hi unako antim shuddh rup dene kii aashaa kar saktaa he, kyonki dhyanpurvak padhane par yah spasht ho jaataa he ki kavi apni rachanaaon main sarvagpurn tha or un punaruktiyon or vyarth kii kavitvaheen panktiyon se sarvatha rahit tha jinhen baad ko logon ne jod diya tha.
 doosraa dosha yah tha ki usne aangl-sackson chhandon ko, uski shleshatmakataa or balaghat ke saath grahan kar liya tha. usne aisa bahut kam anubhav kiya ki aangl-sackson bhashaa kii pracheen visheshtaayen mritpraaya ho rahi thim isliye bhashaa kii rupasajja main apatat: parivartan aavashyak tha. or yadi unka sahitya aaj utana nahin padhaa jaataa jitna padhaa janaa chahie, to uskaa kaaran keval unke chand hai jo pathakon ko apni saamaanya pahunch ke baahar prathit hote hai. unki shleshatmakataa main gati bharne or gaurav laane kii shakti nahin he.
 gover main hamen aisi kaavyatmakataa kaa darshan hota he jo thodi gambhir he. laathini, francisi or angreji, teenon main isaki acchhee gati thi. dhyaan dene yogya mukhya baat yah he ki vah apni hi maatrubhaasha angreji main, jo ki us samay in teenon main sabase ashakt thi, vishwast nahin prathit hota he. yadhyapi isaki angreji style chosar kii bhaanti prasad evam laalityapurna nahin he to bhi saral he or yadi vah "naitik" dharanaon se thodaa bahut grast hota to waisi hi acchhee rachanaayen de saktaa tha.
 phir bhi chosar kaa ek alag hi sansar tha. vah shaayad lagland se bahut chota tha, kintu lagata he ki vah ek alag hi duniya main rahata tha. lagland ek utprerit madhyakaalin kavi tha or chosar main aadhunik sahitya kii pehali vaastavik aawaaj thi. sachmuch yah ek deergh prashikshankaal tha jisamen usne francisi padya ke paramparaagat svachhndathawad kaa anusaran kiya. francisi kaviyon, yatha jyaan da myung, gilem da laaris ko anudit kiya. bokashiyo petrark or dante jaise mahaan italeey sahityakon ke path par chalaa. kintu in aupchaarik rachanaaon main bhi kuch aisi baaten thim jo kavi kii bhavi mahanata prakat karti thim. keval itnaa hi nahin tha ki vah francisi padya ke namoonay par aath matraonvaale padya saraltapurvak garh letaa tha balki yatra tatra kisi prakaar kaa nirikshan athwa bimb yah bhi bataate the ki aage koun si cheez viksit honevaali he. lekin cantarbari tels kii bhaanti moolyavaan saamagree inamen aprapya thi. yah aadhunik kaal kii sarvapratham pramanik cheez thi. uskaa ek ansh hi kavi kii pratibha kaa dyotak he. cantarbari kii tirthayatra ke liye yatriyon kii ek dal main ikatthe hone jaisi ek saamaanya ghatana bahut saadhaaran si prathit hoti he, jo madhyakaalin angrej tirthayatriyon ke liye swaabhaavik bhi thi, kintu aise vishay kaa yah ek sundar chayan tathaa utkrisht kala kaa udhaaharan he. keval ek hi jhonke main chosar ne madhyakaalin england ke jivan kaa ek mahatvapurn ansh lekar or usamen swaabhaaviktaa tathaa naatakeeyata kaa niyojan karte hue aadhunik yugin dhang se use apni niraali style main udghaatit kiya.
 isamen chosar ne bada bhavy sansar chitrit kiya he. in tirthayatriyon main aise stri purush hai jo apni ek sachhee pratikruti rakhte hai or ve swayan apane aap bhi waisi hi dridhtaa ke saath sachche hai. yah ek adarsh mishran he jisamen sammanit yoddha, sushila priyores, chaalaak chikitsak bath kii bahuvivaahita vaachaal patni, bahes karanevaala "rasoiyaa", neech afasar, baadmaash, ghrunit "samman taamil karanevaala", "mast frier" athwa aksen ford kaa clark, sachche vishwaas se deept ni:sruth udvaveg, sabhi ghule mili hai. vaividhya kaa kitna sundar saamanjasy he jo samast madhyakaalin england ke samaaj ko aisi spashtataa ke saath chitrit karata he jo sadaiv amar rahegaa.
 chosar kii safalataa ke koun se kaaran hai? uttar main kaha jayega, uski mahaan pratibha. kintu mahaan pratibha ek bada golmol shabd he. isamen asankhya gunon kaa samavesh he jo har nai peedi ke mahaan pratibha sambandhi gunon kii kalpana se ekadam usee rup main mail nahin khate. mahaan pratibha apni kirane bhavishya ke garbh main phenkati he or uskaa sandesh is bhaanti sampreshit hota he ki log use puure taur se samaj nahi pate. isliye chosar ne apane samasamayikon ke vipareet janata kii bhashaa apanaai, kintu nae chand kaa chunaav janaruchi se vipareet tha. usne sarvapratham francisi kaviyon kaa anukaran kiya or aath matraavaali dvipadiyon ko saraltapurvak likhaa. kintu use maaloom tha ki yah angreji ke anukool nahin padataa, kyonki is prakaar kii laghu maap francisi bhashaa kii pratibhaaon ke hi anukool he or kyonki uski dhwani main sambhddhata tathaa ek swar ke lop kaa adhiky he. kintu aangl-sackson prishthbhumi ke naate angreji main gati laane ke liye kuch adhik sthaan kii aavashyaktaa rahati he. chosar ne pentametre naamak chand diya jo angreji padya kii badi uplabdhi he.
 normanon ore sexno kaa parsparik vilyan sarvapratham chosar main hi parilakshith hota he. vastut: yahi angreji kaa adikavi hai jisane us kaal kii nai bhashaa angreji main apane geet gaae.
