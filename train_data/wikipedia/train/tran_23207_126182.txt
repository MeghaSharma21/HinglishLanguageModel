 'da dabl heliks', james di. watasan ke dwaara likhi ek pustak he.
 james di. watasan or francis crik ne di.en.e. kii banaavat kaa pataa lagaaya tha. in dono or morris wilkins ko 1962 main is kaary ke liye nobel puruskaar mila. yah banaavat kaa pataa unse kiya, isi kaa varnan watasan ne 'da dabl heliks' pustak main likhaa he. yah pustak, watasan ke us samay kii, aatm jeevani he. unhone, isamen tathy apane hisaab se likhe hai jinaki vaastaviktaa kuch bhinn ho sakati he par isse is pustak kii rochakata par koi fark nahin padataa. watasan or crik di.en.e. ke mahatv ko jaanate the or yah bhi jaanate the ki jo isaki banaavat kaa pataa lagaayegaa use nobel puraskaar milegaa. us samay hode lagi thi ki koun yah pehle kar laraga. is baat ne is varnan ko romaanchakaari bana diya tha. iskaa apana pravaah he. is pustak ko ek baar padhanaa shuru karne par chhodane kaa man nahin karata he. is pustak kii sabase acchhee baat yah he ki is pustak ko padhane yaa samajhane ke liye aapako pranishastra ke gyaan kii jarurat nahin he. yah iske bina bhi aasaani se samaj main aati he.is pustak ne vigyaan kii pustakon kaa ek nayaa adhyay kholaa or logon main jeev rasayan ke vishay par dilchaspee paidaa kii.
