 bharat main bajet hone kaa itihaas 150 saal se adhik purana he. itane barsho main bajet pesh kiye jane ke samay se lekar taur tareekon main bade str par badlaav hua kai nai paramparaayen astitv main ai or kai kirtiman bhi sthapit hue.
 bajet shabd kii utpati latin shabd bulga se hui iskaa arth he chamade kaa thilaa. bulga se francisi shabd bouget kii utpati hui. jiske baad angraji shabd bogete astitv main aayaa isse bajet shabd bana. 
 7 april 1860 ko desh kaa pehla bajet british sarkaar ke vitt mantri james wilson ne pesh kiya tha.
 1924 se lekar 1999 tak bajet farbari ke antim kaaryakari din shaam paanch baje pesh kiya jaataa tha yah pratha sar besil blacat ne 1924 main shuru kii thi iske peeche kaa kaaran raat bhar jagakar vittiye lekha jokha jokha taiyaar karne vaale adhikarion ko aram dena tha 2000 main pehali baar yashavanth sinha ne bajet subah 11 baje pesh kiya.
 swatantraaa ke baad desh kaa pehla bajet pehle vitt mantri aar0 ke0 shanmukham shetty ne 26 november 1947 ko pesh kiya isamen 15 agast 1947 se lekar 31 march 1948 ke dauraan saadhe saat mahino ko shaamil kiya gaya.
 aarake shanmukham chetty ne 1948-49 ke bajet main pehali baar antiram shabd kaa prayog kiya tab se laghu avadhi ke bajet ke liye is shabd kaa istemaal shuru hua.
 bhartiya ganatantr kii sthapana ke baad pehla bajet 28 farvari 1950 ko jaan mathai ne pesh kiya tha is bajet main yojana ayog kii sthapana kaa varnan kiya tha.
 1958-59 main desh ke tatkaaleen pradhanmantri jawaharlal nehru ne bajet pesh kiya us samay vitt mantralay unke paas tha aisa karne vaale ve desh ke pehle pradhanmantri bane indira gandhi ne bhi pradhanmantri rahete bajet pesh kiya ab tak bajet pesh karne vaali or vitt mantri kaa pad sanbhaalane vaali ve desh kii iklauti mahila he.
 morarji desai ne ab tak sarvaadhik das baar bajet pesh kiya he chah baar vitt mantri or chaar baar up pradhanmantri rahete hue unhone aisa kiya apane janmdin par bhi bajet pesh karne vaale bhi vah ekmaatr mantri he.
 bajet chhapane ke liye bheje jane se pehle vitt mantralay main halava khaane kii rasm nibhaai jaati he. is rasm ke baad bajet pesh hone tak vitt mantralay ke sambadhit adhikari kisi ke sampark main nahin rahete parivaar se dur unhen vitt mantralay main hi ruknaa padataa he.
 bharat kaa kendriya bajet
