 punjabi • uttar pradesh  • rajasthani • mughlai -pahari • bihari  • bengali • kashmiri
 kerala • tamil  • andhra pradesh • karnataka  • hyderabad
 urisa •  chhattisgarh  • adivasee-jharkhand, urisa 
 sikkim • asamiya  • tripuri • naga
 goa • gujarati • marathi  • malwani/konkani • parsi
 indo-chinis • fast-food · nepali • mahadwipiya khaanaa
 mithaiyaan evam desert
 dilli kii chandani chowk kii chatpati chaat bahut prasiddh he or ab to yah dilli chaat ke rup main bharat ke kai hisson main bechi jaati he. yah chaat mirch masaale se bharpoor hoti he. yah chaat khaane main jitani swaadisht hoti he iskaa itihaas bhi utana hi rochak he.
 aaj jahaan chandani chowk sthit he, vahaan kisi samay ek nahar baha karti thi. dilli ke sultan shahjahan ne is nahar kaa nirmaan rajdhani kii sundarataa ko badhaane ke liye kiya tha. yah nahar us samay aamod pramod kii pramukh jagah hua karti thi. yah logon kii baari bheed jutati thi or khud sultan shahjahan is nahar main naukavihar karte the.
 lekin jaise jaise samay bitta gaya vaise vaise is nahar main bhi gandagi failane lagi. is nahar kaa pani chaaron taraf se band ho jaataa tha or nikasi kii koi acchhee vyavastha nahin thi. dhire dhire is nahar ke pradooshit pani kii vajah se logon main bimaariyaan badhane lagi. shahjahan ke mukhya hakim ne pataa lagaaya ki is nahar kaa ganda pani bimariyon ke failane kii mukhya vajah he. hakim chaahakar bhi shahjahan ko nahar mitti se bharva deni kii salaah nahin de saktaa tha kyonki shahjahan ko yah nahar bahut pyaari thi.
 isliye hakim ne ek alag hi yukti sochi. usne shahar kii praja ko mirch masaale se bharpoor vyanjan khaane kii salaah deni shuru kii. uskaa maananaa tha ki mirch ek upyogi rog pratirohak he isliye mirch kaa adhik se adhik seven logon ko bimariyon se bachaayegaa. uske baad nahar ke kinare chatpati chizon kaa vikray shuru hua. samay bitne par nahar kaa namonishaan hi mit gaya or vahaan ek bazaar lag gaya jo aaj chandani chowk ke naam se janaa jaataa he.
 un bimariyon kii vajah chaahe jo rahi ho lekin dilliwasi uske baad chatpati chizon ko khaane ke shaukeen jarur ho gaye. iske kahani ke peeche kitni sachai he yah agyaat he lekin yah jarur sach he ki dilli chaat aankho main pani laa de itani tikhi jarur hoti he.
