  hwain tsang  ek prasiddh chini buddha bhikshu tha. vah harshavardhan ke shashan kaal main bharat aayaa tha. vah bharat main 15 varshon tak rahaa. usne apni pustak si-you-kii main apni yatra tathaa tatkaaleen bharat kaa vivaran diya he. uske varnanon se harshkaleen bharat kii saamaajik, aarthik, dharmik tathaa saanskrithik avasthaa kaa parichay miltaa he.
 hwain tsang kaa janm china ke luoing sthaan par san 602 main hua tha or mrityu 5 farvari, 664 main hui thi. hwain tsang apane chaaron bhai-bahanon main sabase chota tha. iske prapitamah rajdhani ke shahi mahavidhyalay main preffect the or pitamah profaisar the. iske pita ek kanceyuciounist the. iske baavjood bhi yah buddha bhikshu bananaa chahta tha. iske pita kii mrityu san 611 main hui jiske baad yah apane bade bhai chensu ke saath jingtu math main rahaa. is kaal main isane theravada or mahayan buddha dharm kaa adhyayan kiya.618 main sui vansh ke patan ke baad donon bhai changan bhaag gayi, jise tang vansh kii rajdhani mana jaataa tha. vahaan se dakshin main sinchuan gayi. vahaan donon bhai kong hui math main do-teen varsh padhe. vahiin abhidharamkosh shaastra kaa adhyayahan bhi kiya. vahiin isane buddha bhikshu banane kii baat kii. teraa varsh maatr aayu main hi apni adwitiya pratibha ke kaaran yah mathadhish ban gaya.san 622 main ise purna bhikshu banaaya gaya. jab yah bees varsh kaa tha. buddha paathyon main matbhed or bhram ke kaaran isane bharat jaakar mul paath kaa adhyayan karne kaa nishchay kiya. tab isane apan ebhai ko chhodkar changan waapas laut kar videshi bhashaaon kii shiksha leen. or vah 626 main sanskrit main paarangat ho gaya. isi kaal main ise yoga shiksha kaa bhi shauk hua.
 san 629 main use ek swapn main bharat jane kii prerana mili. usee samay tang vansh or turkon kaa yuddh chal rahe the. is karn raja ne videsh yatraaen nishedh kar rakhin thim. isane kuch buddha rakshakon se prarthana karke liyangzau or kinghai praant hote hue tang rajya se palaayan kiya. fir isane gobi marusth hote hue kumul, tiyaan shaan pashchim disha main, ho kar turfan pahunchaa. yah san 630 kii baat he. vahaan ke buddha raja ne ise aage kii yatra hetu sashastr kiya. usne ise kai parichay hetu patr bhi diye.phir yah daakuon ke saath yanki or therwada math hote hue kucha pahunchaa. vahaan se purvottar hone se pehle aakru se gujara. phir kirgistan ke tiyaan shaan darre se hote hue tokamak, uzbekistan hokar mahaan khan se mila. phir vah pashchim or dakshin pashchim main tashkant main che-shih pahunchaa. phir or pashchim main marusthal ke baad samarkand pahunchaa, jo faras ke badshaah ke adheen tha. vahaan ve buddha khandhiron main ghume. usne sthaneey raja ko bhi apni shikshaaon se prabhavit kiya. phir or dakshin main isane prasiddh pamir parvatamala ko paar kiya or amu dariyaa or tarmez pahunchaa. vahaan ise hazaar se adhik buddha bikshu mili.vahaan se kundus pahunchaa or vahaan ke rajkumaar kii antyeshti dekhi. vahiin uski mulaakaat bhikshu dharmasingh se hui. uske bataane par usne balakh kii yatra kii or vahaan anekon buddha sthal dekhe. inamen khaas tha nav vihaar, yaa navbahar; jise pashchimtam buddha math kaha gay. vahaan use lagbhag 3000 bhikshu mili, jinamein pragnanakar bhi the. yaheen isane mahatvapurn mahavibhash paathya dekha, jise baad main chini main anuwaad bhi kiya tha. fir dakshin main bamiyaan aaye, jahaan isaki raja se bhent hui or isane dar tharavadaa math or do bade math bhi dekhe. phir purv main shibar darre ko paar kar kapisi pahunche, jo kabul se saath ki, me, dur he. yahaan mahayan ke sau math the or 6000 bhikshu the. yah gandhar pradesh tha. is yatra main ise hindu or jain bhi mili. phir yah jalalabad or laghaman aayaa. yahaan aakar isko santosh hua ki vah bharat pahunch gaya he. yah san 630 kii baat he.
 jalalabad main kuch hi bhikshu the, lekin kai stupa or math the. vah yahaan se khybar darra hote hue tatkaaleen gandhar rajdhani peshawar pahunchaa. is kshetra main buddha dharm patan par tha. isane kai stupon kii yatra kii, jinamein kanishka stupa pramukh tha. vartmaan main yah sab todaa ja chukaa he, parantu san 1908 main hwain tsang ke vivaran dwaara ise khoja gaya tha.peshawar se vah purvottar main swat ghati hote hue udyaan pahunchaa, jahaan use 1400 math mili, jinamein pehle 18000 bhikshu rahete the. shesh bhikshu mahayan the. phir uttar chalane par buner ghati pahunchaa. phir isane sindhu nadi paar kii, hund par or takshashila, ek mahayan buddha rajya, jo kashmir ke adheen tha. yahaan se vah kashmir pahunchaa. yaheen ek budhimaan pragnavan buddha bhikshu ke saath do varsh vyateet kiye. isi kaal main chauthi buddha sammelan hua, kushaan raja kanishka kii dekh rekh main.san 633 main tsang ne kashmir se dakshin kii ore chinabhukti jise vartmaan main ferozepur kehete hai, ko peasthaan kiya. vahaan bhikshu vineetprabha ke saath ek varsh tak adhyayan kiya. san 634 main purv man jalandhar pahunchaa. isse purv usne kullu ghati main hinayan ke math bhi bhraman kiye.phir vahaan se dakshin main bairat, meerut or mathura kii yatra kii, yamuna ke tire chalate-chalate. mathura main 2000 bhikshu mili or hindu bahul kshetra hone ke baad bhi, donon hi buddha shakhaaen vahaan thim. usne shrughn nadi tak yatra kii or phir purvavat matipur ke liye nadi paar kii. yah san 635 kii baat he. phir ganga nadi paar karke dakshin main sankasy pahunchaa, jahaan kehete hai, ki gautam buddha swarg se avatarit hue the. vahaan se uttari bharat ke maha samraat harshavardhan kii rajdhani kanyakubj pahunchaa. yahaan san 636 main usne sau math or 10,000 bhikshu dekhe . vah samraat kii buddha dharm kii sangrakshan or paalan se ativ prabhavit hua. usne yahaan theravada lekhon kaa adhyayan kiya. phir purv kii ore ayodhya or saket kaa rukh kiya. yahaan yogic shiksha kaa grihasthaan tha. phir vah dakshinavat kaushambi pahunchaa. yahaan use buddha kii sthaneey chhavi kii prati mili. phir vah uttar main shravasti pahunchaa. or antat prasiddh kapilwastu pahunchaa. yah limbini se purv antim padaav tha. lumbini, buddha ke janmasthan pahunchaa, vahiin usne ashok kaa stambh bhi dekha. san 637 main vah lumbini se kushinagar ravaanaa hua, jahaan buddha ne nirvana praapt kiya tha. phir vah dakshinavat sarnath pahunchaa, jahaan buddha ne apana pehla pravachan kiya tha. yahaan use 1500 bhikshu mili. phir purvavat vah varanasi or phir vaishali or phir patliputra pahunchaa. or vahaan se bodh gaya pahunchaa. yahaan se do bhikshuon sahit vah nalanda gaya, jahaan usne agle do varsh vyateet kiye. tsang ne yahaan tarkshastra, vyakaran, sanskrit or buddha yogashastra siikhaa. yahaan se vah dackhin kii ore chalaa or andhradesh main amravati or nagarjunakonda ke prasiddh vihaar bhraman kiye. phir vah kanchi, jo ki pallav vansh kii shahi rajdhani thi, pahunchaa. yah buddha dharm kaa shakti kendra tha. 
 apni yatra ke dauraan, vah abekon buddha praveenon se mila. khaskar nalanda vishvavidhyalay main, jahaan vrahat buddha shiksha kendra tha. china lautne par, uske saath 657 sanskrit paathya the. samraat ke sahyog se, usne bada anuwaad santhaan chaang main kholaa, jise vartmaan main ziyaan kehete hai. yahaan puure purvi asia se chaatr aate the. usne 1330 lekhon ke anuwaad chini bhashaa main kiye. uskaa sarvottam yogadan yogakara Yogācāra ke kshetra main tha. 
 tsang ko uske bhartiya buddha paathyon ke yatharth or sateek chini anuwaadon or baad main khoye hue bhartiya buddha paathyon kii uske dwaara kiye chini anuwaadon se punarprapti ke liye sarvada samaran kiya jaayegaa. uske dwaara likhe ”’cheng vaishi luun”’, in paathyon par tikaa ke liye bhi chirsmaraneey rahegaa. uskaa hriday sutara k anuwaad ab to maanak ban chukaa he. usne laghu kaal ke liye hi sahi, parantu chini faaqjian vidhyalay kii sthapana kii thi. is sabake saath hi use harshavardhan ke kaaleen bharat ke varnan ke liye sandarbhit kiya jaataa he.
 san 646 main samraat ke nivedan par, tsang ne apni pustak mahaan tang vansh main pashchim kii yatra, purna kii. yah madhya asia or bharat ke madhyakaalin itihaas main ek mahatvapurn yogadan maani jaati he. iskaa french main 1857 main anuwaad stanislas julian dwaara kiya gaya tha. bhikshu huili dwaara tsang kii jeevani bhi likhi gayi. .
 tsang kii resham maarg par yatra or uske saath judi kathayen, chini ming vansh ko prerit karti raheen or uskaa parinaam tha upanyaas pashchim kii yatra. yah ek mahaan chini sahitya kehalaata he. isamen paatr zuangzang buddha kaa punarjanm mana jaataa he. isaki yatra ke dauraan uski raksha teen shaktishaalee chelon dwaara kii jaati he. ek tha sun vukong – ek bandar, jo kii sarvapriya chini or japani paatr rahaa or ab cartoon animation main bhi aata he.yuan vansh main, vu changling kaa ek naatak bhi khelaa gaya, jisamen zuang ne lekh dhunde the.
 ek maanav khopadi, jise tsang kii bataaya jataa he, vah tiyangin ke temple of great compaishan main san 1956 tak thi or phir dalai lamas dwaara laai gayi or bharat ko bhent kar di gayi. yah vartmaan main patan sangrahalay main surakshit he. 
 Xuanzang in India:
