 maachis gulzaar dwaara nirdeshit 1996 kii ek hindi film he, jiske nirmaataa aar.ve pandit hai. om puri, tabboo, chandrachud singh or jimi shergill film main mukhya bhoomikaaon main hai. yah film 1980 ke dashak ke madhya punjab main sikh vidroh ke samay main ek saamaanya vyakti ke aatankwaadi ban jane ke safar par kendrit he. film kaa sheershak "maachis" ek alankaar kii tarah he, jo darshata he ki koi bhi yuva maachis kii tarah hota he, jo raajnneetigyon yaa niti-nirmaataaon kii khaamiyon kii vajah se kabhi bhi jal saktaa he.
 maachis ko samikshakon se sakaaratmak pratikriyaayein praapt hui, tathaa box aphis par bhi yah safal rahi. 2.5 karod rupee ke bajet par bani is film ne kul 6.38 karod rupee kaa vyapaar kiya, or ise box aphis india dwaara "everej" ghoshit kiya gaya. gulzaar ke nirdesan tathaa vishaal bharadwaj ke sangeet film ke pramukh bindu the. release ke kai varshon baad tak bhi film ke kai geet, pramukhtah "chappa chappa charkha chale" tathaa "chhod aaye ham wo gaaliyaan" efem radio yaa tivi par sune jate the. vishaal bharadwaj ne bhi is film ke baad nirdesan ke kshetra main haath aajmaana prarambh kiya or maqbool, omkara tathaa haidar jaisi prasiddh filmon kaa nirdesan kiya.
 jaswant singh randhaava or uski bahan virendra "viraan" punjab ke ek chote se gaanv main apni bujurg mata ke saath rahete hai. kripal singh jaswant ke bachapan kaa dost or viraan kaa mangetar hai, or vah apane dadaji ke saath unke ghar ke paas hi rahata he.
 ek din sahaayak police ayukta khurana or inspector vohara kii aguai main police unke gaanv main jimi kii talash main aati he, jisane kathith taur par bhartiya saansad kedarnath kii hatya karne kaa prayaas kiya tha. jaswant mazaaq karte hue police ko apane kute, jimi kii taraf le jaataa he, jis kaaran maare apmaan ke khurana or vohara jaswant ko poochtacha ke liye apane saath le jate hai. jab jaswant kai dinon tak waapas nahin aata, to jaswant ke parivaar kii dekhbhaal karte hue kripal jaswant ko dhundne ke liye kshetra ke sabhi police steshnon ke chakkar katata he. jab jaswant antat 15 dinon ke baad waapas aata he, to police dwaara kiye gaye atyaacharon ke kaaran buree haalat main hota he, jisase kripal krodhit ho jaataa he.
 police kii krurta se ladane ke liye jab kripal kisi bhi kanoonee saadhan kii madad praapt karne main asamarth ho jaataa he, to vah apane chachere bhai jite ko dhundne nikal jaataa he, jo aatankwaadi samoohon ke saath sambandh rakhata he. jite ko khojate samay kripal kii mulaakaat sanathan se hoti he, jise vah ek bas main bam lagaate hue dekh letaa he. ek dhabas main vah sanathan se phir miltaa he, jahaan vah sanathan se apni kahani sunne kaa aagrah karata he. sanathan use commander dwaara sanchalit apane trek par yatra karne kii sahmati de detaa he, jisamen vah gharelu nirmit bamon or do ugravadiyon ko le ja rahaa hota he. unke thikaane par pahunchane par, kripal unhen apni durdasha bataata he, or tab use pataa lagata he ki jite ko police kaa mubir hone kii vajah se commander ne maar chukaa hota he. kripal kii prishthbhumi, parivaar or uski durdasha ke bare main jaanane ke baad, commander kripal ko daantate hue kahata he ki ve log peshewar hatyare nahin hai. vah kripal se khud hi khurana ko maar dene ke liye kahata he, or saath hi aashwast karata he ki uskaa samooh kripal kii yathasambhav raksha karegaa.
 kripal dhire-dhire baaki samooh or sanathan kii nazaron main sammaan kamata he, jo use bataate hai ki ve log rashtravaadi yaa dharmik kaarnon ke liye nahin, balki apane mul naagarik adhikaron or aatm sammaan ke liye ye ladaai lard rahe hai. sanathan use kahata he ki vah aisi pranali ke khilaaf lard rahaa he, jo nirdosh logon kaa shikaar karti he, or saamaanya logon ke mulyon ko kam kar detii he. baad main kripal ko pataa chalaa he ki santhaan 1947 main bharat ke vibhaajan ke saath hua sampradayik hinsa kaa ek uttarajive he, jisane 1984 ke sikh virdohi dangon main apane adhikansh parivaar ko kho diya tha. sanathan kaa daawa he ki yah keval shaasha varg he, jo raajnneetik laabh ke liye samaaj ko vibhajit karne kii koshish kar rahaa he.
 samooh ke saath training karte hue kripal khurana kii hatya kii yojana banaata he. iske ek varsh baad vah ek vyast bazaar main sabake saamne khurana kii hatya kar detaa he. gaayab ho jane se pehle vah jaswant or viraan se ek antim baar milane jaataa he. jab kripal samooh ke thikaane par waapas lautakar aata he, to us jagah ko khaali paata he. kuch dinon tak chupe rahane ke baad, samooh kaa ek sadsy usase sampark karata he, or bataata he ki commander ne himachal pradesh main samooh kaa nayaa thikaana bana liya he. commander kripal ko bataata he ki police ko us par shaq ho chukaa he, or ve log jaswant ko phir se poochtacha ke liye le gaye the.
 kripal ko dhire-dhire pataa chalata he ki saamaanya jivan main vaapasi ke sabhi raste uske liye band ho chuke hai, or vah us samooh ko hi apana parivaar maanane lagata he, jo ab ek nae mishan kii taiyaari kar rahaa he or ek missile firing visheshgy ke aagaman kaa intjaar kar rahaa he. jab kripal sthaneey kshetra main ek naukari ke liye aavedan karata he, to sanathan use chetavanee dete hue kahata he ki media kii najar main vah ab ek aatankwaadi he, or police adhikariyon kii najaron main padonnati kaa ek saadhan. samooh ke sadasyon main se ek, kuldeep kaa saamana police se hota he, jisame vah buree tarah se chotil ho jaataa he. is anubhav se bhaybheet hokar kuldeep sanathan se apane ghar jane kii anumati maangata he, or vahaan pahunchakar canada main pravaas kar jane kaa vaada karata he. sanathan anichhaa se use sahmati de detaa he, or ek bam uske bag main daal detaa he, jisase vah raste main hi mar jaataa he.
 is bich, kripal ko pataa chalata he ki uskaa ek saathi, jaimal singh hi vastav main jimi he jisaki talash main police us din jaswant ke ghar ai thi thi. iske turant baad, missile shooter vahaan aata he or tab kripal ko yah pataa chalata he ki vah koi or nahin balki uski mangetar viraan he. antat jab un donon ko ek din akele samay miltaa he, to viraan kripal ko bataati he ki khurana kii hatya ke baad jaswant ko jab poochtacha ke liye le jaaya gaya tha, to vahaan use buree tarah peeta gaya tha, jiske baad usne jail main aatmahatya kar lee thi. is traasadee ke bare main sunate hi unki maa kii bhi mrityu ho gai, or inspector vohara rose unke ghar aane laga, jisase pareshaan hokar viraan ne bhi kripal ke nakshekadam par chalane kaa faisla kiya or usase milane kaa prayaas karne lagi. kripal or viraan ke bich nazadiiki phir se badhane lagati he.
 mishan kaa khulaasa saansad kedarnath ko maarane kii saazish ke rup main hota he, jo apni pichhali sthaneey sikh tirth kii yatra ke samay jimi ke haathon batch gaya tha. ek saath rahane ke dauraan, kripal or viraan chupchaap shaadi karne kaa faisla karte hai, or viraan kripal kii synide kii goli chupchaap chura leti he, jo ki samooh ke prayek sadsy ko police dwaara pakade jane kii sthiti main istemaal karne ko di gayi thi. gupt rup se sikh tirth kaa daura karte samay kripal constel inspector vohara ko dekhtaa he, jise kedarnath kii yatra ke liye suraksha kaa prabhaar diya gaya he. kripal uske ghar tak vohara kaa peechha karata he, lekin use maarane kaa prayaas karte hue police dwaara giraftaar kar liya jaataa he. 
 is bich, samooh kaa ek sadsy kripal ko vohara ke nivas main pravesh karte dekh letaa he. yah tark dete hue ki kripal agar vafaadaar hota, to usne khud ko maarane ke liye synide kii goli le lee hoti, sanathan ne nishkarsh nikaala ki kripal ek police mubir tha. iske baad usne viraan par kripal kii madad karne ke aarope lagaaya or us par nazar rakhane kaa aadesh diya. mishan ke din, sanathan ne samooh ko aage badhane kaa aadesh diya or wajiren ko viraan ko maarane ke liye kaha haalanki, viraan ne mukt tuutakar wajiren ko maar diya. is bich, jaimal or sanathan mishan par nikal pade. jaimal to ek pul par kedaar nath ke motorcad ko rokte hue maar diya gaya, jabaki sanathan ne kedaar nath kii car uda dene ke liye missile chalaa di. kab sanathan vahaan se bhaag nikalne kaa prayaas karata he, to viraan uskaa peechha kar use maar detii he.
 film viraan ke saath samaapt hoti he, jo ab tak samooh ke sadsy ke rup main ujagar nahin hui he. vah kripal se milane jail main jaati he, or vahaan jaakar kripal ko isaki synide kii goli dekar apni vaali goli kha leti he.
 film 25 oktober 1996 ko release hui. film ko kendriya film pramann board dwaara bina kisi cat ke jari kar diya gaya tha, haalanki kuch raajnneetigyon ne film kii release par aapatti jataate hue kaha tha ki isamen punjab main aatankwaad kaa ek vikrut drushtikon darshaya gaya he.
 sabhi geet gulzaar dwaara likhit; sara sangeet vishaal bharadwaj dwaara rachit.
 box aphis par film ko dhimi shuruyaat mili. release ke din film ne 5 lakh rupee kaa vyapaar kiya. iske baad duusare din or tisare din kii kamai jodakar film kii pehle saptahanth kii kamai 22 lakh rupee rahi. film ne apane pehle saptaah main 43,75,000 rupee kii kamai kari. apane puure pradarshan kaal main film ne kul 6,37,81,250 rupee kaa vyapaar kiya. kul kamai ke aadhaar par 2.5 karod rupee main bani is film ko everej ghoshit kiya gaya.
