 bharat main gorakshakon dwaara gundgardee ek jwalanth samjik samasya he | pichley kuch varshon main gorakshakon ne kai nirdosh logon kii hatya kar di he | 2016 main gorakshakon dwaara nirdosh daliton kii pitayee ke baad mananeey pradhanmantri shri narendra modi ji ne gorakshason dwaara hinsa kii aalochana kii | parantu iske baad bhi gorakshakon ne apane updrav ko jari rakhaa |
 goraksha ke naam par gundon ne chande or fund jutakar goshaalaayein khol lee hai | adhiktar gorakshak shaakaahaari hote hai, or daawa karte hai ki maansaahaari aahaar logon ko hinsak bana detaa he, parantu vidmbana yah ki ve swayan hinsak he | ve raat main sadakon par vaahanon kii talaashi lete hai or vaahanchaalkon ko peetate-maarthe hai | kabhi-kabhi ve peediton ko gobar or gomutra kaa panchgavy banaakar khilaa dete hai, kabhi kode maarthe hai, or yahaan tak kii hatya bhi kar dete hai |
 gorakshakon ke updrav ko lekar bhartiya sansad main bahes main bhi hui he | vipaksh ke rajanetaaon ne bhaajapa sarkaar par gorakshak gundon ko protsaahan dene kaa aarope lagaaya he | udahaaran ke liye haryana main bhaajapa sarkaar ne 24 ghante kii goraksha helpline banaai he, evam sadakon par goraksha ke liye check post lagaai he | vipaksh kaa aarope he ki bhaajapa nari raksha evam kisaan kalyaan jaise muddon ko chhodkar farzi goraksha par kendrit he, vahiin asli goraksha hetu aavantit kiye dhan kaa durupyog kiya ja rahaa he | udhaaharan ke liye rajasthan main hingonia goshaala main chaar se paanch foot kaa gobar daldal ban gaya, or pandrah din ke bheetar ek hajaar gaayon kii mrityu ho gayi |
 7 agast 2016 ko mananeey pradhanmantri shri narendra modi ji ne gorakshason kii kadi aalochana kii -
 goraksha par kuch log apane dukaane khol kar baith gaye hai. mujhe bahut gussa aata he. maine dekha he kuch log puri raat anti-soshal activity karte hai or subah ke vakt go rakshak kaa chola pahan lete hai. main rajya sarkaron se anuraadh karata hum ki ve unka dogier taiyaar karen. sabase zyada gaayen katl ke kaaran nahin marati hai balki plastic khaane se marati hai. go sevak or go rakshak alag hai. gaayon kaa plastic khaanaa band kara den go-sevak. 70-80 pratishat go rakshak gorakhdhandha karne vaale hai.
 pradhanmantri shri modi ke is bayaan ke kuch din baad hi patiala main gorakshak dal ke mukhiya satish kumaar ko aprakritik yon shoshan sahit anya aapraadhik gatividhiyon ke aarope main giraftaar kar liya gaya | parantu gorakshak pradhanmantri par gussa gaye, or unpar secular hone kaa aarope lagaaya | gorakshakon ne modi par unki peeth par chura ghonpane kaa aarope lagaaya, or kaha kii 'narendra modi kii maansikta abhi bhi chaiwale kii he.' akhil bhartiya hindu mahasabha ne to pradhanmantri narendra modi ko gambhir parinaam bhugatne kii dhamkee di | vishwa hindu parishad ne pradhanmantri modi ke is bayaan ko gorakshakon ko apmaan bataaya, or kaha ki 2019 ke loksabhaa chunaav main bhaajapa ko iskaa parinaam bhugatna padegaa.
 oona main daliton par hue atyaachaar ke bare main pradhanmantri shri modi ji ne gorakshason se kaha 'maarna he to mujhe goli maar do daliton par hamale band karo' | parantu gorakshakon ne pradhanmantri kii is salaah ko nazarandaaz kar diya, or kuch hi din baad andhra pradesh main daliton ko mari hui gaye kii khaal utaarne ke aarope main buree tarah se peet diya | 
 jab gorakshakon kaa updrav jari rahaa, to bhaajapa sarkaar kii ninda ke chalate may 2017 main kendriya mantri nitin gadakari ne bhi gorakshason kaa virodh kiya | unhone kaha ki â€˜jo log yah kar rahe hai ve hamaare log nahin hai. jin logon ne aisa kiya ve galat hai. ham unke saath nahin hai. pradhanmantri ne unki ninda kii he... ham sabane ninda kii he.' maharashtra main saamaajik nyaay or adhikarita rajya mantri ramdaas athavle ne kaha ki apane jeevanyaapan ke liye mari hui gaayon kii khaal nikaalane vaale daliton ke viruddh hinsa durbhagyapurna he. bihar ke mukhyamantri nitish kumaar ne bhaajapa or gorakshakon kaa uphaas udaate hue kaha kii apane aap ko gorakshak bataane waalon ko laavaaris gaayon kii seva karne par apana dhyaan kendrit karnaa chahie | 
