 sindhutai sapkaal anaath bacchon ke liye samaajakaarya karanevaali marathi samaaj kaaryakarta he. unhone apane jivan me anek samasyaon ke baavjood anaath bacchon ko sambhaalane kaa kaary kiya he.
 sindhutai kaa janm 14 navambar 1947 maharashtra ke wardha jilhe me 'pimpri meghe' gaanv me hua. unke pitaaji kaa naam 'abhimaan saathe' he, jo ki ek charvaah the. kyonki ve ghar me naapsand bacchee thi, isiliye unhe ghar me 'chindhi' bulaate the. parantu unke pitaaji sindhu ko padhaanaa chaahate the, isiliye ve sindhu ki maan ke khilaaf jaakar sindhu ko paathshaala bhejte the. maan kaa virodh or ghar ki aarthik parasthitiyon kii bajah se sindhu kii shiksha me baadhaayen aati rahi. aarthik parasthiti, ghar ki jimmedaariyaan or balvivaah in kaarnon ki bajah se unhe paathshaala chhodani padi jab ve chauthi kaksha ki pariksha uteern hui.
 jab sindhutai 10 saal kii thi tab unki shaadi 30 varshiya 'srihari sapakal' se hui. jab unki umr 20 saal kii thi tab ve 3 bacchon ki maan bani thi. gaanvvaalon ko unki majaduree ke paise naa denevaale gaanv ke mukhiya ki shikaayat sindhutaine jilha adhikari se kii thi. apane is apmaan kaa badla lene ke liye mukhiyane srihari ko sindhutai ko ghar se baahar nikaalane ke liye pravrutt kiya jab ve 9 mahine ki pet se thi. usee raat unhone tabele me me ek beti ko janm diya. jab ve apni maan ke ghar gayi tab unki maan ne unhe ghar me rahane se inkaar kar diya . sindhutai apni beti ke saath railway stesan pe rahane lagi. pet bharne ke liye bhik maangti or ratko khudako or beti ko surakshit rakhane hetu shamshaan me rahati. unke is sanghariumay kaal me unhone yah anubhav kiya ki desh me kitne saare anaath bachche he jinako ek maan kii zarurat he. tab se unhone nirnay liya ki jo bhi anaath unke paas aayega ve unki maan banengi. unhone apni khud ki beti ko 'shri dagadusheth halwai, pune, maharashtra' trst me god de diya taaki ve saare anaath bacchonki maan ban sake.
 sindhutaine apana pura jivan anaath bacchon ke liye samarpit kiya he. isiliye unhe "maai" kaha jaataa he. unhone 1050 anaath bacchon ko god liya he. unke parivaar me aaj 207 damaad or 36 bahuen he. 1000 se bhi zyada pote-potiyaan he. unki khud kii beti vakil he or unhone god liye bahot saare bachche aaj doctor, abhiyantaa, vakil he or uname se bahot saare khudka anathashram bhi chalaate hai. sindhutai ko kul 273 rashtriya or aantararashtriya puraskaar praapt hue he jiname "ahilyabai hopekar puraskaar he jo sriyaan or bacchon ke liye kaam karanevaale samaajakartaonko miltaa he maharashtra rajya sarkaar dwaara. yah saare paise ve anathashram ke liye istamaal karti he. unke anathashram pune, wardha, saswad me sthit he. 2010 saal me sindhutai ke jivan par aadhaarit marathi chitrapat banaaya gaya "me sindhutai sapakal", jo 54 ve london chitrapat mahotsav ke liye chunaa gaya tha. 
 sindhutai ke pati jab 80 saal ke ho gayi tab ve unke saath rahane ke liye aae. sindhutai ne apane pati ko ek bete ke rup me sweekaar kiya ye kehete hue ki ab wo sirf ek maan he. aaj ve bade garv ke saath bataati he ki wo unka sabase bada betaa he.sindhutai kavita bhi likhti he. or unki kavitaaon me jivan kaa puraa saar hota he.ve apni maan ke aabhaar prakat karati he kyoki ve kahati he agar unki maan ne unako pati ke ghar se nikaalane ke baad ghar me sahaara diya hota to aaj wo itane saare bacchonki maan nahin ban paati.
 aatmcharitrami vanavaasi 
