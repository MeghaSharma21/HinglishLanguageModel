 meet bros ek hindi film sangeet nirdeshak jodi he. inhone milakar kai bollywood filmon ke liye sangeet diya he. is jodi main manameet singh or harmit singh shaamil hai. pehle isamen anjaan bhattacharya bhi shaamil the or ve meet bros anjan kehalaate the par 2015 main bhattacharya tikdi se prathak ho gaye or unhone apana khud kaa sangeet vyavsaay shuru kiya. teenon ne milakar kai filmon main hit sangeet diya he. 2014 main unke dwaara rachit sanni leone par filmaaya gaya tha, kaaphi mashhoor or hit hua.
 inhone kai hit filmon ke liye jaise zanjeer, o maay god,satyagrah, raagini ms 2, kik, singhm riterns, roy, ek paheli lila, hero, mastizade ke liye sangeet banaaya he.
 meet bros bhai hai. inkaa parivaar punjabi he or ve gwalior main rahete the. inke pita kaa naam gulzaar singh or mata kaa naam nimmi gulzaar he. inaki maan chaahati thi kii donon mumbai jaakar naam kamaayen par unke pita chaahate the kii wo apni shiksha puri kar bijnes sanbhaalein. isliye unhone donon beton - harmit or manameet kaa boarding skool main daakhil karavaaya. unki shuruuaati shiksha sindhiya kanya vidhyalay main huin. iske baad ve ucch shiksha ke liye mumbai chale gaye. bollywood main kadam rakhane ke liye unhone acting se shuruyaat kii par unke ekal gane "jogi singh barnaala singh" kii safalataa ke baad unhone acting ko chhod sangeet ko chun liya. or uske baad unhone kai filmon main sangeet nirdeshak ke taur par kaam kiya or hit sangeet diya. donon bhaaiyon ne apni grajuation mumbai ke sidenham college se puri kii. donon ne sangeet main aupchaarik shiksha grahan nahin kii he. donon ne tivi serial "kyonki saas bhi kabhi bahu thi" or "shagun" main bhi kaam kiya he.
 bade bhai manameet ne 2002 main karishma modi se shaadi kii or vartmaan main unke ek beti he - sumayera. karishma hindi tivi serialon main kaam karti hai. chote bhai harmit kii shaadi shefali jariwal se hui thi par kuch saalon baad donon ne talaak le liya or harmit ne 2010 main sunaina singh se shaadi kar lee. unke ek betaa he - ayaan.
 acting chhodane ke baad meet bros ne bollywood main sangeet nirdeshak ke taur par kaam kiya. kai saal pehle unki mulaaqaat ek kaarykram main anjan bhattacharya se hui or teenon ne milakar saath kaam karne kaa nishchay kiya or unhone apni tikdi kaa naam meet bros anjan rakhaa. teenon ne milakar kai gaanon ke liye sangeet banaaya or apni aawaaj bhi di. par unhen badi safalataa tab mili, jab 2014 kii film raagini ms 2 main unke dwaara banaaya gaanaa "baby doll", jise unhone kanika kapur ke saath gaya tha, hit hua. sanni leone par filmaaya yah gaanaa hit hua or isaki kaaphi prashansa hui. phir unhone kai baar hit sangeet diya. 2015 main anjan bhartacharya tikdi se alag ho gaye or unhone apana khud kaa sangeet vyavsaay shuru kiya. unhone apana khud kaa recording studio bhi kholaa jiskaa naam "meet brose recording studio" rakh gaya. 
 unke gane "pink lips", "hangover", "party to banati he", "chittiyaan kalaaiyaan" bhi kaaphi hit hue or unhen sangeet jagat main safalataa haath lagi. ve donon kai sangeet aayojan bhi karte hai or concert main bhaag bhi lete hai. unke sangeet ke liye unhen kai sammaan or awards mil chuke hai jisamen filmafere puraskaar bhi shaamil hai.
