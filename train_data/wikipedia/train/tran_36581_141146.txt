 hindi shabdhsagar hindi bhashaa ke liye banaaya gaya ek brihat shabd-sangrah tathaa pratham maanak kosh he. 'hindi shabdhsagar' kaa nimarn nagari prachaarini sabha, kaashi ne kiya tha. iskaa pratham prakaashan 1922-1929 ke bich hua. yah vaigyanik evam vidhiwat shabdkosh mul rup main chaar khandon main bana. iske pradhan sampadak shyamsundar das the tathaa baalkrishna bhatta, lala bhagavanadin, amir singh evam jaganmohan verma sahasampadak the. acharya ramachandra shukla evam acharya ramchandra verma ne bhi is mahaan kaary main sarvshereshth yogadan kiya. isamen lagbhag ek lakh shabd the. baad main san 1965-1976 ke bich iskaa parivardhit sanskaran 11 khandon main prakashit hua.
 dow shyamsundar das ke netritv main or acharya ramchandra shakl jaise marmajna aalochak or hidi sahityavijna ke sahaayakatv main tathaa baalkrishna bhatta shri amir sih, shri jaganmohan verma shri bhagavanadin or shri ramchandra varm ke sampadakatv main anek vidwaanon, kaaryakartaaon ke sahyog se sampadit or nirmit yah kosh ek mahaan prayaas tha. saadhan or paristhitiyon ke vichaar se is mahakosh ke sampadan main sabha ke karnadhaaron or kosh ke kaaryakartaaon ko mahaan safalataa praapt hui. isaki kuch uplabdhiyaan he jo stuty or abhinandaneey hai. yah bhi kaha ja saktaa he ki hidi shabdhsagar ke ananthar bane hidi ke sabhi chote bade koshon kaa yahi mahakosh upjivy or aadhaar rahaa.
 hindi koshkala ke labdhpratishth sampadak shri ramchandra verma ke is prashansaneey kaary kaa upjivy bhi mukhyatah hindi shabdhsagar hi he. uskaa mul kalevar tathvik rup main shabdhsagar se hi adhikanshtah pariklit he. hindi ke anya koshon main bhi adhikansh saamagree isi kosh se lee gai he.
 purvavarti adhikansh hindi koshon kii bhanti hindi shabdhsagar ek vyakti dwaara nirmit na hokar bhashaa or sahitya ke marmajna anek sudhiyon dwaara taiyaar kiya gaya. shabdasankalan ke liye keval puraane koshon kaa hi aadhaar na lekar granthon or vyavhaaryukt bhashaa or boliyon ke praayah samast uplabdh saamaanya or vishesh shabdon ke sangrah kaa usame prayaas hua. praayah prayek shabd kaa mul strot dekhne ke prayaas ke saath saath vibhinn bhashamulak sroton kaa nirdesh karne kii cheshtaa hui. vyutpattiyaan yadhyapi bahut-si aisi hai jo sandigdh or bhraamak athwa kahin kahin ashuddh bhi hai tathaapi uske liye yathasaadhan or yathashakti jo prayaas he vah bhi apane aapme bada mahatva rakhata he. 
 vyakaranamulak vyavastha or tadnusaar shabd evam arth ke vyavasthit nirdesh kaa hindi shabdhsagar main atyant praudh viniyojan dikhaai detaa he. paryaay-nirdesan par jahaan ek ore sanskrit koshon kaa vyapak prabhaav he or praayah adhikadhik yogic pado kaa ullekh bhi sanskrit vyakaran par adhiktah aadhaarit he vahaan duusari ore hindi kii prakruti or prayog-parampara kaa akalan or sankalan bhi bade ytn or manoyog ke saath kiya gaya he. hindi ke muhaavaron or lokoktiyon yaa prayogon athwa kriyaprayogon kii prayagparampara se aagat arthon kii vyakhya bhi isamen paryaapt praudh he.
 shabdhsagar main arthnirdhaaran main vyaakhyaatmak paddati apanaai gai he. par saath hi mukhya shabdon ke antargat adhiktah paryaay bhi rakh die gaye hai. is kaaran kabhi kabhi aisa bhi lagata he ki yah kosh aadhunik dhang kaa paryaayavachi or nanarthak kosh ek saath ban gaya he. vyaakhyaatmak paddati ke antargat vyakti, vishay, vastu aadi kaa puranic, aitihaasik, shastreey or paramparaagat anek prakaar ke parichay evam vivaran yathasthaan die gaye he. is kaaran yah kosh vishwakosh, gyaanakosh, charitkosh or paribhaashik kosh ke parivesh kaa bhi yatra-tatra sparsh karata dekhai detaa he.
 isamen kuch kamiyaan bhi ginai ja saktin hai. shabdon ke samast arthon kii prayogpushti or pramanikta ke nimit sarvatra udhaaharan nahin hai. jahaan hai vahaan bhi bahudhaa granthon ke nammaatr hi nirdisht hai. unek prasangsthal or sanskaran kaa ullekh nahin he. anek sthalon par bolchaal ke swanirmit udhaaharan bhi niojit kiye gaye hai. sab milakar isamen shabdasangrah or arthvivruti donon kii paridhi ko yathasambhav vyapak or vistrut banaaya gaya he. is kshetra main vibhinn peshon or varg ke janajivan se sangruhit shabdabhandar kii sanyojna se is kosh kaa mahatva bahut bad gaya he.
