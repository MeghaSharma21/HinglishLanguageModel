 nyaayik vigyaan yaa nyaayalayik vigyaan bhinn-bhinn prakaar ke vigyaanon kaa upyog karke nyaayik prakriya kii sahaayta karne vaale prashnon kaa uttar dene vaala vigyaan he. ye nyaayik prashn kisi aparaadh se sambandhit ho sakate hai yaa kisi divaani maamle se jude ho sakate hai. 
 nyaayalay vigyaan mukhyatah aparaadh kii jaanch ke liye vaigyanik siddhanton ke anuprayog se sambandhit he. forensik vaigyanik atyaadhunik praudyogiki ke istemaal se aparaadh sthal se ekatra kiye gaye suraagon ko adaalat main prastut karne ke vaaste sweekaarya saboot ke taur par inhen parivartit karte hai. yah prakriya adaalaton yaa kanoonee kaarywahiyon main vigyaan kaa prayog yaa anuprayog he. forensik vaigyanik aparaadh sthal se ekatra kiye jane vaale prabhavit vyakti ke shaareerik sabooton kaa, vishleshan karte hai tathaa sandigdh vyakti se sambandhit sabooton se uski tulana karte hai or nyaayalay main visheshgy pramaan prastut karte hai. in sabooton main rakt ke chihn, laar, sharir kaa anya koi taral padaarth, bal, ungaliyon ke nishaan, juute tathaa tiron ke nishaan, visphotak, jehar, rakt or peshaab ke utak aadi sammilit ho sakate hai. unki visheshgyata in sabooton ke prayog se tathy nirdhaaran karne main hi nihit hoti he. unhen apni jaanch kii report taiyaar kerani padati he tathaa saboot dene ke liye adaalat main pesh hona padataa he. ve adaalat main sweekaarya vaigyanik saboot uplabdh karaane ke liye police ke saath nikatataa se kaam karte hai. 
 nyaayalik vigyaan ek aisa vishay he jisame aparaadhik anveshan or sabooton kaa parikshan kiya jaataa he in pareekshanon ko karne ke liye kuch siddhant banaaye gaye he jo is prakaar he :
 locard kaa vinium kaa siddhanth - jab koi do vyakti vastu ek dusre ke sparsh me aati he to dono kaa aapas me ek dusre kii sataha par dono ke kuch ashan kaa aadan pardaan ho jaataa he|
 sambhaavna kaa siddhanth -kisi vastu,sthaan or vyakti sambhaavna ke aadhaar par pahchaanana or us par dahan karnaa.
 tathy kaa siddhanth- yah siddhanth kahata he kii manushya jhooth bol saktaa he par tathy kabhi jhooth nahi bolte.
 samanta kaa siddhanth - hamesa ek samaan or ek hi jaisi vastuon kaa aapas me milan kiya jaataa he .
 vishistataa kaa siddhanth - sabhi vastu vyakti kii apni ek ektai hoti he chaahe wo ek samaan paratit ho athwa ek hi parkaar se taiyaar kiya gaya ho parantu sabhaki apni visheshta hoti he.
 jaanch kaa siddhanth- kisi bhi tathy kii jaanch us tathy kii sudhdatha or uski sthiti par nirbhar karti he. badlaav kaa niyam - har vyakti vastu kaa samay ke saath usame badlaav aata he jise badlaav kaa niyam kehete hai.
