 rediff dot com athwa rediff.com bhartiya samachar, soochna, manoranjan or shopping web portal he. isaki sthapana 1996 main hui. isaki sthapana rediff on da net ke rup main hui. iskaa mukhya karyaalay mumbai main he jiske shakha karyaalay bangalore, nai dilli or neuyork nagar main sthit hai.
 alexa ke anusaar rediff 17vaan bhartiya web portal he. isamen 316 se adhik karmchaaree niyukt hai. iske lakhon paridarshakon main se 89.1% paridarshak bhartiya hai jabaki anyon main mukhyatah sanyukt rajya america or china shaamil hai. april 2001 main rediff ne india abroad armbh kiya.farvari 2011 main alexa par isaki rank 295 thi. rediff dot com 1996 main bharat main panjikrut pehla domen naam he.
 rediff ke angreji portel kii shuruyaat 1996 main hui thi. praranbhik charan main yah sirf samachar pradaan karata tha par baad main isane mail ki suvidha bhi di. 
 patr ki suvidha redimel ke naam se di jane lagi.baad main kharidari evam radio suvidha se isaki amadani din dugani raat chauguni ho gayi.
 iske baad san 2000 ke prarambh main rediff ne apane paanv anya bhashaaon main bhi pasaarne shuru kar diye. pehle hindi main phir anya bhashaaon main, samachar dena shuru kar diya.
 2000 ke madhya main rediff ne rediff bol utaara. isame bol shabd ko 'baddes on lain' shabd ke kshuksham rup se banaaya gaya tha.
 2002 tak rediff ne tamil, kannada, bengali ki suvidha samaapt kar di thi. 2003 tak hindi va gujarati bhashaa ki seva bhi band kar di gayi thi.
