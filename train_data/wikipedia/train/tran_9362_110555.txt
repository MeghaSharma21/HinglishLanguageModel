 takila spani uccharan:, ek asavith peya he jise nile agev se taiyaar kiya jaataa he. ise mukhya rup se guadalhara ke pashchimottar main 65 kimi kii duuri par sthit takila shahar ke aas-paas ke kshetron or pashchimi mexico ke rajya, jaalisko kii ucchbhumi main sthit los ultose main banaaya jaataa he.
 takila ke aas-paas ke kshetra main laal jwalamukheey mitti vishesh rup se nile agev kii kheti ke liye anukool he or yahaan har saal 30 karod se bhi adhik paudhon kii kheti hoti he.
 mexico ke kaanoon ke anusaar takila kaa utpaadan keval jaalisko rajya or guanajuato, micocan, nayaarit or tamolypas ke simit kshetron main hi kiya ja saktaa he.
 takila ko aksar 38-40% alcohoul kii maatra ke saath banaaya jaataa he, lekin 35-55% ke bich alcohoul kii maatra main bhi iskaa utpaadan kiya ja saktaa he. haalanki adhikansh takila 80 pramaan ke hote hai, lekin kai asavak 100 pramaan tak banaate hai or uske baad pani ke saath isaki kaduvaahat ko kam karte hai. kuch anya pratishthit companiyaan, ise feekaa karne ke liye bagair atirikt pani ke, alcohoul ko 80 pramaan tak asavith karti hai
 takila kaa utpaadan sabase pehle 16veen shatabdi main takila shahar ke paas hua tha, jise sarkari taur par 1656 tak sthapit nahin kiya gaya tha. 1521 main spanish ke aane se bahut pehle, aztek samudaay ke logon ne agev ke paudhon se ek uphna hua maadak peya banaaya, jise unhone octli naam diya . jab spanish atyaachaari vijetaon kii apni brandi samaapt hone lagi, to unhone uttari america ke pratham deshi asavith madhsar ke utpaadan ke liye, agev peya kaa aswan shuru kiya.
 qareeb 80 saal baad, lagbhag 1600 ke aas-paas, altamira ke marqi don pedro sanshez di tegal ne vartmaan jalisko ke kshetron main sthit shuruuaati kaarkaanon main, bade paimaane par takila kaa utpaadan prarambh kiya. 1608 tak, neuva galaysia ke aupniveshik governor ne unke utpaadon par kar lagaana shuru kiya.
 aaj jo takila lokapriy he, uskaa pehali baar bade paimaane par utpaadan 18veen shatabdi ke aarambh main mexico ke guadalajra main kiya gaya.
 sauza takila ke sansthaapak or 1884-1885 tak takila gaanv kii nagarpalika ke adhyaksh don senobio sauza, sanyukt rajya america ko takila niryaat karne vaale pehle vyakti the. don senobio ke pote don frencisco xavier ne antarrashtriya samudaay kaa dhyaan us samay aakarshith kiya, jab unhone ye kaha ki "jahaan agev nahin hai, vahaan takila nahin ho saktaa!" unke prayaason kii vajah se yah prakriya shuru hui ki asli takila keval jalisko rajya se hi aa sakati he.
 2002 ke baad se, vikritaon dwaara "ultra premium" or "super premium" kahalaane vaali, mahangi takila kii bikri main 28 pratishat vruddhi hui he. distild spirits council of da united stats kii soochna ke anusaar, yah 8.6 pratishat prati varsh kii ausat vruddhi he. adams likar handbook par aadhaarit IWSR ke varsh 2007 kii report main darshaae gaye anusaar, 10 million dibbon se adhik tak pahunchate hue, inaki ummid se zyaada bikri hui thi. 1990 dashak ke ant or 2000 ke prarambh main, duniya bhar main takila kii lokapriyata badhane se korporate jagat kii bhi iske prati ruchi badi. parinamswaroop iske ullekhneey vikaas main shaamil hai:
 haalanki kuch takila, parivaar ke swaamitv vaale brands ban kar rah gaye hai, tathaapi sarvaadhik vikhyath takila brands, badi bahurashtriya companiyon ke swaamitv main hai. yadhyapi, mexico main qareeb 100 se bhi adhik aise sharaab banane ke kaarakaane hai, jo takila ke nau sau se bhi adhik brands banaate hai or 2,000 se adhik brands naam panjikrut kiye ja chuke hai . is vajah se, takila ke prayek bottle par ek kram sankhya ankit kiya jaataa he, jisamen takila kaa utpaadan karne vaale sharaab kaarakaane kaa ullekh hota he. sharaab banane ke anek kaarakaanon kii maujuudagi ke kaaran, takila ke kai brandon kaa utpaadan ek hi sthaan se hota he.
 mexico kii takila niamak parishad ne mul rup se swaadisht takila ke liye takila naam ke upyog kii anumati nahin di thi. 2004 main, parishad ne swaadisht takila ko takila kahe jane kii anumati dene kaa faisalaa kiya, jiskaa apwaad he shuddh agev takila, jise swaadisht nahin banaaya ja sakaa. 
 july, 2006 main jalisko ke takila ilaake main takila le.925 naamak company dwaara simit-sanskaran vaali takila premium kii ek litre vaali bottle ko 225,000 dollar main bechaa gaya. takila kii vah bottle, do kilo platinum or sone kii bani he. nirmaataa ko ab tak kii sabase mahangi sharaab kii bottle bechney ke liye gineez vishwa ricard se pramaan-patr mila he.
 2008 main, mexican vaigyanikon ne 80-pramaan takila ko heere main badalane kii ek paddati khoj nikaali he. is prakriya main takila ko bhaap main badalane ke liye 800 degree celsius se bhi adhik garm karnaa shaamil he. takila kanon ko ek sapaat or samtal ispaat yaa silicon trey par thanda kiya jaataa he. parinaamon se kai vyavsaayik or audyogic anuprayogon kii aashaa vyakt kii gai he, lekin gahanon main istemaal ke liye ye kaafii chote hai.
 2003 main, mexico ne ek prastaav jari kiya, jiske tahat mexico main utpaadit sabhi takila ko, anya deshon main niryaat karne se pehle, mexico main hi bottleband kiye jane kii apeksha kii gai. mexican sarkaar ne kaha ki mexico main takila ko botalon main bharne se isaki gunvattta kii guarantee mil sakegi. sanyukt rajya america kii sharaab companiyon ne kaha ki mexico apane desh main bottleband kaary dwaara rojgaar ke avasar paidaa karnaa chahta he. america sharaab companiyon ne yah bhi daawa kiya ki is niyam se antarrashtriya vyapaar samjhaute kaa ulanghan hota he or yah duniya bhar kii saamaanya niryaat parampara ke anukool nahin he. is prastaav ke parinamswaroop california, arkansas, mizori or kentuki ke kaarkaanon main naukariyaan khone kii naubat aa sakati thi, kyonki in sanyantron main thok main america ko niryaat kiye jane vaale mexican takila ko bottleband karne kaa kaam sampann hota he. 17 janvari 2006 ko sanyukt rajya america or mexico ne ek samjhaute par hastakshar kiye, jo america main takila ke thok aayaat ko anumat karata he. is anubandh ne anumodith takila ko bottleband karne waalon kii pahchaan ke liye ek "takila bottlers registry" kaa nirmaan kiya or is registry par nigaraanee ke liye ek agency bhi sthapit kii. 
 takila naam se vikhyath asavith maadak peya se sambandhit agev kii uplabdhta, utpaadan, bottlebandi, vipanan, soochna or vyavsaayik prathaon aadi se sambandhit sabhi prakriyaaon or gatividhiyon par NOM lagu hota he. ghoshnaa main die gaye sanket anusaar sangheey rajyon or nagarpalikaon main upjaae jane vaale takilana webar blue prajati kaa upyog karte hue takila kaa utpaadan kiya janaa chahie. iske alaava, NOM, "takila" ke mul naam ke sangrakshan hetu vartmaan saamaanya ghoshnaa, kaanoon, audyogic sampada kaanoon, sangheey upabhokta sangrakshan kaanoon or anya sambandhit kanoonee praavdhaanon ke anusaar, "takila" ke mul naam ke sangrakshan ke liye takneekee vinirdeshon or kanoonee apekshaaon ko vyavasthit karata he.
 sabhi pramanik, viniyamit takila kii botalon par NOM pahchaan-chihn honge. 1990 ke baad se pramukh niyam, NOM-006-SCFI-1993 or baad kaa adhyatanikrut NOM-006-SCFI-1994 or sabase haal kaa 2005 ke ant main sanshodhit NOM-006-SCFI-2005 rahe hai.
 NOM ke baad kii sankhya, sarkaar dwaara nirdhaarit aswan sankhya he. NOM, aswan ke sthaan kaa sanket nahin karti, keval mul company yaa - jahaan company kisi sanyatra main jagah patte par detii he, un maamalon main - bhautik sanyatra kaa, jahaan takila kaa utpaadan kiya jaataa he, sanket karti he.
 TMA ek angamaari he, jisane takila ke utpaadan ke liye ugaae jane vaale agev kii upaj ko kam kiya he. iske parinamswaroop, puure 2000 dashak ke praarambhik varshon main iske utpaadan main kami or qimaton main badhotaree hui or paudhu kii paripakvata kii dderghaavadhi ke kaaran, aane vaale varshon main bhi qimaton par asar jari rahane kii sambhaavna he.
 agev paudhon kii fasal kaatane kaa tareeqa hastchalit prayaas rahaa he, jo aadhunik krishi praudyogikiyon dwaara aparivartit or saikadon varsh puraani paddati he. agev paudhe haath se boe, dekh-rekh or kaate jate hai. isaki fasal kaatane vaale, "jimdors ", paudhon ko ugane or fasal kaatane ke bare main kai pidiyon kaa gyaan rakhte hai. ye jimdors, tang kataron main furti se kaary karne, mul paudhe ko bina nuksaan pahunchaae hijulos ko ukhaadne or pinas ko saafe karne or kab prayek paudha kataai ke liye taiyaar he, iskaa nirnay lene main samarth hone chahie. bahut jald karen, to unamem paryaapt sharkara nahin hoti or kaaphi der karen, to paudhe apni sharkara ke prayog se kwaiot ko badhane dete hai, jinke upree hisse main beej hote hai, jo hawa se bikharane lagate hai. in 40 se 70 pound vazan vaale pinas ko ek vishesh chaaku se kaata jaataa he, jise koa kehete hai. uske baad unke tukade kiye jate hai or dabaakar unka ras nikaala jaataa he or kinvan tankiyon or hauzon main unhen daalaa jaataa he. kuch takila companiyaan, abhi bhi paaramparik vidhi kaa upyog karti hai, jisamen pinas ko ek tahona se kuchlaa jaataa he. is musto ko, sharkara se alcohoul main parivartit hone ke liye, lakdi yaa steneles steel kii tankiyon main kai dinon tak kinvan ke liye rakhaa jaataa he. prayek company apane khamir ko ekadam gopneey rakhti he. kinvit utpaada kaa baad main aswan kiya jaataa he, jisase "ardinario " naamak, ek dhundhala yaa dudhia drav utpann hota he, jis utpaada kaa dubaara aswan kiya jaataa he, taaki saafe or silver takila taiyaar ho. kuch sharaab ke kaarakaanon main utpaada kaa teesri baar aswan kiya jaataa he, taaki tihara asut utpaada bane. uske baad takila ko patala kiya jaataa he or use "silver takila" ke rup main bottleband kiya jaataa he, yaa umr badhaane kii prakriya ke liye use pipon main bhar diya jaataa he.
 aam taur par, nimnabhoomi or ucchbhumi ke agev paudho se taiyaar takila ke swaad main ek spasht antar hota he. ucchbhumi par ugaae gaye agev paudhon main apekshaakrit zyada mithaas hoti he, par saath hi isko ugane kii prakriya ke kaaran, isamen vanaspatik lakshan bhi hote hai. haalanki, 1999/2000 main agev kii kami ke kaaran haal hi main yah antar dhundhala ho gaya he. tab se, adhikansh nimnabhoomi ke utpaadak, ucchbhumi main zamin kiraye par lene lage hai or takila ke utpaadan ke liye donon kshetron ke agev paudhon par aadhaarit rahane lage hai.
 phir bhi, adhikansh agev paudhe pashchimonmukhi dhalaan par ugaae jate hai, taaki unhen din bhar dhoop mil sake. ye paudhe lambey, chaude or raseele hote hai. nimnabhoomi par ugaae gaye agev paudhon main sahaj swaad adhik hota he or vishisht rup se ye chote hote hai.
 mul rup se takila kii do qismein hoti hai: mixtos or 100% agev. mixtos kinvan kii prakriya main 49% anya sharkara kaa istemaal kiya jaataa he, jabaki shesh agev sharkara kaa prayog hota he. mixtos main glucose or frctos, donon prakaar ke sharkara kaa upyog hota he.
 100% agev takila main, asut agev kaa spasht swaad upar rahete hue blanko yaa plata kadava hota he, jabaki raposedo or anejo kaa swaad meetha, gadha or adhik mishrit hota he. pipon main lambey samay tak rakhe gaye anya madyasaron kii tarah hi, takila main lakdi kaa swaad aa jaataa he, jabaki alcohoul kaa kaduvaapan kam ho jaataa he. 100% agev takila ke saath swaad kaa mukhya bhed he iskaa aadhaar ghatak, jo anaaj se utpaadit madyasaron kii apeksha vanaspatik he.
 aam taur par takila ko paanch shreniyon main bottleband kiya jaataa he:
 reposado ko 20,000 litre jitne bade baralon yaa lakdi ke pipon main rakhaa jaataa he, taaki madhur or adhik mishrit swaad taiyaar ho. adhimanit ok, america, france or canada se aata he or jahaan ve saamanytah safed ok hote hai, vahiin kuch companiyaan dhoomavat swaad ke liye lakdi ko jalaana pasand karti hai, yaa aise baralon kaa prayog karte hai, jinka istemaal pehle kisi duusare sharaab ko jaise rakhane ke liye kiya gaya ho. kuch reposado ko lakdi ke nae baralon main purana kiya ja saktaa he, taaki isi tarah lakdi kaa swaad or chiknaapan paa sake, lekin kam samay main.
 anejo ko praayah reposado ko rakhane ke liye istemaal kiye gaye bairal main hi rakhaa jaataa he. ye bairal 600 litre se adhik ke nahin hote, haalanki adhiktar lagbhag 200 litre ke bairal main sangrahit kiye jate hai. adhikanshtah prayukt bairal, america, france, yaa canada ke whisky yaa borbon madhnirmaan kaarakaanon se aate hai, jiske parinamswaroop anejo takila kaa rang gadha or mishrit swaad vaala hota he. chunki zyaadaatar logon kaa maananaa he ki 4 saal purana takila sarvshereshth hota he, baralon main hone vaale vashpikaran ko kam karne ke liye, anejo ko lakdi ke baralon se baahar nikaal kar, steneles steel kii tankiyon main rakhaa ja saktaa he.
 yah ek aam galatafahami he ki kuch takila ke bottle main 'keedaa' shaamil hota he. saadharantah oksaka rajya ke kuch mezkal ko kabhi con gusaano ke rup main beche gaye the or vahiin se 1940 ke dashak main ek vipanan hatkande ke rup main isaki shuruuaat hui. vastav main yah keedaa hypopta agavis keede kaa dimbhak rup hota he, jo agev paudhe main nivas karata he. sansaadhan ke dauraan paudhe main keede kaa milanaa paryakraman kaa suchak he or tadnusaar kam gunvattta ke utpaada ko darshata he. baharhaal yah galat dharna bani hui he or takila ko premium ke rup main pesh karne ke saare prayaason or vipanan ke baavjood--jis prakaar brandi kii tulana main coganac ko dekha jaataa he, thik usee prakaar--kuch aise mauqaaprast utpaadak hai, jo laabh kamaane ke liye in simaaon ko dhundhala kar rahe hai.
 takila ke kai brands hai; consejo regulyder del takila kii report ke anusaar, yatha varsh 2008, 128 nirmaataaon ke 901 panjikrut brands hai.
 mexico main, takila ko aksar sidhe piya jaataa he. kuch kshetron main utkrishth takila ko sangrita ke saath pine kaa prachlan he, joki ek khatta-meetha, masaaledaar madhpan he jise aam taur par santare ke ras, grenadine or tikhi mirch se banaaya jaataa he. bagair namak yaa neembu ke, baari-baari se samaan maatra main takila or sangrita ke ghunt liye jate hai.
 mexico ke baahar takila kaa ek shot aksar namak or neembu ke ek tukade ke saath parosa jaataa he. ise "takila cruda" kehete hai or kabhi-kabhi "training wheels", "lik-sip-sak", "lik-shoot-sak" ke rup main bhi hawala diya jaataa he . takila pine vaale apni hatheli kii tarjani ke neeche vaale hisse ko geela karte hai or us par namak chhidakte hai. phir haath ke namak ko chaatate hai, uske baad takila ko pite hai or fal ke tukade ko katate hai. piyakkadon ke samoohon ke liye ek saath aisa karnaa, aam baat he. is tarah se takila pine ko aksar galati se takila slamer bhi kaha jaataa he . haalanki mexican paaramparik shot sidhaa takila hota he or jab chaser kaa istemaal kiya jaataa he, tab pasandida fal neembu hota he. yah mana jaataa he ki namak takila kii "jalan" ko kam karata he or khattey fal swaad ko santulit or badha dete hai. germany or kuch anya deshon main takila oro kaa seven aksar pehle dalacheenee or baad main naarangi kii phaankon ke saath kiya jaataa he, jabaki takila blanko kaa seven namak or neembu ke saath kiya jaataa he. antat, duusare lokapriy sharaab jaise hi, anek prakaar ke shot sambandhit drinking games or "stant" drinks hote hai, jaise ki body shot.
 yah dhyaan main rakhaa jaae ki kai ucch gunvattta vaale 100% agev takila main alcohoul kii jalan nahin hoti he or namak or neembu ke saath unke seven se praayah swaad ke dur hone kii sambhaavna hoti he. aam taur par is prakaar ke takila ko shot glass kii bajaay ek sniftor glass main piya jaataa he or jaldi gatgat nigalane kii bajaay, dhime swaad chakhaa jaataa he.
 jab takila neet pilaai jaati he, to use kaabalito naamak shot gilaas main hi diya jaataa he, lekin aksar sniftor yaa tambler main bhi ise dekha ja saktaa he.
 2002 main consejo regulyder del takila ne redelle dwaara taiyaar ek "sarkari takila gilaas" ko sweekruti di, jise overchar takila glass kaha jaataa he.
 sampoorn takila/mishrit falon kii peya style main mukhyatah, kinare par namak, chini se lipa yaa sada margrita gilaas hota he, jisamen swayan margrita bhi shaamil he.
 takila kii qismon ko shaamil karne vaale peyon main lagbhag antaheen vividhta maujuud hai, jo keval taiyaar karne waalon kii kalpana par nirbhar karti he. adhikansh asut sharaabon ke samaan hi, martini kii ek qism he, jisamen takila ke saath-saath asankhya falon ke ras mila kar banaae gaye takila peya shaamil hote hai, jaise ki takila sunrise or metador. soda or anya carbonated peya saamaanya mishrak hai, jaise ki takila slimur ke maamle main.
 takila, cactus se kinvit nahin hota. agev or cacti asambandhit he, haalanki donon hi saras hote hai.
 sanyukt rajya america main, 24 july ko rashtriya takila diwas ke rup main manaaya jaataa he.
 History of alcohol · History of beer · History of Champagne · History of wine · History of French wine · History of Rioja wine
 Brewing · Distilling · Winemaking
 Beer · Wine · Cider · Mead · Rice wine · Other fermented beverages
 Brandy · Gin · Liqueur · Rum · Tequila · Vodka · Whisky 
 Madeira wine · Marsala wine · Port wine · Sherry · Vermouth 
 Barley: English Whisky · Irish whiskey · Japanese whisky · Scotch whisky · Maize: Bourbon whiskey · Corn whiskey · Tennessee whiskey · Rice: Awamori · Rice baijiu · Soju · Rye: Rye whiskey · Sorghum: Baijiu 
 Apple: Applejack · Calvados · Cashew apple: Fenny · Coconut: Arrack · Grape: Arak · Armagnac · Brandy · Cognac · Pisco · Plum: Slivovitz · Ţuică · Pomace: Chacha · Grappa · Marc · Orujo · Tsikoudia · Tsipouro · Zivania · Various/other fruit: Eau de vie · Kirschwasser · Nalewka · Pálinka · Rakia · Schnaps
 Agave: Mezcal · Tequila · Sugarcane/molasses: Aguardiente · Arak · Cachaça · Clairin · Guaro · Rum · Seco Herrerano · Tharra · Various cereals and potato: Akvavit · Baijiu · Canadian whisky · Poitín · Shōchū · Vodka · Whisky
 Almond: Amaretto · Crème de Noyaux · Anise: Absinthe · Arak · Ouzo · Pastis · Raki · Sambuca · Chocolate · Cinnamon: Tentura · Coconut: Malibu · Coffee: Kahlua · Tia Maria · Egg: Advocaat · Hazelnut: Frangelico · Herbs: Aquavit · Bénédictine · Brennivín · Crème de menthe · Metaxa · Minttu · Honey: Bärenjäger · Drambuie · Glayva · Krupnik · Juniper: Gin · Jenever · Orange: Campari · Curaçao · Triple sec · Star anise: Sassolino · Sugarcane/molasses: Charanda · Various/other fruit: Crème de banane · Crème de cassis · Limoncello · Schnapps · Sloe gin
 Alcoholic beverages category · Drinking establishment · Drink Portal · Beer Portal · Beer WikiProject · Spirits WikiProject · Wine Portal · Wine WikiProject 
