 
 dianasor jiskaa arth unani bhashaa main badi chhipakali hota he lagbhag 16 karod varsh tak prithvi ke sabase pramukh sthaliy kasheruki jeev the. yah triasic kaal ke ant se lekar kriteshius kaal, ke ant tak astitv main rahe, iske baad inamen se zyaadaatar kriteshius -tritiyak vilupti ghatana ke falswaroop vilupt ho gayi. 
 jeevashm abhilekh ingit karte hai ki pakshiyon kaa pradurbhaav jurassic kaal ke dauraan theropod dianasor se hua tha or adhiktar jeevashm vigyaani pakshiyon ko dianasoron ke aaj tak jivit vanshaj maanate hai. hindi main dianasor shabd kaa anuwaad bhimsarat he jis kaa sanskrit main arth bhayanak chhipakali he.
 dianasor pashuon ke vividh samooh the. jeevashm vigyaniyon ne dianasor ke ab tak 500 vibhinn vanshon or 1000 se adhik prajatiyon kii pahchaan kii he or inke avshesh prithvi ke har mahadweep par paye jate hai. kuch dianasor shaakaahaari to kuch maansaahaari the. kuch dwipad tathaa kuch chaupaye the, jabaki kuch aavashyaktaa anusaar dwipad yaa chaturpad ke rup main apane sharir kii mudra ko parivartit kar sakate the. kai prajatiyaan kii kankaleey sanrachana vibhinn sanshodhano ke saath viksit hui thi, jiname astheey kavach, sing yaa kalgi shaamil hai. haalanki dianasoron ko aam taur par unke bade aakaar ke liye janaa jaataa he, lekin kuch dianasor prajatiyon kaa aakaar maanav ke baraabar to kuch maanav se chote the. dianasor ke kuch sabase pramukh samooh andey dene ke liye ghonsle kaa nirmaan karte the or aadhunik pakshiyon ke samaan andj the. 
 "dianasor" shabd ko 1842 main sar richard oven ne gadha tha or iske liye unhone greek shabd δεινός "bhayanak, shaktishaalee, chamatkaarik" + σαῦρος "chhipakali" ko prayog kiya tha. beesvin sadi ke madhya tak, vaigyanik samudaay dianasor ko ek aalsee, naasamajh or sheet rakt vaala praani maanate the, lekin 1970 ke dashak ke baad huye adhikansh anusandhan ne is baat kaa samarthan kiya he ki yah unchi upaapachay dar vaale sakriy praani the.
 unnisvin sadi main pehla dianasor jeevashm milane ke baad se dianasor ke tange kankal duniya bhar ke sangrahalayon main pramukh aakarshan ban gaye hai. dianasor duniyabar main samskruti kaa ek hissaa ban gayi hai or lagaataar inaki lokapriyata bad rahi he. duniya kii kuch sabase zyada bikne vaali kitaaben dianasor par aadhaarit hai, saath hi jurassic park jaisi filmon ne inhen puure vishwa main lokapriy banane main mahatvapurn bhoomika nibhaai he. inase judi nai khojon ko niyamit rup se media dwaara cover kiya jaataa he. 
 shaakaahaari dianasor - epetosorce, brekiosorce aadi. 
 maanshahari dianasor > trirenosors, ornithomimus.
