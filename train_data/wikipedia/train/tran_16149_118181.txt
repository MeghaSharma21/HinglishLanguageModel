 manushyon kii anuvanshiki main sarvapratham pitruvanshi purush yaa waahe-chromosomel adam us agyaat purush ko kehete hai jo aaj ke vishwa main maujuud saare purushon kaa nikatatam sanjha purvaj tha. duniya main jitne bhi manushya pitruvansh samooh hai ve sabhi isi sarvapratham pitruvanshi purush kii santati kii upashakhaayen hai. vaigyanik anumaan lagaate hai ke yah purush africa ke mahadweep par aaj se 60,000 se 90,000 saal pehle rahaa karata tha. yah dhyaan yogya baat he ke anusandhan se pataa laga he ke aadhunik manushyon kii sarvapratham matruvanshi nari ne is purush se lagbhag 50,000 se 80,000 saal pehle apana jeevankaal vyateet kiya.
 angrezi main "sarvapratham pitruvanshi purush" ko "waahe-chromosomel adam", "nikatatam saanjhe purvaj" ko "most risant kaaman ancister", "vansh samooh" ko "hapalogrup", "pitruvansh samooh" ko "waahe chromosome hapalogrup" or "matruvansh samooh" ko "amtidiene hapalogrup" kehete hai.
