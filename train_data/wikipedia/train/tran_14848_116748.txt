 paint yaa pralep taral yaa ardhataral padaarth hota he jo bahut patali parat ke rup main vibhinn vastuon ke tal par chadhaaya jaataa he. baad main yah thos aavaran ke rup main tal par chipak jaataa he. thos main badalane kaa kaaran vilaayak kaa vashpikaran, yaa rasinic kriyaayein, yaa donon hi ho sakate hai. 
 varnak or vaahak chakkiyon main piskar milaae jate hai. is kaam ke liye anek prakaar kii pisanevaali chakkiyaan prayukt hoti hai. jin paatro main ve mishrit kiye jate he, ve yaa to jangrodhi ispaat ke bane hote hai, athwa unka bhitari bhaag pathar, yaa porcillen, kaa bana hota he. use thanda rakhane ke liye nichol laga hota he athwa phuhaare dene kii vyavastha rahati he.
 tal par paint chadhaane kii reetiyaan vibhinn hai, jaise phuhaaraa dwaara, tal ko paint main nimajjit karke, athwa barush dwaara lep se. sabhi paristhitiyon main tal svachh rahanaa chahie. lakdi ke samanon yaa furniture ke liye jo paint prayukt hota he, va saadharantaya ucch koti kaa hota he. aise paint kaa kaary tal kii raksha karnaa or use aakarshak bananaa hota he.
 pralep main saadhaarant: varnak, varnakon ko baandhanevaala koi vaahak tathaa gadhata yaa snigdhata ko niyantrit karanevaala koi taralak rahata he. inke atirikt kuch painton main vistaarak tathaa alp maatra main shoshak bhi milaae jate hai. shoshak kaa kaary pradhanthya paint ke sookhne main sahaayak hona hota he, par kuch shoshak vishesh kaaryo kaa sampadan bhi karte hai.
 saamanyat: acarbonic padaarth hote hai. yadi unamem carbonic ranjak nilambit hon, to unhen "lake" kaha jaataa he. varnak saadharantaya aisa hona chahie ki uski aachhadan kshamta unchi ho, vah tal par shighrata se chipak jaay ore uskaa rang aakarshak ho. yadi vah rangeen he, to uskaa rang prakaash ke prati sthaayee or ritusahya hona chahie. saamanyat: vah vishaiylla nahin hona chahie. rasayanat: vah niskriy or sasta hona chahie. adhik mahatv ke varnak nimnlikhit he :
 shwet varnak - zinc oxide, ladyukt zinc oxide, zinc sulphide, lithopon titanium oxide, antimony oxide, safeda, ksharak sis sulphate ityadi.
 kaala varnak - carbon ke vibhinn rup, carbonkaal, kajli, asthikaal, kaala graphite, lohe ke kaale oxide ityadi.
 nil varnak - ultrarmerine, prasian blue, chinis blue, melori blue, turnbul, cobalt oxide, thallocyanin blue ityadi hai.
 pit varnak - kriim pit, zinc kriim, cadmium pit, haansa pit .
 haraa varnak - kriim green, chromium oxide green, chromium hydroxide green, phosphotangistak green, thanocyanin green ityadi.
 laal varnak - aayran oxide, geru, jala hua siena, laal sis, cadmium selenite, benesium red, murdaasankh ityadi.
 badami yaa bhura - jala hua ambar, lohe kaa oxide, siena, jala hua geru ityadi.
 dhaatu varnak - aluminium, taanbe, kaanse tathaa sis ke churna. aluminium kaa churna bahut samay se prayukt hota aa rahaa he. tel main nilambit aluminium kii dhul tal kaa acha sangrakshan karti he. isse chamak bhi acchhee aati he. dhaatuen churna, dhul yaa falak, ke rup main prayukt hoti hai. dhaatuon ke falkon kaa upyog anek varsho se hota aa rahaa he or ab unka upyog din-din badhata ja rahaa he.
 varnakon ke rangon ko unnat karne tathaa unamem chamak laane ke liye aaj anek padaarth unamem milaae jate hen. aise padaartho ko rangak kehete hai. ye sab hi kritrim reeti se prastut padaarth hote hai. saadharantaya se diajo ranjak hote hai jo diajo yogicon ke phenol ke sanyog se banate hai. ye sundar rangon main praapt hote hai. inhen acarbonic vistaaron par avakshipt karaayaa ja saktaa he. is prakaar ke avakshepan se "lake" praapt hote he. rangak vistaarakon par saamanyat: avashoshit ho jate hai.
 paint main prayukt honevaale vistaarak rasayanat: niskriy hote hai. varnak main inhen milaane kaa uddeshy varnak main apmishran karnaa nahin hota. ye paint ko tal par band rakhane main sahaayak hote hai. inase chimdaapan, gaadhaapan or aachhadan kshamta bahut kuch bad jaati he. inase paint ke mulya main kami bhi ho jaati he, kyonki ye vistaarak apekshaya saste hote hai. inako 20 pratishat varnak main milaayaa ja saktaa he. adhik mahatv ke vistaarak hai, barita yaa avakshipt barium sulphate, kailcite yaa calcium carbonate, jipsom yaa calcium sulphate, sopstone yaa magnesium siliceth, chini mitti yaa safed mitti. paint main milane ke pehle inhen piskar aavashyaktaanusaar maheen bana lete hai.
 thos varnakon ko kisi taral vaahak main nilambit karne kii aavashyaktaa padati he, taaki talon par unako saralata se failaayaa ja sake, athwa phuhaaraa ke rup main unhen kanit kiya ja sake. iske liye jo drav prayukt hote hai, ve shoshak tel hote hai. is rup main tisi kaa tel sabase adhik maatra main prayukt hota he, kyonki yah sasta hotahai or shighrata se uplabdh he. tisi ke tel ke sthaan par kuch anya telon, jaise tung tel, soyabean tel ityadi kaa bhi prayog hota he. ye sabhi hi tel gadhe hote hai. inhen patala karne ke liye anek drav vilaayakon or tanukarakon kaa vyavhaar hota he. aise drav hai tarpin kaa tel, petroleum spirit, vilaayak naphtha, anek sourabhik hydrocarbon, ethil alcohol or vishesh vishesh avasthaaon main vutenol, butil isitate, emil isitate, asitone ityadi. kuch chlorine yukt vilaayak bhi is kaary ke liye achche siddh hue he. vilaayakon kaa prayog bahut kuch unke rang, gandh vishaluti, vaashpan gati, sastaapan aadi par nirbhar karata he.
 kuch paint jald sookhte nahin. aise painton ko jald sukhaane ke liye kuch padaarth milaae jate hai jinhen shoshak kehete hai. shoshakon kii badi alp maatra hi paryaapt hoti he. ye paint ke bhautik tathaa rasinic gunon main parivartan laakar unhen jald sukha dete hen. inaki kriya vastut: utprerak hoti he. isi se inaki alp maatra hi aavashyak hoti he. shoshak saamaanya dhaatuon, jaise sisa, mangneej, cobalt ityadi, ke sabun yaa rojinet yaa carbonic lavan hote hai. ye paint ko sukhaane ke atirikt use gadha bhi banaate hai or usamen chamak bhi laate hai. kuch shoshak kakkanashi or durgandhanashi bhi hote hen1 aise hi painton kaa prayog machhlee ke jaalon par lep chadhaane main hota he.
 vishesh vishesh paatro par lep chadhaane ke liye vishesh prakaar ke paint taiyaar hote hai. yah bahut kuch tal kii prakruti or lep chadhaane ke uddeshy par nirbhar karata he. kuch paint jal main ghul jate or kuch jal main ghulte nahin hai. vishesh prayojanon kii drushti se painton kaa vargeekaran is prakaar kiya ja saktaa he :
 1. rajpath evam maarg paint - rajpathon yaa sadakon par yatayaat ko niyantrit karne main paint dwaara chihnvishesh yaa prayog hota he. aise paint jald sookhanevaale or sthaayee hone chahie.
 2.ushmavarodhi paint - ye paint ushma se vastuon kii suraksha karte hai. aise paint main saadharantaya aluminium rahata he.
 3. sanksharanbarodhi paint - rasinic kaarkaanon or vishesh paristhitiyon main ye prayukt hote hai. aise paint main rabar, yaa rabar sadrush anya padaarth, rezin tathaa tarkol se bane utpaada prayukt hote hai.
 4. deept paint - isamen aise varnak prayukt hote hai, jo parabangnee prakaash main pradipt hote hai. sfurdipt paint prakeern prakaash ke hataa dene par bhi kuch samay tak chamakate rahete hai. aise paint sajaavat main kaam aate hai. paint main prakirnan vikiran prabhaavshaalee ho, iske liye paint kaa parabangnee prakaash ke prati paardarshak hona aavashyak he.
 5. kaarkaanon main prayukt honevaale paint- metrkar, ghoda gadiyon, furniture aadi ke liye kaarkaanon main vishesh prakaar ke paint aajkal prayukt hote hai : motor car ke liye lekar alkiderazin, acrylik regin tathaa urianvaale paint prayukt hote he : fernichar ke liye laikar yaa varnish prayukt hote hai. urianvaale paint snanagrih or pakashala ke fanrchiron ke liye prayukt hote hai. epoxi tathgya asantrupt poliestarwale paint bhi ab prayukt hone lage hai. inase anamel sa lep praapt hota he.
 6. anya paint - bhavannirmaan main prayukt honevaale paint, tel yaa varnish par aadhaarit, athwa akshir kism ke hote hai. grih ke bahya bhaagon par prayukt honevaale paint anek prakaar ke hote hai, par saamanyat: ye tisi ke tel par aadhaarit paint hote hai. ab alkid yaa akshir bhi prayukt hone lage hai. paint ke aavaran main kathinata, chamkilaapan ityadi gun laane ke liye paint main aaj anek anya padaarth, gond, aluman, pysikrut caseen ityadi alp maatra main daale jate hai.
