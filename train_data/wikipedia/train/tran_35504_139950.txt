 bartalo, pi.i.em. france ke rasayanajna tathaa rajaneta the. ooshmarsayan ke kshetra main thomson-bartelo siddhanth ke liye ve prasiddh hai. unhone acarbonic padaarthon dwaara bahut se carbonic yogicon kaa sanshleshan kiya. unki gananaa mahaan rasayanagyon main hoti he.
 inkaa janm paris main ek doctor ke yahan hua tha. inhone pehle itihaas or darshan kaa adhyayan kiya, phir vigyaan kii ore inaki ruchi badi. san 1851 main adhyaaapak ho gaye or shodhakarya karte rahe. san 1854 main inhone doctoret kii oopaadhi praapt kii. san 1859 main carbonic rasayan ke professor niyukt hue or iske chah varsh baad college of france ke adhyaksh bhi ho gaye. paister kii mrityu ke ananthar ye academi of sayamses ke sthaayee sachiv bane rahe.
 bartalo ne carbonic yogicon ke sanshleshan ke sambandh main atyant mahatvapurn kaary kiye. inke pehle vaigyanikon kii yah dharna thi ki prayogshaala main carbonic yogicon ke nirmaan bina javakriya asambhav he, kintu inhone hydrocarbon, vasa, sharkara tathaa anya yogic banaakar yah siddh kar diya ki ye saamaanya vidhiyon se taiyaar kiye ja sakate hai. carbonic yogicon se sambandhit inke anek shodhpatr prakashit hue.
 inhone kuch samay tak visphotakon par bhi kaary kiya. san 1870-71 main ye france kii vaigyanik suraksha samiti ke adhyaksh bhi rahe.
 inhone apane jivan ke antim varsh rasayan shaastra ke itihaas likhane main vyateet kiye. inhone kemiagari par pai janevaali pracheen greek tathaa arabi kii pustakon kaa anuwaad bhi karaayaa or unhen collection ov ensheynt greek chemists naam se san 1887-88 main prakashit kiya. inhone or bhi pustaken likhin, jinamein siance at philosophi san 1886 main tathaa laa revolution shimic lewottye san 1890 main likhi gayi, atyant prasiddh hai.
