 kamaleshwar/siddheshwar mandir srinagar, gadhwal kaa sarvaadhik poojit mandir he. kaha jaataa he ki jab devtaa asuron se yuddh main parrast hone lage to bhagwaan vishnu ne sudarshan chakra praapt karne ke liye bhagwaan shiv kii aradhana kii. unhone unhen 1,000 camel phool arpit kiye tathaa prayek arpit phool ke saath bhagwaan shiv ke 1,000 naamon kaa dhyaan kiya. unki jaanch ke liye bhagwaan shiv ne ek phool ko chipa diya. bhagwaan vishnu ne jab janaa ki ek phool kam ho gaya to uske badale unhone apni ek aankh chadhaane kaa nishchay kiya. unki bhakthi se prasann hokar bhagwaan shiv ne unhen sudarshan chakra pradaan kar diya, jisase unhone asuron kaa vinaash kiya.
 chunki bhagwaan vishnu ne karthik maheene main shukla paksh ke chaudaaven din sudarshan chakra praapt kiya tha, isaliye baikunth chaturdashi kaa utsav yahaan bade dhooma-dham se manaaya jaataa he. yahi vah din he jab santanheen mata-pita ek jalte diye ko apni hatheli par rakhkar khadey rahakar raat-bhar puja karte hai. mana jaataa he ki unki ichha puri hoti he. ise khad raatri kaha jaataa he or kaha jaataa he ki bhagwaan shrikrishna ne swayan is mandir par apni patni jamvanti ke aagrah par is prakaar kii puja kii thi.
 kaha jaataa he ki is mandir kaa dhaancha devon dwaara aadi shankaracharya kii prarthana par taiyaar kiya gaya, jo un 1,000 mandiron main se ek he, jiskaa nirmaan raaton-raat gadhwal main hua tha. mularoop main yah ek khulaa mandir tha jahaan 12 nakkashipurn sundar stambh the. sampurna nirmaan kaale pattharon se hua he, jise sangrakshan ke liye ranga gaya he. varsh 1960 ke dashak main birla parivaar ne is mandir ko punerjeevit kiya tathaa iske ird-gird deevaaren bana di.
 yahaan kaa shivlinga swayambhu he tathaa mandir se bhi pracheen he. kaha jaataa he ki gorakhon ne is shivlinga ko khodakar nikaalnaa chaha par 122 feet jameen khodne ke baad bhi ve ling kaa ant nahin paa sake. tab unhone kshamaa yachana kii, garhde ko bhar diya tathaa mandir ko yah kahkar pramanit kiya ki mandir main koi tod-phod nahin ho saktaa. anya pracheen pratimaaon main ek khaas, sundar evam asaamaanya ganesh kii pratimaa he. ve padmashan main baithe he, ek kamandal haath main he tathaa gale se lipta ek saanp he. aisi chijen jo unke pita bhagwaan shiv se sambhddha hoti hai.
 mandir ko panvar raajaaon kaa sangrakshan praapt tha tathaa unhone 64 gaanvon kaa anudaan diya, jisaki aay se hi mandir kaa kharch chalaaya jaataa tha. balbhadra shah ke samay kaa ricard, pradeep shah ke samay kaa tambe kaa plate evam pradhyumna shah tathaa gorakhon kaa samay pramanit karte hai ki mandir kaa udbhav evam pavitrataa pracheen he. ayukta trel ne kolkata bheje gayi apane report main gadhwal ke jin paanch mahatvapurn mandiron kaa varnan kiya tha unamem se ek yah mandir bhi tha.
 mandir ke bagal main bane bhawan bhi utane hi puraane hai tathaa chote-chote kamare kii bhul-bhulaiya jaise hai or prayek kamare se duusare kamare main jaaya ja saktaa he jise ghupara kehete he. kaha jaataa he ki jab gorakhon kaa akraman hua to pradhyumna shah yaheen kisi kamare main tab tak chipa rahaa, jahaan se ki surakshit avasthaa main use baahar nikaal liya gaya. mandir ke peeche, kaa vargakar sthal kaa istemaal paramparaagat rup se srinagar ke prasiddh ramlila ke liye hota rahaa he.
 varsh 1894 main gohna jhil main aae ufaan se vinaashkari baadh main shahar kaa adhikansh bhaag bah gaya lekin mandir ko kshati nahin pahunchi.
 kaha jaataa he ki nadi kaa jalastr badhata gaya lekin jyon hi mandir ke shivlinga se sparsh hua, jal str kam ho gaya. agast 1970 main jab jhil kii diwaal dhah gayi to pun: vishaal bhu-skhalan hua lekin mandir achoota rahaa.
 mandir ke mahanth ashutosh puri ke anusaar mandir kaa prashasan sadiyon se puri vansh ke mahanthon ke haath rahaa he. yahaan guru-shishy parampara kaa paalan hota he tathaa prayek mahanth apane uttaradhikari ke rup main apane sabase nipun shishy ko chunata he.
