 sigmund frid austria ke tantrikavigyaani tathaa manovishleshan ke sansthaapak the.
 sigmund frid kaa janm austria-hungary samrajya ke freeberg shahar main hua. unke mata-pita yahudee the. frid ke pita oon ke vyapaaree the or mata inke pita kii teesri patni thim. frid apane saat bhai-bahanon main sabase bade the. 3 saal kii umr main frid ke pita lipjig aa gaye or uske ek saal baad vienna chale gaye, jahaan ve kareeb 80 saalon tak rahe. frid ne vienna vishvavidhyalay se 1881 main doctor of medicine kiya. san 1938 main hitler ke naaji vidroh ke kaaran frid bhagkar landan chale gaye. landan main hi san 1939 ke sitambar maheene main unki mrityu ho gai. 
 unnisvin sadi ke armbh ke kuch samay pehle manovigyaan ek swatantra vigyaan ke rup main viksit hua. isse pehle manovigyaan ko darshan ke antargat padhaa jaataa tha. us vakt manovigyaan kaa uddeshy vayask maanav kii chetana kaa vishleshan or adhyayan karnaa tha. frid ne is paramparaagat "chetana ke manovigyaan " kaa virodh kiya or manovishleshan sambandhi kai nai sankalpanaaon kaa pratipaadan kiya jisapar hamaara aadhunik manovigyaan tikaa hua he. 
 frid ke praarambhik jivan ko dekhne par ham pate hai ki armbh se hi unka jhukaav tantrika vigyaan kii ore tha. san 1873 se 1881 ke bich unka sampark us samay ke mashhoor tantrika vigyaani ernest bruki se hua. frid, ernest bruki se prabhavit hue or unki prayogshaala main kaary prarambh kiya. sharir vigyaan or tantrika vigyaan main kai shodh patr prakashit karne ke baad frid ernest bruki se alag hue or unhone apana nijee vyavsaay chikitsak ke rup main prarambh kiya. san 1881 main frid ne vienna vishvavidhyalay se em.di kii oopaadhi praapt kii. isse thik thode se vakt pehle frid kaa sampark joseph briuvar se hua. frid ne joseph briuvar ke saath shodhpatr "studies in histyria" likhaa. "studies in histyria" ek rogi ke vishleshan par aadhaarit tha, jiskaa kaalpanik naam "anna o" tha. yah mana jaataa he ki isi shodhpatr main manovishleshanvaad ke beej chhipe hue the. yah shodh bahut mashhoor hua. san 1896 main briuvar tathaa frid main peshewar asahmati hui or ve alag ho gayi. 
 san 1900 frid ke jivan kaa sabase mahatvapurn varsh tha. isi varsh unki bahucharchit pustak "interpratation of dream" kaa prakaashan hua, jo unke or unke rogiyon ke swapnon ke vishleshan ke aadhaar par likhi gai thi. isamen unhone bataaya ki sapane hamaari atrupt ichchhaaon kaa pratibimb hote hai. is pustak ne unhen prasiddh bana diya. kai samakaleen buddhijivi or manovigyaani unki ore aakarshith hue. inamen karl jung, alfred edler, oto rank or sandoor francji ke naam pramukh he. in sabhi vyaktiyon se frid kaa acha sampark tha, par baad main matbhinnata hui or log unase alag hote gayi. 
 san 1909 main clark vishwa vidhyalay ke mashhoor manovigyaani ji.es. haal dwaara frid ko manovishleshan par vyaakhyaan dene kaa nimantran praapt hua, jo unki prasiddhi main mile kaa pathar sabit hua. isamen frid ke alaava yung, vril, jones, ferenkaji tathaa kai anya mashhoor manovigyaani upasthit the. yahon se frid jald hi waapas laut gaye, kyonki america kaa vaataavaran unhen acha nahi laga. yahan frid ko pet main gadabadi kii shikaayat rahane lagi thi, jiskaa kaaran unhone vividh america khaadya saamagree ko bataaya.
 jung or edler, frid ke manovishleshanvaad ke kai binduon se sahamat the. parantu frid dwaara sex par atyadhik bal die jane ko unhone asweekrut kar diya. isse alag-alag samay main ve donon bhi inase alag ho gaye. jung ne manovishleshan main saanskrithik viraasat ke dakhal par or edler ne saamaajikta par bal diya. yadhyapi yah sahi he kii peshewar sahakarmi unase ek-ek kar alag ho rahe the phir bhi unki prasiddhi ko isse koi fark nahi padaa. san 1923 main frid ke muh main cancer kaa pataa chalaa jiskaa kaaran unka zarurat se zyada cigar pinaa bataaya gaya. san 1933 main hitler ne germany kii satta par kabza kar liya. usne saaf kaha ki frid vaad ke liye uski satta main koi jagah nahi he. hitler ne frid kii sari pustakon or hastlipiyon ko jala diya. vah shaayad isse bhi adhik bura vyavhaar karata lekin raajnneetik dabaav or tatkaaleen american rajdoot ke hastkshep ke baad hitler ne frid se jabardasti ek kaagaj par hastakshar karavaaya ki sainikon ne unke saath koi bura vyavhaar nahi kiya he. iske baad unhen vienna chhodkar landan jane kaa aadesh diya. landan main unka bhavy swaagat hua. unhen turant hi royal socity kaa sadsy bana liya gaya. yahan unhone apni antim pustak "mozej and monethism" kaa prakaashan karavaaya.
 frid ne man yaa vyaktitv ke swarup ko gatyaatmak mana he. unke anusaar vyaktitv hamaare mastishk evam sharir kii kriyaaon kaa naam he. frid ke maansik tatv hote hai jo chetan main nahin aa pate yaa sammohan athwa chetana lop kii sthiti main chetan main aate hai. isamen balykaal kii icchhaaen, langik icchhaaen or maansik sangharsh aadi se sambandhit ve icchhaaen hoti hai, jinka gyaan swayan vyakti ko bhi nahin hota. inhen saamanytah vyakti apane pratidin kii jindagi main puraa nahi kar paata or ye vikrut rup dhaaran karke yaa to sapanom ke rup main yaa phir unmaad ke daure ke rup main vyakti ke saamne upasthit hoti hai. frid ke anusaar vyaktitv kaa gatyaatmak paksh teen avasthaaon dwaara nirmit hota he -
 idan kii utpati manushya ke janm ke saath hi ho jaati he. frid ise vyaktitv kaa sabase mahatvapurn hissaa maanata tha. isaki vishaywastu ve icchhaaen hai jo libdo se sambandhit hai or taatkaalik santushti chaahati hai. urja kii vruddhi idan nahin sahan kar paata or agar ise sahi dhang se abhivyakti nahi milti tab yah vikrut swarup dhaaran karke vyakti ko prabhavit karata he. aham frid ke liye swa-chetana kii tarah thi jise usne maanav ke vyavhaar kaa dwitiyak niamak bataaya. yah idan kaa sangathit bhaag he, iskaa uddeshy idan ke lakshyon ko aage badhanaa he. para aham ek prakaar kaa vyavhaar pratimaanak hota he, jisase naitik vyavhaar niojit hote hai. iskaa vikaas apekshaakrit der se hota he. frid ke vyaktitv sambandhi vichaaron ko manolangik vikaas kaa siddhant bhi kaha jaataa he. ise frid ne 5 avasthaaon main baanta he -
 inhi ke aadhaar par usne vivaadaaspad electra or odipus complex kii avadharana di jiske anusaar shishu kii langik shakti prarambh main khud ke liye prabhavi hoti he, jo dhire -dhire duusare vyaktion kii ore unmukh hoti he. isi kaaran putr mata kii ore tathaa putree pita kii ore adhik aakarshith hote hai. iske kaaran ladakon main mata ke prati prem or pita ke prati pratidwandita utpann hoti he, jise frid dwaara odipus complex kaa naam diya. yah bahut vivaadaaspad or charchit avadharana rahi he. frid in sankalpanaaon kii satyata sabit karne ke liye aankade nahi de paae. un par aalochakon ne yah aarope lagaaya kii unhone apane anubhavon ko in prekshanon ke saath mishrit kiya he or jo kuch bhi unke rogiyon ne kaha us par unhone aankh band kar vishwaas kiya he. frid par yah bhi aarope lage ki vah manovigyaan main zarurat se adhik kalpanashiltaa or mithkeey granthon kaa ghalmail kar rahe hai, yon aavashyaktaaon ko zarurat se adhik sthaan de rahe hai. 
 frid ke kaary or un par aadhaarit unki manyataon ke dekhne par ham yah pate hai ki frid ne maanav kii pashavik pravriti par zarurat se adhik bal daalaa tha. unhone yah spasht kiya ki nimnatar pashuon ke bahut saare gun or visheshtaayen manushyon main bhi dikhaai detii hai. unke dwaara paribhaashit mul pravriti kii sankalpana bhi iske antargat aati he. 
 frid kaa yah mat tha ki vayask vyakti ke swabhaav main kisi prakaar kaa parivartan nahin laayaa ja saktaa kyonki uske vyaktitv kii neenv bachapan main hi pad jaati he, jise kisi bhi tareeke se badla nahi ja saktaa. haalaanki baad ke shodhon se yah sabit ho chukaa he ki manushya multah bhavishya unmukh hota he. ek shaikshik manovigyaani ke samaan frid ke manovigyaan main krambaddhata nahin dikhaai detii parantu unhone manovigyaan ko ek nai paribhaasha di jiske aadhaar par ham aadhunik manovishleshanatmak manovigyaan ko khadaa pate hai or tamaam aalochanaon ke baad bhi asaamaanya manovigyaan or naidanik manovigyaan main frid ke yogadan ko andekha nahi kiya ja sakaata.
 frid dwaara pratipaadit manovishleshan kaa sampradaay apni lokapriyata ke karan bahut charchit rahaa. frid ne kai pustake likhin jinamein se "inter pratesan of drims", "group psychology and da enelysis of di igo ", "totem and tabu " or "civilaijesan and its diskaantents " pramukh hai. 23 sitambar 1939 ko landan main inaki mrityu hui.
