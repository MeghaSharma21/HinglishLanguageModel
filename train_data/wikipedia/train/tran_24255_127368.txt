 ramanand sampradaay ke pravartak sami ramanandacharya kaa janm samvat 1236 main hua tha. janm ke samay or sthaan ke bare main thik-thik jaankaree uplabdh nahin he. shodhakartaaon ne jo jaankaree jutai he uske anusaar ramanand ji ke pita kaa naam punyasadan or mata kaa naam sushila devi tha. unki mata nity venimadhav bhagwaan kii puja kiya karti thim. ek din ve mandir main darshan karne gayi to unhen divyoni sunai di - he mata putravati ho. unke anchal main ek maala or dahinaarth shankh prakat hua. vah prasad paakar bahut khush huin or patidev ko sari baat bataai.
 ek din mata ne dekha- akaash se prakaash punj aa rahaa he. vah prakaash unke mukh main samaa gaya. mata darkar behaash ho gayi. thodi der baad unhen jab hosh aayaa to ve uthakar baith gai. us din se unke sharir main ek shakti kaa sanchaar hone laga. shushlagn main praat:kaal acharya prakat hue. unke prakat hone ke samay mata ko bilkul pidaa nahin hui. punyasadan ji ke ghar balak paidaa hone kii khabar paakar puraa prayag nagar umad padaa. kulpurohit ne unka naam ramanand rakhaa. balak ke liye sone kaa paalna lagaaya gaya. unke sharir par kai divya chinh the. maathe par tilak kaa nishaan tha. balak ke khilne ke samay ek tota rojaanaa uske paas aa jaataa or ‘ram-ram‘ kaa shabd karata. yah ‘ram-ram‘ kaa shabd unke jin kaa aadhaar ban gaya. is balak ke paas ekonor or kaua bhi rojaanaa aata tha. vah kaua balak ke khilone lekar ud jaataa or balak ke machalane paropus de jaataa. bhadon ke maheene main rishi-panchami ke din ann prakshalan kaa utsav manaaya gaya. thaal main pakaan, kheer or laddu rakhe gaye lekin balak ramanand ne kel kheer ko ungali lagaai. mata ne thodi-si kheer mukh main khilaa di. uske alaava balak ko kuch nahin khaaya. yah kheer hi ajeen unka aahaar tha.
 ek din balak ramanand khelte hue puja ke mandir main ja pahunche. unhone dahinaarat shankh uthaa liya or bajaane lage. pita ne shankh ko haath se chin liya or krodhit hone lage. balak ramanand baahar bhaag gaya. baad main unke pita ko swapn main venimadhav bhagwaan ne shankh balak ko dene kii ajna kii. praat:kaal balak ko shankh bajaane ko kaha. us din se balak ramanand din main teen baar us shankh ko bajaate the. paanch saal kii umr main pita ne kuch granthon ke shloke sikhaye to balak ne turant yaad kar liye. ek saal main hi balak ramanand ne kai granthon ko kanthsth kar liya. prayag kumbh main vidwaanon kii ek sabha hui. isamen balak ramanand ko bhi bulaayaa gaya. sabhi vidwaanon ne isamen apane-apane mat rakhe. balak ramanand ne kaha- jase camel ke dal par pani kii boond latakati he vaise hi ji is prithvi par hai. pataa nahin kab uske jane kaa samay aa jaae? isliye baad-vivaad chhod kar bhagwaan kii bhakthi kerani chahie. is par sabhi vidwaanon or bhakton ne unki prashansa tathaa aarti kii.
 aath saal kii avasthaa main balak kaa yagyopavit karaayaa gaya. magh shukla dwadashi ke din vidwaanon brahmanon nen palas kaa danda dekar kaashi padhane chalane ke liye kaha or kuch der baad lautne ke liye kehane lage. lekin balak ramanand lautakar aane ke liye taiyaar na hue. to unako unke pita pandit aunkaar sharma ke ghar lekar aae. pandit aunkaar sharma ramanand ji ke mamaa lagate the. sharma ji unki buddhi chaaturya ko dekhakar anandit the. kumaar ne kuch hi dinon main chaaron veda upved ko kanthsth kar unke rahasyon ko samaj liya.
 unki prasiddhi sunakar nity-prati anekon log balak ko dekhne aate. ek din siddh devi ai. unhone kaha- main kalikhoh se ai hum. unhone balak se sanskrit main poocha- he kumaar, kaunsi stri he jo badi chanchal he or chitt main chuphi rahati hai? vah nae-nae padaarth laakar vyaktiyon ke saamne rakhti he. parantu ek baar koi use dekh letaa he to vah sadaa ke liye lupt ho jaati he. is par balak ramanand ne uttar diya- us stri kaa naam maaya he. tab vriddha ne kaha- usase byaah kar lo. tab kumaar ne kaha- uski ichha karte hi munh kaala ho jaataa he. byaah ke samay manushya langadaa ho jaataa he. vah maaya andhi bhi he. main to brahmacharee hum. saare jagat kaa kalyaan karuunga. vriddha ne aashirva diya- aisa hi hoga or apane sthaan par chali gai. vah mata saakshaat kalika devi thim.
 yah samad sunakar unke pita ko bada dukh hua. vah shandilya gotra ke ek brahman kii kanya madhavi se wo vivaah tay kar chuke the. is baat ko sunakar ve kumaril bhatta kii mimasaa lekar aae. isame likhaa tha- ‘‘ek baar vivaah avashya karnaa chahie.‘‘vivaah na karne se anekon paap lagate hai. is par ramanand ji ne kaha- yah karmkand kii baat he. jise gyaan or bhakthi kii siddhi balykaal main hi ho jaae use koi paap nahin lagata. aisa kahkar vah chup ho gaye. pita ne samajha ki ve hansi main aisa kah rahe hai or vivaah kii taiyaari main lag gaye. kanya madhavi ne swapn main dekha- koi devtaa kah rahaa he ki tuune ramanand se vivaah kiya to vidhwaa ho jaaegi. yah sunakar uske mata-pita kaa utsaah nasht ho gaya. kanya ne jivan bhar avivaahit rahane kii thaan lee or kathor tap karne lagi. ann tyaag kar keval laung khaakar rahane lagi. use doosraa swapn hua- jisase tumhaara vivaah hone vaala tha, jaakar usee se upadesh lo to tumhaara sheeghra kalyaan hoga. duusare din praat:kaal hi vah apane parivaar ke saath ramanand ji ke saamne prastut hui or mantra diksha lene kii maang karne lagi. ramanand ji ke manaa karne par duusare log bhi uskaa samarthan karne lage. zyada jid karne par ramanand ji ne apane shankh ko baja diya.
 shankh dhwani sunate hi unki samadhi lag gai. samadhi main use das janmon kaa samaran ho aayaa. usne kaha- mujhe bhagwaan se divya gyaan mil gaya he main abhi bhagaan ke dham main ja rahi hum. yah kehete hi ek divya vimaan vahaan prakat hua or vah vimaan par baith kar chali gai. is par logon ko bada aashcharya hua. unke mata-pita ne bhi diksha lene kii baat kahi. is par ramanandacharya bahut lajjit mahasoos karne lage. ve vahiin baithe-baithe antardhyaan ho gaye. mata-pita moorchhit hokar gir pade. unhen divya dham ke darshan hue. jahaan kumaar ramanand divya singhaasana par baithe the. bade-bade detaa or rishi unki stuti kar rahe the. janm main unhen bhagwaan ne jo aashirwad diya tha ha bhi unhen gyaat ho gaya. moh maaya kaa bandhan chhot gaya. mata-pita ne uth kar dekha, sabhi log vilaap kar rahe the.
 chaaro ore pitti dekhakar punya sadan ji ne sharir tyaagane kii ichha kii lekin logon ne unhen dhairya bandhaaya. usee samay yoga bal se maharishi raghanand haan prakat huye. shishtha muni ke ataar raghanand ji ke prakat hote hi samast nar nari unke charnon main ja pade. unhone samadhi lagaakar logon kii samasya ko samajha. ve punya sadan ji ko sambodhit kar kehane lage- aapkaa punya mahaan he. aapako prabhu ne radaan diya tha ki ha baarah saal tak ve aapke ghar main bal lila kaa anand denge. ab ha samay puraa ho gaya he or prabhu apane lok ko chale gayi hai. is par logo ne maharishi raghanand ji se ek baar darshan karaane kii baat kii to raghanand ji ne bade ram yajna kii aashyakataa bataai. us yajna ke baad kumaar ramanand prakat huye. mehísha raghanand ji ne kumaar se kaha- aapane darshan dekar hamaare yajna ko safal kiya. ab aap is bhoomi par dharm main ai giraat ko mitaane ke liye or yanon ke atyaachaar ko khatm karne ke liye yaheen raho. maharishi raghavanand ji ne unhen ram mantra kii diksha dekar vidhivat vaishnav sanyas diya. ramanand ji panch ganga ghat par tapasya karne lage. logon ke zyada aagrah par vah shankh bajaakar logon kii samasya kaa samaadhaan kar dete. ek murda unki shankh dhwani sunakar jivit ho gaya tha. unhen jab zyada vikshobh hone laga to unhone shankh bajaanaa band kar diya. ve logon ke aagrah par din main sirf ek baar shankh bajaane lage.
 aadhi raat ke pashchaat ek din jab ve ganga snaan ke liye gayi to kalyug raaj unke saamne prakat huye. unka panch paatr sone kaa tha. kalyug raaj usamen ja baithe. lekin acharya ko iskaa pataa chal gaya. jab acharya ne unase poocha ki aap meri puja main vighn kyon daalate ho to kalyug raaj pratyaksh hokar ram mantra kii diksha maangane lage. ramanandacharya ji ne apana swabhaav chhod unhen mantra diksha di. ramanand ji ne apane jin kaal main anekon dukhiyon or peediton ko apane arshid se thik kiya jinamein rajkumaar kaa kshay rog, raidas ko diksha, kabir ko aashirwad, naye yogi shri hari nath kii pidaa, brahman kanya bini kaa uddhaar jasi anekon chamatkaarik ghatnayen shaamil thim. gaganaungarh ke raja pipaaji ko mantra diksha dekar unhone vaishnab sant bana diya. unhone apane jin kaal main yawanon se hinduon kii raksha kii. unke atyaacharon ko rukaane ke liye dilli ke badshaah se sandhi kii. acharya ne dharm prachaar ke liye kaashi se chalakar gaganorgarh, chitrakoot, janakapur, gangasagar, jagannathpuri aadi sthanon kii yatra kii. aaj unheen ke tapobal se ramanand sampradaay kaa vishaal panth chal rahaa he.
 shri ramanand madhyayugin udaar chetana ke janmdata, bhakthi andolan ke pravartak, tathaa tatkaaleen dharmik tathaa samaajik chetana ke maardarshak the. unhone bharat kii saanskrithik jivan dhara ko akshunya pravaahit karne main mahatvapurn yogadan kiya. ve vastav main kabir tathaa tulsi ke preranarot the. shri ramanand jis yug main hue vah bharat ke itihaas main dharm, samskruti tathaa samaaj ke hraas kaa kaal tha. islam kii aandhi se bhartiya samaaj abhi sanbhal na paaya tha. taimur ke akraman se lekar babar ke akraman tak samooche samaaj main raajnneetik or saanskrithik paraabhav kaa kaal tha. shri ramanand kii ek mahatvapurn dein rambhakti ko ek vyapak saanskrithik andolan kaa aadhaar banaakar rashtriya jaagran karnaa tha. yadhyapi alwaar sahitya main rambhakti kaa varnan dakshin bharat main 9veen shatabdi ke prarambh main ho gaya tha. parantu uttar bharat main iskaa prachaar mukhyat: gyarahavin shatabdi main hua. ramanuj ne gyarahavin shatabdi main krishna bhakthi kii upasna kaa prachlan kiya, vahaan shri ramanand ko aage chalakar uttari bharat main rambhakti kaa shrey praapt he. sheeghra hi rambhakti kii ganga desh ke ek kone se duusare kone tak pravaahit hone lagi. ram ke naam ne anek saamaajik or saanskrithik vyaadhiyon ke liye rambaan aushadhi kaa kaam kiya. rambhakti uttar tathaa dakshin main sampoorn desh kii ekta ko aabaddh karne main sahaayak siddh hua. isane samaaj main aashaa, aatm vishwaas tathaa swabhimaan kaa bhav jaagrath kiya.
 shri ramanand ne rambhakti ke madhyam se ek saamaajik kranti kaa sutarapaat kiya. saamaajik vishmataaon or bahari aadambaron main jakade samaaj main punarutthan kii ore pehla kadam badhaane vaale ramanand the. rambhakti ke madhyam se unhone samaaj ke vibhinn virgon main saamaajik samarasata tathaa samanvay kii bhaavana paidaa karne kaa ek safal prayaas kiya. shri ramanand ne apane prasiddh granth shri vaishnavamtaj bhaskar main prachlit oonch-neech kii bhaavana par krur prahaar kiya.
 shri ramanand kii kathani or kerani ke ekaatmak bhav ke prabhaav se jahaan ek ore kabir tathaa anekanek shishy ramanand ji kii vaani ke sandeshvahak bane, vahiin duusari ore rambhakti ke mahaan upaask tulsi unke prachaarak bane. ek ore kabir ne ‘jaat-paant‘ puche na koi, hari ko bhaje so hari kaa hoi‘ kaa divya sandesh diya, to tulsi ne duusari ore ‘siya ram may sab jag jaani‘ kaa amrit vachan bolaa. vastut: ramanand vah kar paye jo bharat ke anek vidwaan tathaa anek sant mahapurush na kar sake. rambhakti kaa yah divya shankhanaad samooche samaaj ko jodne kaa mantra ban gaya.
 saath hi shri ramanand ne ek prabhavi tathaa adbhut shishy parampara kaa nirmaan kiya. vishwa ke samooche itihaas main kisi bhi vyakti ne utane shreshth tathaa samarpit shishyon kaa nirmaan nahin kiya jitna ramanand ne. ramanand ke baarah prasiddh shishy bhakthi andolan ke mukhya prachaarak bane. unki rambhakti kii dhara do pravahon main vibhajit hui thi. ek niraakaar nirgun rambhakti main tathaa duusari saakaar sagun avtari rambhakti main. ek kaa pratinidhitiv kiya kabir ne tathaa duusare ko vyapak swaroop pradaan kiya tulsi ne.
 krantikari kabir ne ramanand se nirgun ram tathaa bhakthi kaa rahasy siikhaa. yadhyapi ram kii avatharavaad kii dharna ko unhone sweekaar nahin kiya, parantu ishwar ko vrahm ke rup main sweekaar kiya. iske pramaan shri gurugranth sahab main unke ek pad se hota he jo usamen diya gaya he. kabir par ramanand kaa prabhaav praaia: sabhi vidwaanon ne sweekaar kiya he ki unhone bhakthi ke liye abhaya kaa paath ramanand se hi siikhaa. kabir granthawali main ram kaa naam 217 baar aayaa he, kabir kii bhakthi ramanand kii bhaanti jati bhed athwa varg bhed se upar he. isamen tanik bhi andeh nahin he yadi ramanand va kabir hindu samaaj ke upekshit janon main ek aashaa or bharose kii neenv na daalate to unamem se adhiktar musalmaan ho gaye hote. mahakavi tulsi ne ramanand kii bhakthi tathaa advait vedant kaa samanvay kar sagun rambhakti kaa paath vishwa ko padhaayaa. vastut: samaaj ke prabud vichaar tathaa jan saamaanya ke vichaaron kaa adbhut samanvay tulsi ke darshan main drushtigochar hota he. jahaan shankar kaa advaitvaad prabud vichaar kaa parichaayak he, vahaan ramanand ke bhakthi sambandhi vichaaron main jan saamaanya kii bhaavana kaa pratinidhitiv he. donon kaa adbhut samanvay tulsi main dikhalaai detaa he. isi kaaran unka prasiddh granth ramcharitamanas vishwa ke mahanatam granthon main mana jaataa he. dharm kii maryaada ko mahatv dete hue unhone bhakthi kii dhara prabhavit kii.
 at: nishkarsh rup main yah kaha ja saktaa he ki shri ramanandacharya ko hi yah shrey he ki unhone prem or rambhakti ko uttar bharat main janavyapee ek saanskrithik andolan kaa swaroop pradaan kiya. rambhakti ke madhyam se unhone desh main nav jaagran kiya. unhone bhartiya samaaj main aatmavishvaas va saamaajik chetana jagaai. iske falswaroop dharm mat parivartan kii prakriya avaruddh hui. jan bhashaa ke madhyam se unke dwaara failaa yah andolan sheeghra hi bhakthi andolan ke rup main vyakt hua or jise kabir tathaa tulsi ne rakshaatmak ke saath-saath aakraamak swaroop pradaan kiya. vahi rambhakti kii aviral dhara aaj bhi bhartiya samaaj ko samete hue prerana va rashtriya jaagran kaa strot bani hui he.
