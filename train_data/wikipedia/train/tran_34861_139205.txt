 jhanak jhanak paayal baaje 1955 main bani hindi bhashaa kii film he. film kaa nirdesan ve shantaram ne kiya he or nirmaataa ve shantaram kaa hi apana nirmaataa ghar raajakmal kalamandir he. is film ko san 1956 main filmafere sarvshereshth film puraskaar se sammanit kiya gaya tha. 
 shastreey nrity ke guru mangal kisi sabha main nrutyaangna nila kaa nrity dekhte hai or phir unka putr va shishy giradhar nrity karne ke liye yah kah kar maidan main utarataa he ki jo abhi dekha gaya vah latak matak tha nrity nahin. nila giradhar ke nrity se itani mohit ho jaati he ki guru ji se anurodh karti he ki use apni shishyaa bana len. pehle inkaar karne ke baad ant main guru ji maan jate hai lekin nila ke aage do sharten rakhte hai. pehali shart yah ki vah apana samast jivan kala par nyochaavar kar degi or duusari yah ki abhi sheeghra aane vaali ek nrity pratiyogita main tandav vaale prasang main giradhar ke saath yugal nrity karnaa hoga. nila donon sharten maan leti he or giradhar or nila pratiyogita kii taiyaari ke liye abhyaas main lag jate hai. dhire-dhire donon ko aapas main prem hone lagata he. manilal, jo ki ek amir aadmi he or nila se shaadi karne kaa manasuba banaaye huye he, guru ji ko samajhaata he ki donon main aapas main prem hone laga he lekin guru ji uski baat kii ansuni kar dete hai.jab guru ji kuch samay ke liye jate hai, to donon ek duusare ke prem pravaah main kho jate hai or abhyaas karne ke bajaay tahal kar apana samay vyateet karte hai. guru ji jab waapas lautakar sara nazaaraa dekhte hai to krodhit hokar apane putr se naata todane kii baat karte hai kyonki unka maananaa hota he ki ab kisi bhi haal main giradhar nrity pratiyogita nahin jeet paayegaa. apane premi kaa bhavishya duubataa hua dekh nila yah naatak rachati he ki vah vastav main manilal se prem karti he. aahat giradhar waapas laut jaataa he or apane nrity abhyaas main apane ko jhonk detaa he. nila nadi main duubakar aatmahatya karne kii koshish karti he lekin ek sadhu dwaara bachaa lee jaati he jo use apane saath le jate hai or nila krishna bhakthi main leen ho jaati he.ek din giradhar nila ke paas aata he or usase apane pyaar kaa izhaar karata he lekin nila usko pahchaanane se bhi inkaar kar detii he. krodhit hokar giradhar apane pita ke saath waapas chalaa jaataa he. pratiyogita vaale din vah sadhu nila ko us mandir main le jate hai jahaan pratiyogita honi he. manilal ne giradhar ko nicha dikhaane ke uddeshy se giradhar kii nayi sahanartki ko pratiyogita main hissaa na lene ke liye pehle hi manaa liya tha. nila us nartki kii jagah le leti he or nrity ke dauraan hi giradhar ko yah samajhane kii koshish karti he ki usne to giradhar ke bhavishya kii khaatir yah sab swang rachaa tha. giradhar or nila milakar ek adbhut yugal nrity prastut karte hai jisaki vajah se bharat natarajan kaa kitaab giradhar ko mil jaataa he. nila manch se baahar jane lagati he to guru ji usase apni guru dakshina maangate hai. uske raji hone par guru ji usko manch par giradhar ke paas le kar aate hai or donon ke ghunghru aapas main baandh kar donon ke vivaah kii sweekruti pradaan karte hai.
 is film main sangeet vasant desai kaa tha.
 yah film box ofis main super hit kii shrenee main aati he.
 is film ko san 1956 main chaar shreniyon main filmafere puraskaron se sammanit kiya gaya
