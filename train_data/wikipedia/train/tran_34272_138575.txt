 vittorio de sika ek prasiddh italvi film nirdeshak the. unki gananaa navayathartwaadee filmkaaron kii agali pankti main kii jaati he.
 vittorio de sika kaa janm italy ke sora laazio ke ek behad nirdhan parivaar main hua tha. unhone parivaar kii madad ke liye 19 varsh kii aayu main rangamanch ke liye abhinayta ke rup main kaam karnaa shuru kar diya. unhone 1923 main tatiyana pavlova naam kii rangamanch company ko apni sevaayen deni shuru kii. rangamanch par mili safalataa se utsahit hokar vittorio de sika ne apni patni ke saath milakar 1933 main apni khud natya mandali bana lee. is natya mandali ke pradarshnon ke dauraan hi unki mulaakaat sejor zawattini se hui. zawattini ke saath milakar de sika ne shusin or da bisikil thivs jaisi filmon kaa nirmaan kiya.
 bataur abhinayta de sika ne 1940 main hi italvi filmon main kaam karnaa shuru kar diya tha lekin film nirdeshak ke rup main unki pehali film thi shusin. is film ke liye de sika sarvshereshth patakatha ke liye auskar sammaan mila. auskar main ye pehali videshi bhashaa kii film thi jise pahchaan or sammaan dono mila. iske do saal baad 1948 main pradarshit de sika kii film da bisikil thivs ne to safalataa ke nae pratimaan hi garh die. is film ko bhi sarvshereshth lekhan ke liye auskar sammaan mila lekin isse bhi badhkar sammaan kii baat ye thi ki is film kii safalataa ke baad videshi bhashaa main auskar sammaan kii sthaayee shrenee kii sthapana ho gai. da bisikil thivs kii gananaa cinema kate itihaas main 15 sabase zyada prabhavakaari filmon main kii jaati he.
 1971 main berlin antarrashtriya film samaaroh main vittorio de sika ko interfilm grand pricks se sammanit kiya gaya. haalanki de sika ko mili puraskaron or sammaanon kii suchi lambii he.
 mil gai cycle, parivaar salaamat
 kaam par pehla din
 chori gai cycle kii talash main
 chor ke padosi antonio ko dhamkaate hue
 sabakuch khatm ho gaya
