 camel ) vanaspati jagat kaa ek paudha he jisamen bade or sundar phool khilte hai. yah bharat kaa rashtriya pushp he. sanskrit main iske naam hai - camel, padam, pankaj, pankaruh, sarasij, saroj, saroruh, sarsiruh, jalaj, jaljaat, niraj, vaarij, ambhoruh, ambuj, ambhoj, abj, arvind, nalin, utpal, pundaric, tamras, indivar, kuvalay, vanaj aadi aadi. farsi main camel ko 'nilofar' kehete hai or angreji main indian lotus yaa secred lotus, chines water-lily, ijipsian yaa pithagorian been. 
 camel kaa paudha pani main hi utpann hota he or bharat ke sabhi ushn bhaagon main tathaa iran se lekar austrailia tak paaya jaataa he. camel kaa phool safed yaa gulabi rang kaa hota he or pattey lagbhag gol, dhaal jaise, hote hai. patton kii lambii dandiyon or nason se ek tarah kaa resha nikaala jaataa he jisase mandiron ke deepon kii battiyaan banaai jaati hai. kehete hai, is reshe se taiyaar kiya hua kapadaa pahanane se anek rog dur ho jate hai. camel ke tane lambey, sidhe or khokhale hote hai tathaa pani ke neeche keechad main chaaron ore failte hai. tanon kii gaanthon par se jaden nikalati hai.
 camel praayah sansar ke sabhi bhaagon main paaya jaataa he. yah jhiilon, talabon or gadahon tak main hota he. yah ped beej se jamata he. rang or aakaar bhed se isaki bahut si jatiyaan hoti hai, par adhiktar laal, safed or nile rang ke camel dekhe gaye hai. kahin kahin pilaa camel bhi miltaa he. camel kii pedi pani main jad se paanch chah angul ke upar nahin aati. isaki pattiyaan gol gol badi thali ke aakaar kii hoti hai or bich ke patale danthal main jadi rahati hai. in pattiyon ko 'purain' kehete hai. inke neeche kaa bhaag jo pani kii taraf rahata he, bahut naram or halake rang kaa hota he. camel chait baisaakh main phoolne lagata he or sawan bhadon tak phulataa he. phool lambey danthal ke sire par hota he tathaa danthal yaa naal main bahut se maheen maheen chhed hota hai. danthal kaa naal todane se maheen soot nikalataa he jise batakar mandiron main jalaane kaa battiyaan banaai jaati hai. pracheen kaal main iske kapade bhi banate the. vaidyak main likhaa he ki is soot ke kapade se fever dur ho jaataa he. camel kii kali praatavkaal khilti he. sab phulon kii pankhadiyon yaa dalon kaa sankhya samaan nahin hoti. pankhadiyon ke bich main kesar se ghira hua ek chhatta hota he. camel kii gandh bhunre ko badi pyaari lagati he. madhumakhiyaan camel ke ras ko lekar madhu banaati hai jo aankh ke raag ke liye upkaaree hota he. 
 bhinn-bhinn jati camel ke phulon kii akritiyaan bhinn-bhinnabhi hoti hai. umara tapu main ek prakaar kaa camel hota he jiske phool kaa vyas 15 inch or pattey kaa vyas saadhe chah foot hota he. pankhadiyon ke jhad jane par chhatta badhane lagata he or thode dinon main usamen beej pad jate hai. bich gol gol lambotare hote hai tathaa pakane or sookhne par kaale ho jate hai or 'kamalgatta' kehalaate hai. kachche kamalgatta ko log khate hai or uski tarkari banaate hai, sookhe dawa ke kaam aate hai. camel kii jad moti or suraakhadaar hoti hai or bhasid missa yaa muraar kehalaati he. isamen se bhi todane par soot nikalataa he. sookhe dinon main pani kam hone par jad adhik moti or bahutayat se hoti he. log is tarkari banaakar khate hai. akaal ke dinon main garib log ise sukhaakar aataa piste hai or apana pet paalate hai. iske phulon ke ankur yaa uske purvarup praarabhik dasha main pani se baahar aane se pehle natam or safed rang ke hote hai or 'paunar' kehalaate hai. paunar khaane main meetha hota hai. ek prakaar kaa laal camel hota he jisamen gandh nahin hoti or jiske beej se tel nikalataa he. rakt camel bharat ke praayah sabhi praanton main miltaa he. isse sanskrit main kofanad, raktotpal, hallak ityadi kehete hai. shwet camel kaashi ke aasapaas or anya sthanon main hota he. ise shatapatr, mahapadam, nal, sitambuj ityadi kehete he. nil camel visheshkar kashmir ke uttar or kahin kahin china main hota he. pit camel america, siberia, uttar germany ityadi deshon main miltaa he. 
 vishwa main kamalon kii do pramukh prajatiyaan hai. inke alaava kai jaleey kumudiniyon ko bhi camel kaha jaataa he, jo kii vaastavik nahi he. camel kaa paudha dhime bahane vaale yaa ruke hue pani main ugta he. ye daldali paudha he jisaki jaden kam oxigen vaali mitti main hi ug sakati hai. isamen or jaleey kumudiniyon main vishesh antar yah ki isaki pattiyon par pani kii ek buund bhi nahin rukati or isaki badi pattiyaan pani kii sataha se upar uthi rahati hai. asian camel kaa rang hameshaa gulabi hota he. nile, pile, safed or laal "camel" asal main jal-padam hote hai jinhen kamalini kaha gaya hai. yah ushn katibandhi kshetra paudha he jisaki pattiyaan or phool tairte hai, inke tane lambey hote hai jinamein vaayu chhidr hote hai. bade aakarshak phulon main santulit rup main anek pankhudiyaan hoti hai. jad ke kaary rigomes dwaara kiye jate hai jo pani ke neeche keechad main samanaantar faili hoti hai.
 camel or kumudini donon ek jaise dikhne vaale jaleey paudhe he. aksar log dhokhaa kha baithte hai. kintu inamen nimnlikhit fark he.
 camel ke paudhe ke prayek bhaag ke alag-alag naam hai or uskaa prayek bhaag chikitsa main upyogi he-anek ayurvedic, allopathic or unani aushadhiyaan camel ke bhinn-bhinn bhaagon se banaai jaati hai. china or malaya ke nivasee bhi camel kaa aushadhi ke rup main upyog karte hai.
 camel ke phulon kaa vishesh upyog puja or shringaar main hota he. iske patton ko pattal ke sthaan par kaam main laayaa jaataa he. bijon kaa upyog anek aushadhiyon main hota he or unhen bhunkar makhane banaae jate hai. tanon se atyant swaadisht shaak banataa he.
 camel ke phool apni sundarataa ke liye jane jate hai. camel se bhare hue taal ko dekhnaa kaaphi manohari hota he kyonki ye talab kii upree sataha par khilte hai. bharat main pavitra camel kaa puraanon main bhi ullekh he or iske bare main kai kahavatein or dharmik manyataayen bhi hai. hindu, buddha or jain dharmon main isaki kaasi dharmik or saanskrithik mahatta he. isiilie isko bharat kaa rashtriya pushp hone kaa gaurav praapt he. 
 bharat kii puranic gaathaon main camel kaa vishesh sthaan he. puraanon main brahma ko vishnu kii naabhi se nikle hue camel se utpann bataaya gaya he or lakshmi ko padma, kamala or kamalasana kaha gaya he. chaturbhuj vishnu ko shankh, chakra, gada or padam dhaaran karanevaala mana jaataa he. bhartiya mandiron main sthaan-sthaan par camel ke chitra athwa sanket paae jate hai. bhagavan buddha kii jitani murtiyan mili hai, praaia: sabhi main unhen camel par asin dikhaaya gaya he. misr desh kii pustakon or mandiron kii chitrakaari main bhi camel kaa pramukh sthaan he. kuch vidwaanon kii raay he ki camel misr se hi bharat main aayaa.
 bhartiya kavita main camel kaa nirdesh or varnan badi prachurtaa se paaya jaataa he. sundar mukh kii, haathon kii or pairon kii upama laal camel ke phool se or aankh kii upama nil-camel-dal se di jaati he. kaviyon kaa yah bhi vishwaas he ki camel suryoday hone par khilata he or suryaast hone par mund jaataa he. camel ke tane kaa varnan hanson or haathiyon ke priy bhojan ke rup main kiya gaya he. camel ke patton se bane hue pankhe tathaa mrinakhand virahinee striyon kii santapashanti ke saadhan varnit kiye gaye hai. kaamshaastra main striyon kaa vibhaajan chaar virgon main kiya gaya he jinamein sarvshereshth varg 'padmini' naam se abhihit he.
 pracheen bhartiya granthon main camel ko mahatvapurn sthaam praapt he. vishnu puraana main indra dwaara lakshmi kii stuti karte hue kaha gaya he- camel ke asana vaali, camel jaise haathon vaali, camel ke patton jaisi aankhon vaali, he padam mukhi, padmanabh kii priy devi, main aapaki vandana karata hoon. isse pataa chalata he ki bhartiya samskruti main camel ke saundarya ko kitna aakarshak or pavitra mana gaya he. ek puraana kaa naam hi padam puraana he aisa kaha jaataa he ki padam kaa arth he-‘camel kaa pushp’. chunki sristi rachayita brahmaji ne bhagwaan narayan ke naabhi camel se utpann hokar sristi-rachana sambandhi gyaan kaa vistaar kiya tha, isliye is puraana ko padam puraana kii sangya di gai he. maharishi vedavyas dwaara rachit sabhi atharah puraanon kii gananaa main ‘padam puraana’ ko dwitiya sthaan praapt he. shloke sankhya kii drushti se bhi ise dwitiya sthaan rakhaa jaataa he.
  dharmik chitron, va mandiron kii deevaaron, gumbadon or stambhon main camel ke sundar alankaran milte hai. adhikansh hindu devi-devataaon ko haath main camel ke saath chitrit kiya jaataa he, lakshmi or brahma aise pramukh devtaa hai. khajuraho ke devi jagadambi mandir main haath main camel liye hue, 5 feet 8 inch oonchi khadi hui chaturbhuji devi kii murti he. yaheen sthit ek surya mandir main surya ko ek purash ke rup main sthapit kiya gaya he. murti 5 feet oonchi he or uske donon haathon main camel ke pushp hai. udaipur main padmavati mata jal camel mandir naamak mandir ko camel ke aakaar main banaaya gaya he. sangemarmar se nirmit devi padmavati ke is mandir main devi lakshmi, saraswati evam ambika kii bhavy pratimaaen virajman hai. rajasthan ke dhaulpur jile main machakund tirth sthal ke najadik hi camel ke phool kaa baag hai. chattan katkar banaaye gayi camel ke phool ke aakaar main bane is baag kaa aitihaasik drushti se bahut mahatv hai. pratham mughal badshaah babar kii aatmakatha tujke-babari main jis camel ke phool kaa varnan hai vah dhaulpur kaa yahi camel ke phool kaa baag hai. bihar ke aurangabad jile main sthit dev surya mandir main garbh grih ke upar kaa shikhar camel kaa aakaar main he jiske upar sone kaa kalash he. ashok kii laat main bhi adhomukhi camel kaa prayog kiya gaya he. bharat kii rajdhani dilli main bane bahaai upasna mandir kaa sthapaty puri tarah se khilte hue camel ke aakaar par aadhaarit he jiske kaaran ise lotus temple bhi kehete hai.
 yoga main varnit muladhar ityadi sharir ke saat pramukh urja kendron ko bhi camel yaa padam kaha gaya he. jisamen pankhudiyon kii sankhya alag alag he. 
 yadi udyaan main camel lagane kii ichha ho to sabase adhik santoshjanak reeti yah he ki cement kii baawali banaai jaae. prabalit kancreet, yaa prabalit itan or cement, se penda banaaya jaae. isamen lambaai or chaudaai donon disha disha main lohe kii chaden rahen jisamen ise chatkhane kaa dar na rahe. deevaaren bhi prabalit banaai jaaen. teen foot gahari baawali se kaam chal jayega. lambaai, chaudaai jitani hi adhik hon utana hi acha hoga. prayek paudhe ko lagbhag 100 varg foot sthaan chahie. isliye 100 varg foot se choti baawali bekaar he. baawali kii pendi main pani kii nikasi ke liye chhed rahen to acha he jisamen samay-samay par baawali khaali karke saaf kii ja sake. tab is chhed se nichi bhoomi tak panaali bhi chahie.
 baawali kii pendi main 9 se 12 inch tak mitti kii tah bicha di jaae or thodaa bahut diya jaae. is mitti main sade gobar kii khaad mili ho. mitti ke upar ek inch moti baaluu daal di jaae. yadi baawali badi ho to pendi par sarvatra mitti daalane ke badale 12 inch gahare lakdi ke bade-bade baxon kaa prayeg kiya ja saktaa he. tab keval baxon main mitti daalana paryaapt hoga. isse laabh yah hota he ki sukhi pattee dur karne, yaa phool todane ke liye, jab kisi ko baawali main ghusna padataa he tab pani ganda nahin hota or isliye pattiyon par mitti nahin chadhane paati. camel ke beej ko pendi kii mitti main, mitti ke prishth se do teen inch neeche, dabaa dena chahie. basant ritu ke aarambh main aisa karnaa acha hoga. kahin se ugta paudha jad sahit le liya jaae to or acha. baawali sadaa svachh jal se bhari rahe.
 nai bani baawali ko kai baar pani se bharkar or prayek baar kuch dinon ke baad khaali karke svachh kar dena acha he, kyonki aarambh main pani main kuch chuunaa utar aata he jo paundhon ke liye hanikaarak hota he. pendi kii mitti bhi chaar, chah maheene pehle se daal di jaae or pani bhar diya jaae. pani paley haraa, phir svachh ho jayega. baawali main nadi kaa, athwa varsha kaa, yaa mithe kuen kaa jal bharaa jaae. shaharon ke bambe ke jal main bahudhaa chlorine itani maatra main rahati he ki paudhe usamen panpate nahin. baawali aise sthaan main rahani chahie ki usapar baraabar dhoop pad sake. chhaanh main camel ke paudhe swasth nahin rahete. 
 shwet camel
 patal padam
 nil camel
 rakt camel
 taal main khile camel
 camel dal
 swarna camel
   k.  ^ padmalayan padmakraan padmapatranibhekshnam
   kha.  ^ pehla sthaan skanda puraana ko praapt he.
