 vaidic dharmapar ek shrenee kaa bhaag
 moksh
 dhyaan yoga 
 
 syamantak mani ek durlabh, aadhyatmik mani he . is mani main ek sookshm shakti hoti he jo kii aadhyatmik or sansaarik pragati main sahaayak karti he. isaki katha dwapar yug se bataayi jaati he.
 ek baar nandakishor ne sanatkumaron se kaha ki chouth kii chandramaa ke darshan karne se shrikrishna par jo laanchhan laga tha, vah siddhi vinayak vrath karne se hi dur hua tha. aisa sunakar sanatkumaron ko aashcharya hua. unhone purnabrahm shrikrishna ko kalank lagane kii katha poochi to nandakishor ne bataaya.
 ek baar jarasandh ke bhay se shrikrishna samudr ke madhya nagari basaakar rahane lage. isi nagari kaa naam aajkal dwarikapuri he. dwarikapuri main nivas karne vaale satrajit ne suryanarayan kii aradhana kii. tab bhagwaan surya ne use nity aath bhaar sona dene vaali syamantak naamak mani apane gale se utarkar de di.
 mani paakar satrajit jab samaaj main gaya to shrikrishna ne us mani ko praapt karne kii ichha vyakt kii. satrajit ne vah mani shrikrishna ko na dekar apane bhai prasenjit ko de di. ek din prasenjit ghode par chadhakar shikaar ke liye gaya. vahaan ek sher ne use maar daalaa or mani le lee. richon kaa raja jamvant us singh ko markar mani lekar gupha main chalaa gaya.
 jab prasenjit kai dinon tak shikaar se na lautaa to satrajit ko bada dukh hua. usne sochaa, shrikrishna ne hi mani praapt karne ke liye uskaa vadh kar diya hoga. atah bina kisi prakaar kii jaankaree jutaaye usne prachaar kar diya ki shrikrishna ne prasenjit ko markar syamantak mani chin lee he. is lok-ninda ke nivaaran ke liye shrikrishna bahut se logon ke saath prasenjit ko dhundne van main gaye. vahaan par prasenjit ko sher dwaara maar daalana or sher ko rich dwaara maarane ke chihn unhen mil gaye. rich ke pairon kii khoj karte-karte ve jamvant kii gupha par pahunche or gupha ke bheetar chale gaye. vahaan unhone dekha ki jamvant kii putree us mani se khel rahi he. shrikrishna ko dekhte hi jamvant yuddh ke liye taiyaar ho gaya.
 yuddh chhid gaya. gupha ke baahar shrikrishna ke saathiyon ne unki saat din tak pratiksha kii. phir ve log unhen mar gaya jaanakar pashchaatap karte hue dwarikapuri laut gaye. idhar ikkis din tak lagaataar yuddh karne par bhi jamvant shrikrishna ko parajeet na kar sakaa. tab usne sochaa, kahin yah vah avatar to nahin jiske liye mujhe ramchandraji kaa vardaan mila tha. yah pushti hone par usne apni kanya kaa vivaah shrikrishna ke saath kar diya or mani dahej main de di. shrikrishna jab mani lekar waapas aae to satrajit apane kiye par bahut lajjit hua. is lajja se mukt hone ke liye usne bhi apni putree kaa vivaah shrikrishna ke saath kar diya.
 kuch samay ke baad shrikrishna kisi kaam se indraprastha chale gaye. tab akrur tathaa ritu verma kii raay se shatadhanva ne satrajit ko markar mani apane kabje main le lee. satrajit kii maut kaa samachar jab shrikrishna ko mila tove tatkaal dwarika pahunche. ve shatadhanva ko markar mani chhinane ko taiyaar ho gaye. is kaary main sahaayta ke liye balram bhi taiyaar the. yah jaanakar shatadhanva ne mani akrur ko de di or swayan bhaag niklaa. shrikrishna ne uskaa peechha karke use maar to daalaa, par mani unhen nahin mil pai.
 balraamji bhi vahaan pahunche. shrikrishna ne unhen bataaya ki mani iske paas nahin he. balraamji ko vishwaas na hua. ve aprasann hokar vidarbha chale gaye. shrikrishna ke dwarika lautne par logon ne unka baari apmaan kiya. tatkaal yah samachar fail gaya ki syamantak mani ke lobh main shrikrishna ne apane bhai ko bhi tyaag diya. shrikrishna is akaaran praapt apmaan ke shok main duube the ki sahasaa vahaan naradji aa gaye. unhone shrikrishnaji ko bataaya- aapane bhadrapada shukla chaturthi ke chandramaa kaa darshan kiya tha. isi kaaran aapako is tarah laanchit hona padaa he.
 shrikrishna ne poocha- chouth ke chandramaa ko aisa kya ho gaya he jiske kaaran uske darshanamaatr se manushya kalankit hota he. tab naradji bole- ek baar brahmaji ne chaturthi ke din ganeshji kaa vrath kiya tha. ganeshji neprakat hokar var maangane ko kaha to unhone maanga ki mujhe sristi kii rachana karne kaa moh na ho. ganeshji jyon hi 'tathastu' kahkar chalane lage, unke vicitra vyaktitv ko dekhakar chandramaane uphaas kiya. is par ganeshji ne rusht hokar chandramaa ko shaap diya ki aaj se koi tumhaara mukh nahin dekhnaa chahega.
 shaap dekar ganeshji apane lok chale gaye or chandramaa maansarovar kii kumudiniyon main ja chipa. chandramaa ke bina praaniyon ko bada ksht hua. unke ksht ko dekhakar brahmaji kii ajna se saare devataaon ke vrath se prasann hokar ganeshji ne vardaan diya ki ab chandramaa shaap se mukt to ho jayega, par bhadrapada shukla chaturthi ko jo bhi chandramaa ke darshan karegaa, use chori aadi kaa jhootha laanchhan jarur lagegaa. kintu jo manushya prayek dwitiya ko darshan karata rahegaa, vah is laanchhan se batch jayega. is chaturthi ko siddhi vinayak vrath karne se saare dosha chhot jaayenge.
 yah sunakar devtaa apane-apane sthaan ko chale gaye. is prakaar bhadrapada shukla chaturthi ko chandramaa kaa darshan karne se aapako yah kalank laga he. tab shrikrishna ne kalank se mukt hone ke liye yahi vrath kiya tha.
 kurukshetra ke yuddh main yudhisthir ne bhagwaan shrikrishna se poocha- bhagwan! manushya kii manokamana siddhi kaa koun-sa upaay he? kis prakaar manushya dhan, putr, saubhaahgya tathaa vijay praapt kar saktaa he? yah sunakar shrikrishna ne uttar diya- yadi tum parvati putr shri ganesh kaa vidhipurvak pujan karo to nishchay hi tumhen sab kuch praapt ho jayega. tab shrikrishna kii ajna se hi yudhisthirji ne ganesh chaturthi kaa vrath karke mahabharat kaa yuddh jeeta tha. yahi chaturth ganesh chaturthi naam se prasiddh he.
