 mathura main lagbhag teesri shatee i0pus0 se barahavin shatee i0 tak arthath dedh hajaar varshon tak shilpiyon ne mathura kala kii sadhana kii jiske kaaran bhartiya murti shilp ke itihaas main mathura kaa sthaan mahatvapurn he. kushaan kaal se mathura vidhyalay kala kshetra ke ucchtam shikhar par tha. sabase vishisht kaary jo is kaal ke dauraan kiya gaya vah buddha kaa sunichit maanak pratik tha. mathura ke kalakaar gandhar kala main nirmit buddha ke chitron se prabhavit the. jain tirthankarasn or hindu chitron kaa abhilekh bhi mathura main paaya jaataa he. unke prabhavashali namoonay aaj bhi mathura, lakhanu, varanasi, elahabaad main upasthit hai.
 itihaas par drushti daalen to spasht ho jaataa he ki madhu naamak daitya ne jab mathura kaa nirmaan kiya to nishchay hi yah nagari bahut sundar or bhavy rahi hogi. shatrughna ke akraman ke samay iskaa vidhwans bhi bahut hua or valmiki ramayana tathaa raghuvansh, donon ke prasangon se isaki pushti hoti he ki usne nagar kaa navinikaran kiya. lagbhag pehali sahasrabdi se paanchavin shatee i0 purv ke bich ke mritpatro par kaali rekhaayen bani milti hai jo braj samskruti kii pragaitihaasik kalapriyata kaa abhas detii he. uske baad mrinmurtiyan hai jinka aakaar to saadhaaran lok style kaa he parantu swatantra rup se chipka kar lagaaye aabhushan suruchi ke parichaayak hai. mauryalin mrinmurtiyon kaa keshpash alankrita or suvyavasthit he. saleti rang kii matrudeviyon kii mitti kii pracheen murtiyon ke liye mathura kii puratathvik prasiddh he. 
 lagbhag teesri shatee ke ant tak yaksha or yakshiyon kii prastar murtiyan uplabdh hone lagati hai. mathura main laal rang ke pattharon se buddha or boddhisattva kii sundar murtiyan banaayi gayin. mahavir kii murtiyan bhi baniin. mathura kala main anek bedikastambh bhi banaaye gayi. yaksha yakshiniyon or dhan ke devtaa kuber kii murtiyan bhi mathura se mili hai. iskaa udhaaharan mathura se kanishka kii bina sir kii ek khadi pratimaa he. mathura style kii sabase sundar murtiyan pakshiyon kii hai jo ek stupa kii veshtni par khudi khui thi. in murtiyon kii kaamukthapurna bhavabhangima sindhu main uplabdh nartki kii pratimaa se bahut kuch milti julati he.
