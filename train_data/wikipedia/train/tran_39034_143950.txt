 vaisheshik hinduon ke shaddarshanon main se ek darshan he. iske mul pravartak rishi kanad hai . yah darshan nyaay darshan se bahut samya rakhata he kintu vastav main yah ek swatantra bhautik vigyaanvaadee darshan he. 
 is prakaar ke aatmadarshan ke vichaaron kaa sabase pehle maharishi kanad ne sutara rup main likhaa. kanad ek rishi the. ye "uchhavriti" the or dhaany ke kanon kaa sangrah kar usee ko khaakar tapasya karte the. isi liye inhen "kanad" yaa "kambhuk" kehete the. kisi kaa kahana he ki kan arthath parmaanu tatv kaa sookshm vichaar inhone kiya he, isliye inhen "kanad" kehete hai. kisi kaa mat he ki din bhar ye samadhi main rahete the or raatri ko kanon kaa sangrah karte the. yah vritti "ullu" pakshi kii he. kis kaa kahana he ki inaki tapasya se prasann hokar ishwar ne uluk pakshi ke rup main inhen shaastra kaa upadesh diya. inhen kaarnon se yah darshan "aulukya", "kanad", "vaisheshik" yaa "pashupat" darshan ke naamon se prasiddh he.
 pathan-pathan main vishesh prachlit na hone ke kaaran vaisheshik sutron main anek pathbhed hai tathaa 'trutiyaan' bhi paryaapt hai. mimasaasutron kii tarah iske kuch sutron main punaruktiyaan hai - jaise "saamaanyavisheshabhavech" "saamanyatodrushtaachcha vishesh:", "tatvan bhaven", "dravyatvanityatve vayuna vyakhyate", "sandigdhstupachaar:" .
 iske namakaran ke do kaaran kahe jate hai - 
  prayek nity dravya ko paraspar pruthak karne ke liye tathaa prayek tatv ke vaastavik swaroop ko pruthak-pruthak jaanane ke liye inhone ek "vishesh" naam kaa padaarth mana he ;
  "dvitv", "pakajotpatti" evam "vibhaagaj vibhaag" in teen baton main inkaa apana vishesh mat he jisamen ye drudh hai. abhipraay yah he ki vaisheshik darshan vyaavhaarik tatwon kaa vichaar karne main sanlagn rahane par bhi sthool drushti se sarvatha vyavahaarat: samaan rahane par bhi, prayek vastu duusare se bhinn he. inhone iske parichaayak ekmaatr padaarth "vishesh" par bal diya he, isliye pracheen bhartiya darshan kii is dhara ko "vaisheshik" darshan kehete hai. anya shastron ne is baat kaa vivechan nahin kiya he. par ukt kuch kaarnon se is darshan ko "vaisheshik darshan" kii sangya di gai he.
 vaisheshik tathaa nyaay donon darshan hi "samantantr" hai. vyaavhaarik jagat ko yah vaastavik maanate hai. ye bahya jagat tathaa antarjagat kii avadharana main paratpar evam ghanishtha sambandh maanate hai. bahya jagat vichaar par nirbhar nahin he, yah swatantra he.
 'aatmadarshan' ke liye vishwa kii sabhi choti-badi, tathvik tathaa tuchh vastuon kaa gyaan praapt karnaa saamaan rup se aavashyak he. in tatwon ke gyaan ke liye pramaanon kii apeksha hoti he. nyaayashastra main pramaan par vishesh vichaar kiya gaya he, kintu vaisheshik darshan main mukhya rup se 'prameya' ke vichaar par bal diya gaya he.
 yahan samaran karana aavashyak he ki nyaay kii tarah vaisheshik bhi, loukik drushti hi se vishwa ke 'vaastavik' tatwon par darshanik vichaar karata he. loukik jagat kii vaastavik paristhitiyon kii upeksha vah kabhi nahin karata, tathaapi jahaan kisi tatv kaa vichaar bina sookshm drushti kaa ho nahin saktaa, vahaan kisi prakaar atindriya, adrusht, sookshm, yogaj aadi hetuon ke aadhaar par apane siddhant ko sthapit karnaa is dhara ke darshanikon kaa swabhaav he, anyathaa unki vaicharik bhitiyaan antarvirohi hotin ; faltah parmaanu, akaash, kaal, dik, aatma, man aadi sattaaon kaa sweekaar is darshan main baraabar upasthit he.
 vaisheshikon ke swaroop, vesh tathaa aachaar aadi 'naiyayikon' kii tarah hote hai; jaise, ye log shaiva hai, inhen shaiva-diksha di jaati thi. inke chaar pramukh bhed hai - shaiva, pashupat, mahavrathdhar, tathaa kalmukh evam bharat, bhaktar, aadi gaun bhed bhi milte hai. vaisheshik vishesh rup se "pashupat" kahe jate hai. .
 vaisheshik mat main samast vishwa "bhav or abhaav" in do vibhaagon main vibhajit he. inamen "bhav" ke chah vibhaag kiye gaye hai- jinke naam hai - dravya, gun, karm, saamaanya, vishesh, tathaa samavaay. abhaav ke bhi chaar up-bhed hai - pragabhav, pradhvansabhaav, atyantabhaav tathaa anyonyabhaav. granthon main inke lakshan aadi kuch is tarah praapt hote hai :
 dravyajisamen "dravyatv jati" ho vahi dravya he. kaary ke samavayikaran ko dravya kehete hai. dravya gunon kaa aashray he. prithvi, jal, tejas, vaayu, akaash, kaal, dik, aatma tathaa manas ye nau "dravya" kehalaate hai. inamen se pratham chaar dravyon ke nity or anitya, do bhed hai. nityarup ko "parmaanu" tathaa anitya rup ko kaary kehete hai. chaaron bhuton ke us hisse ko "parmaanu" kehete hai jiskaa pun: bhaag na kiya ja sake, atev yah nity he. prithviparmanu ke atirikt anya parmaanuon ke gun bhi nity he.
 jisase gandh ho vah "prithvi", jisamen sheet sparsh ho vah "jal" jisamen ushn sparsh ho vah "tejas", jinamein rup na ho tathaa agni ke sanyog se utpann na hone vaala, anushna or asheet sparsh ho, vah "vaayu", tathaa shabd jiskaa gun ho arthath shabd kaa jo samavayikaran ho, vah "akaash" he. ye hi 'panchabhoot' bhi kehalaate hai.
 akaash, kaal, dik tathaa aatma ye chaar "vibhu" dravya hai. manas abhautik parmaanu he or nity bhi he. aaj, kal, is samay, us samay, maas, varsh, aadi samay ke vyavhaar kaa jo saadhaaran kaaran he- vah kaal he. kaal nity or vyapak he. purv, pashchim, uttar, dakshin, aadi dishaao tathaa vidishaao kaa jo asaadhaaran kaaran he, vah "dik" he. yah bhi nity tathaa vyapak he. aatma or manas kaa swaroop yahan nyaayamat ke samaan hi he.
 gunakarya kaa asamavayikaran "gun" he. rup, ras, gandh, sparsh, sankhya, pariman, pruthaktv, sanyog, vibhaag, paratv, apratv, gurutv, dravatv, sneh, shabd, gyaan, sukh, du:kha, ichha, dwesh, praytn, dharm adharm tathaa sanskaar ye choubees gun ke bhed hai. inamen se rup, gandh, ras, sparsh, sneh, swaabhaavik dravatv, shabd tathaa gyaan se lekar sanskaar paryant, ye "vaisheshik gun" hai, avshisht saadhaaran gun hai. gun dravya hi main rahete hai.
 karmkriya ko "karm" kehete hai. upar phenkna, neeche phenkna, sikudna, failaana tathaa gaman, jaise bhraman, spandan, rechan, aadi, ye paanch "karm" ke bhed hai. karm dravya hi main rahata he.
 saamannek vastuon main jo ek si buddhi hoti he, uske kaaran prayek ghat main jo "yah ghat he" is prakaar kii e si buddhi hoti he, uskaa kaaran usamen rahanevaala "saamaanya" he, jise vastu ke naam ke aage "tv" lagaakar kaha jaataa he, jaise - ghatatv, patatv. "tv" se us jati ke antargat sabhi vyaktiyon kaa gyaan hota he.
 yah nity he or dravya, gun tathaa karm main rahata he. adhik sthaan main rahanevaala "saamaanya", "parasaamaanya" yaa "sattasamanya" yaa "par satta" kaha jaataa he. sattasamanya dravya, gun tathaa karm in teenon main rahata he. prayek vastu main rahanevaala tathaa avyapak jo saamaanya ho, vah "apper saamaanya" yaa "saamaanya vishesh" kaha jaataa he. ek vastu ko duusari vastu se pruthak karnaa saamaanya kaa arth he.
 visheshadravyon ke antim vibhaag main rahanevaala tathaa nity dravyon main rahanevaala "vishesh" kehalaata he. nity dravyon main paraspar bhed karanevaala ekmaatr yahi padaarth he. yah anant he.
 samavyek prakaar kaa sambandh he, jo avyav or avyavi, gun or guni, kriya or kriyavan jati or vyakti tathaa vishesh or nity dravya ke bich rata he. vah ek he or nity bhi he.
 kisi vastu kaa na hona, us vastu kaa "abhaav" kaha jaataa he. iske chaar bhed hai - "prag abhaav" kaary utpann hon ke pehle kaaran main us kary kaa na rahanaa, "pradhwans abhaav" kaary ke naash hone par us kaary kaa na rahanaa, "atyant abhaav" teenon kaalon main jiskaa sarvatha abhaav ho, jaise vandhya kaa putr tathaa "anyonya abhaav" paraspar abhaav, jaise ghat main pat kaa na hona tathaa pat main ghat kaa na hona.
 ye sabhi padaarth nyaayadarshan ke pramayon ke antargat he. isliye nyaayadarshan main inkaa pruthak vichaar nahin he, kintu vaisheshik darshan main to mukhya rup se inkaa vichaar he. vaisheshik mat ke anusaar in saaton padaarthon kaa vaastavik gyaan praapt karne se mukti milti he. 
 in donon samaan tatwon main padaarthon ke swaroop main itnaa bhed rahane par bhi donon darshan ek hi main mili rahete hai, iskaa kaaran he ki donon shastron kaa mukhya prameya he "aatma". aatma kaa swaroop donon darshanon main ek hi sa he. anya vishay he - usee aatma ke jaanane ke liye upaay. usamen in donon darshanon main vishesh antar bhi nahin he. keval shabdon main tathaa kahin-kahin prakriya main bhed he. fal main bhed nahin he. atev nyaayamat ke anusaar pramaan, prameya aadi solah padaarthon ke tatvagyan se donon se ek hi prakaar kii "mukti" milti he. donon kaa drushtikon bhi ek hi he.
 nyaay vaisheshik mat main prithvi, jal, tejas tathaa vaayu inhen chaar dravyon kaa kaary rup main bhi astitv he. in laagon kaa mat main sabhi kaary dravyon kaa naash ho jaataa he or ve parmaanu rup main akaash main rahete hai. yahi avasthaa "pralay" kehalaati he. is avasthaa main prayek jeevatma apane manas ke saath tathaa purv janmon ke karmon ke sanskaron ke saath tathaa adrusht rup main dharm or adharm ke saath vidyaman rahati he. paratu is samay sristi kaa koi kaary nahin hota. kaaran rup main sabhi vastuen us samay kii pratiksha main rahati hai, jab jeevon ke sabhi adrusht kaary rup main parinat hone ke liye tatpar ho jate hai. parantu adrusht jad he, sharir ke na hone se jeevatma bhi koi kaary nahin kar sakati, parmaanu aadi sabhi jad hai, phir "sristi" ke liye kriya kis prakaar utpann ho?
 iske uttar main yah jaananaa chahie ki utpann honevaale jeevon ke kalyaan ke liye paramatma main sristi karne kii ichha utpann ho jaati he, jisase jeevon ke adrusht karyonmukh ho jate hai. parmaanuon main e prakaar kii kriya utpann ho jaati he, jisase ek parmaanu, duusare parmaanu se sanyukt ho jate hai. do parmaanuon ke sanyog se ek "dravyanuk" utpann hota he. parthiv sharir ko utpann karne ke liye jo do parmaanu ikatthe hote hai ve parthiv parmaanu hai. ve donon utpann hue "davyanuk" ke samavayikaaran hai. un donon kaa sanyog asamavayikaaran he or adrusht, ishwar kii ichha, aadi nimittkaaran hai. isi prakaar jaleey, taijas aadi sharir ke sambandh main samajhnaa chahie.
 yah samaran rakhana chahie ki sajaateey donon parmaanu maatr hi se sristi nahin hoti. unke saath ek vijaateey parmaanu, jaise jaleey parmaanu bhi rahata he. "dravyanuk" main anu-pariman he isliye vah drushtigochar nahin hota. "davayanuk" se jo kaary utpann hoga vah bhi anupariman kaa hi rahegaa or vah bhi drushtigochar na hoga. atev davyanuk se sthool kaary dravya ko utpann karne ke liye "teen sankhya" kii sahaayta lee jaati he. nyaay-vaisheshik main sthool dravya, sthool dravya kaa mahat parimanwale dravya se tathaa teen sankhya se utpann hota he. isliye yahan davyanuk kii teen sankhya se sthool dravya "tryanuk" yaa "trasarenu" kii utpatti hoti he. chaar tryanuk se chaturanuk utpann hota he. isi kram se pruthivi tathaa parthiv dravyon kii utpatti hoti he. dravya ke utpann hone ke pashchaat usamen gunon kii bhi utpatti hoti he. yahi sristi kii prakriya he.
 sansar main jitani vastuen utpann hoti hai sabhi utpann hue jeevon ke bhoga ke liye hi hai. apane purvajanm ke karmon ke prabhaav se jeev sansar main utpann hota he. usee prakaar bhoga ke anukool uske sharir, yoni, kul, desh, aadi sabhi hote hai. jab vah vishesh bhoga samaapt ho jaataa he, tab uski mrityu hoti he. isi prakaar apane apane bhoga ke samaapt hone par sabhi jeevon kii mrityu hoti he.
 nyaayamat - "sanhaar" ke liye bhi ek kram he. kaary dravya main, arthath ghat main, prahaar ke kaaran uske avyavon main ek kriya utpann hoti he. us kriya se uske avyavon main vibhaag hota he, vibhaag se avyavi ke aarambhk sanyogon kaa naash hota he. or phir ghat nasht ho jaataa he. isi kram se ishwar kii ichha se samast kaary dravyon kaa ek samay naash ho jaataa he. isse spasht he ki asamavayikaaran ke naash se kaarydravya kaa naash hota he. kabhi samavayikaaran ke naash se bhi kaarydravya kaa naash hota he.
 inkaa dhyey he ki bina kaaran ke naash hue kaary kaa naash nahin ho saktaa. atev sristi kii tarah sanhaar ke liye bhi parmaanu main hi kriya utpann hoti he or parmaanu to nity he, uskaa naash nahin hota, kintu do parmaanuon ke sanyog kaa naash hota he or phir usase utpann "dravyanuk" rup kaary kaa tathaa usee kram se "tryanuk" evam "chaturanuk" tathaa anya kaaryon kaa bhi naash hota he. naiyayik log sthool drushti ke anusaar itnaa sookshm vichaar nahin karte. unke mat main aghat maatr hi se ek baargi sthool dravya nasht ho jaataa he. kaary dravya ke naash hone par uske gun nasht ho jate hai. isamen bhi purvawat do mat hai jinka nirupan "pakaj prakriya" main kiya gaya he.
 nyaay mat kii tarah vaisheshik mat main bhi buddhi, uplabdhi, gyaan tathaa pratyay ye samaan arth ke bodhak shabd hai. anya darshanon main ye sabhi shabd bhinn bhinn paribhaashik arth main prayukt hote hai. buddhi ke anek bhed hone par bhi pradhan rup se iske do bhed hai - "vidya" or "avidya", avidya ke chaar bhed he - sanshay, viparyay, anadhyavsaay tathaa swapn.
 sanshay tathaa viparyay kaa nirupan nyaay main kiya gaya he. vaisheshik mat main inke arth main koi antar nahin he. anishchayatmak gyaan ko "anadhyavsaay" kehete hai. jaise - katahal ko dekhakar vahik ko, ek sasna aadi se yukt gaay ko dekhakar narikel dweepavasiyon ke man main shankaa hoti he ki yah kya he?
 din bhar kaary karne se sharir ke sabhi ang thak jate hai. unako vishram kii apeksha hoti he. indreu visheshkar thak jaati hai or man main leen ho jaati he. phir man manowh naadee ke dwaara puritat naadee main vishram ke liye chalaa jaataa he. vahaan pahunchne ke pehle, purvakarmon ke sanskaron ke kaaran tathaa vaat, pitt or kaph in teenon ke vaishamy ke kaaran, adrusht ke sahare us samay man ko anek prakaar ke vishyon kaa pratyaksh hota he, jise swapngyaan kehete hai.
 yahan itnaa dhyaan main rakhana chahie ki vaisheshik mat main gyaan ke antargat ho "avidya" ko rakhaa he or isiilie "avidya" ko "mithyaa gyaan" bhi kehete hai. bahuton kaa kahana he ki ye donon shabd paraspar viruddh he. jo mithyaa hai, vah gyaan nahin kaha ja saktaa or jo gyaan he, vah kadaapi mithyaa nahin kaha ja saktaa.
 vidya bhi chaar prakaar kii he - pratyaksh, anumaan, smriti tathaa aarsh. yahan yah dhyaan main rakhana he ki nyaay main "smriti" ko yatharthagyan nahin kaha he. vah to gyaat hi kaa gyaan he. isi prakaar "aarsh gyaan" bhi naiyayik nahin maanate. naiyayikon ke shabd yaa aagam ko anumaan main tathaa upmaan ko pratyaksh main vaisheshikon ne antarbhoot kiya he.
 veda ke rachnewale rishiyon ko bhoot tathaa bhavishya kaa gyaan pratyaksh ke samaan hota he. usamen indriya or arth ke sannikarsh kii aavashyaktaa nahin rahati. yah "pratibh" gyaan yaa "arshgyaan" kehalaata he. yah gyaan vishuddh at:karanwale jeev main bhi kabhi kabhi ho jaataa he. jaise - ek pavitra kanya kahati he - kal mere bhai aavenge or sachmuch kal uske bhai aa hi jate hai. yah "pratibh gyaan" he.
 pratyaksh or anumaan ke vichaar main donon darshanon main koi bhi matbhed nahin he. isliye pun: inkaa vichaar yahan nahin kiya gaya.
 karm kaa bahut vistrut vivechan vaisheshik darshan main kiya gaya he. nyaay darshan main kahe gaye "karm" ke paanch bhedon ko ye log bhi unheen arthon main sweekaar karte hai. kayik cheshtaaon hi ko vastut: in logon ne "karm" kaha he. phir bhi sabhi cheshtaayen praytn ke taratamya hi se hoti hai. atev vaisheshik darshan main ukt paanch bhedon ke prayek ke saakshaat tathaa parampara main praytn ke sambandh se koi karm prayatnpurvak hote hai, jinhen "satpratyay-karm" kehete hai, koi bina praytn ke hote hai, jinhen "asatpratyay-karm" kehete hai. inke atirikt kuch aise karm hote hai, jaise prithvi aadi mahabhuton main, jo bina kisi praytn ke hote hai, unhen "apratyay-karm" kehete hai.
 in sab baton ko dekhakar yah spasht he ki vaisheshik mat main tatwon kaa bahut sookshm vichaar he. phir bhi sansaarik vishyon main nyaay ke mat main vaisheshik bahut sahamat he. atev ye donon "samantantr" kahe jate hai.
 in donon darshanon main jin batoo main "bhed" he, unamem se kuch bhedon kaa pun: ullekh yahan kiya jaataa he.
 is prakaar ke donon shaastra katipay siddhanton main bhinn-bhinn mat rakhte hue bhi paraspar sambhddha hai. inke anya siddhant paraspar lagu hote hai.
