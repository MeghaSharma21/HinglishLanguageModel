 gramatika hindoostanika hindi vyakaran kii pustak he jise denmark se bharat aaye isai mishanri dow benjamin shulj ne taiyaar kiya tha.
 danish bhashi dow shulj protestant mishanri the. ye pehle tamilnadu main karyrat the, baad main hyderabad aa gaye. aapaki mrityu san 1760 i0 main germany ke haale nagar main hui. kaary karte hue inako daayitv-bodh hua ki bharat main aane vaale mishnariyon ko hindustani bhashaa se avgat karana chahie. hindustani bhashaa ke sambandh main lekhak ne apni bhoomika main likhaa, ‘‘yah bhashaa apane aap main bahut hi saral he. main jab yah bhashaa seekhney laga to mujhe atyadhik kathinaayee kaa anubhav hua ............. lekin is bhashaa ko seekhney kii teevr ichha ke kaaran lagaataar do maheene ke parishram ke falswaroop sari kathinaayee jaati rahi. armbh main hi maine is bhashaa ke gyaan kii aavashyak baton, vishesh rup se shabd-kram ko likh liya tha. dhire-dhire ek vyakaran kii saamagree ekatra ho gayi. baad main ise krmanusaar sajaakar pustak kaa rup diya gaya.
 shulj ne apana vyakaran latin bhashaa main likhaa. bhoomika kii tithi 30 june san 1741 i0 he. prakaashan tithi 30 janvari 1745 i0 he.
 is vyakaran main kul chah adhyay hai. adhyay ek main varnmaala se sambandhit vichaar hai. isi adhyay main lekhak ne hindustani bhashaa ke sambandh main tamil bhashiyon kii is manyata kaa pratipaadan kiya he ki hindustani bhashaa yaa devnagaram sari bhashaaon kii mata he. adhyay do main sangya evam visheshan, adhyay teen main sarvnaam, adhyay chaar main kriya, adhyay paanch main avyay tathaa adhyay chah main vaakya rachana kaa vivechan he. parishisht main preriton ke vishwaas kii prarthana, khaavand kii bandagi, baptisama, khaavand kii raat kii hajiri, das niyam, he pita prarthana kaa vishleshan aadi hindustani bhashaa main die gaye hai jis par hyderabad main us samay boli jane vaali dakkhini hindi kaa prabhaav parilakshith he. shabdon ko roman lipi evam farsi lipi main diya gaya he.
 dow grearsan ne is rachana ke sambandh main likhaa he -
 ‘‘............... iskaa puraa sheershak he Benjamini Schulzii, Grammatica, Hindostanica, .................. vyakaran latin main he. hindustani shabd farsi-arabi lipi main anuwaad sahit diye gayi hai. ..........unhone murdhanya varnon kii dhvaniyon ko or apane anuwaad main mahapraanon ko chhod diya he. ve purushvachak sarvanaamon ke ekvachan evam bahuvachan roopon se parichit hai, kintu sakarmak kriyaaon ke bhootkaalon ke saath prayukt hone vaale ‘‘ne ke prayog se anbhigya hai.
 lekhak ne karmkaarak evam sampradaan kaarak kaa rup ‘‘kun mana he jo dakkhini hindi ke prabhaav ke kaaran he.
 humaku, missku . isi prakaar ‘‘tujhku ‘‘koun ku ‘‘un ku ‘‘inku ‘‘isku ‘‘kin ku ‘‘koi ku aadi rup die gaye hai.
 is pustak se ek udhaaharan prastut he -
 ‘‘chota bhai bhaag gaya kako hamaara baap missku maaloom kiye.
  ki chota bhai bhaag gaya.)
