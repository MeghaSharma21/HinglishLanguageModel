 gumbad yaa gumbaz ek vaastukala kaa saamaanya rachana avyav he, jo ki ek khaali golardh se chinhit he.
 gumbad ke anuprastha parichchhed kaa purna gola hona aavashyak nahin he. iskaa anuprastha andakaar bhi ho saktaa he. yadi andakaar akruti ke bade vyas ke samanaantar, gumbad kii aadhaar rekha hoti he, tab hamen ek unchaa gumbad miltaa he. isi tarah yadi chote vyas ke samanaantar aadhaar rekha hoti he, tab hamen tashtaree gumbad yaa soker gumbad miltaa he, parantu yah bade kshetra ko gherta he. gumbad ke sabhi sataha vakrakaar hote hai. andakaar gumbad adhiktar girjagharon dikhte hai. sabase bada andakaar gumbad vocophort ke basilica main bana tha.
 gumbad unchi or aakaar main golardh yaa usase bhi newnaadhik gol chat ko kehete hai. sabhyataa ke aarambh se hi, jab kabhi guphavasi kahin jhopadivaasiyon ke sampark main aae honge, unki gol jhopadi dekhakar shaayad uski akruti se aakarshith hue honge. kintu eent-pathar se aisi gol chat banane kii samasya kaa santoshjanak hal praapt hone kaa samay nirmaankalaa ke itihaas main sambhavat: bahut purana nahin he.
 nineve main praapt ek utkeern shilakhand se anumaan lagaaya jaataa he ki sambhavat: asyria ke pracheen nivaasiyon ne aisi chat banane ke kuch praytn kiye the; kintu unke koi avshesh nahin milte. san 112 i. kaa bana sabase bada or sundar gumbad rome main mila he uske baad ke, 4 thi yaa 5 veen sadi isvi ke anek namoonay iran ke saravistaan or firojabad main hai. saravistaan ke mehalon kaa gumbad hi sambhavat: chaturbhuj kaksh par bane hue vaastavik gumbad kaa sarvapratham namoona he. muslim aakrantaon dwaara san 637 i. main buree tarah nasht bhrasht kii hui irani baadshahon kii bhavy rajdhani tezifan ke katipay avshesh, khusro pratham ke mahal ke khandhar bhi hai. isaki 95’ unchi or 83 chaudee bhimkaay daat vaali chat ab bhi sir uthaae tatkaaleen kaushal kii katha kahati he.
 bharat main ati pracheen kaal se hi deevaaron se iten nikaal prayek radda aage badhaate hue chat paatane kaa chalan tha, kintu ve radde samtal hi hote the. falat: shikhar anivaaryat: unche ho jate the. vaastavik daat kaa siddhant sambhavat agyaat hi tha. torana tathaa gumbad madhyapurv kii dein hai. ab tak sidhe neeche kii ore bhaar daalanevaale pat raddon kii sukhi chinai par aadhaarit bhartiya nirmanstyli main ek mode aayaa or muslim kaal kii prasiddh imaaraton main gumbadon ko vishisht sthaan mila. bijapur main mohammad alishaah ke makbare ke upar sansar kaa vishaltam gumbad khada he. iton ke pat radde mote masaale main jamaakar nirmit lagbhag 10’ motaai kaa yah gumbad bhartiya vaastukaushal kaa vijayastambh hi he.
 dhire-dhire masjidon or makbaron ke rup main gumbad desh bhar main faile or uttar bharat main to mandiron main bhi anivaaryat: prayukt hone lage. mughalakalin kritiyon main agre ke tajmahal kaa ullekh hi paryaapt hoga, jiske prati vishwa bhar ke darshak aakarshith hote hai. angrejon ke samay main bhi anek aitihaasik bhawanon main gumbad kaa upyog hua or ab bhi mandiron ke atirikt, anya anek bhawanon kaa sheershasthaan inhen ke liye surakshit rakhaa jaataa he.
 pashchimi deshon main bhi gumbadon kaa upyog anek pramukh girjagharon kii chhaton main hua he. in par kabhi kabhi paramparaagat shikhar kaa rup dene ke liye lakdi kaa bahari aavaran bhi lagaaya jaataa rahaa he.
