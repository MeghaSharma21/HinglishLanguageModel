 chini mitti ek prakaar kii safed or sughaty mitti hai, jo prakritik avasthaa main pai jaati he. iskaa rasinic sanghatan jalayukt alumino-silicket he. chini mitti ko 'keolin' bhi kehete hai. chini bhashaa main keolin kaa arth 'pahari donda' hota he. dande bahudhaa felsapaar khanij ke hote hai or is felsapaar kaa rasinic vighatan hone ke kaaran china mitti yaa keolin inhen daandon main pai jaati he, balki us safed or sughaty mitti ko bhi kehete hai jo vighatan ke sthaan se bahakar kisi anya sthaan main jamaa ho jaati he. isaliye chini mitti do prakaar kii hoti he : 
 chini mitti kaa upyog bartan, pyaale, katori, thali, aspataal main kaam main laae janevaale saamaan, bijli ke pruthakkari, motargadiyon ke spark plag, taapasah iten ityadi banane main hota he. rabar, kapadaa tathaa kaagaj banane main chini mitti ko poorak kii tarah upyog main laate hai. kabhi kabhi ise dawa ke rup main bhi khilaate hai. haija ityadi beemaari main keolin di jaati he.
 bharat main chini mitti bihar kii rajmahal pahadiyon or pathargatta naamak sthaan ke paas, dilli ke aasapaas kii pahadiyon main tathaa kerala main trivendrum ke paas kundara naamak sthaan main acchhee or prachur maatra main milti he. rajasthan main kai sthanon par, madhyapradesh, bombai, gujarat, chennai, bengal or andhrapradeshon main bhi chini mitti bahutayat se pai jaati he. assam or punjab main bhi chini mitti prachur maatra main pai jane kii sambhaavna he.
 mridbhand udyog main upayagi hane ke liy chini mitti ke kuch anya gun bhi hone chahie jaise, 
 in gunon ko dhyaan main rakhte hue uparyukt do prakaar kii chini mitti kaa aage or bhi vargeekaran kiya ja saktaa he, jaise:
 1. vah chini, mitti jo aag main pakaane par safed rahati he or vah chini mitti jo aag main pakaane par safed nahin rahati; 
 2. sookhne or pakaane par adhik sikudnevaali chini mitti or kam sikudnevaali chini mitti; 
 3. unche taap par gal janevaali or na galanevaali chini mitti; 
 4. vishesh sughaty or kam sughaty mitti tathaa 
 5. chote kanonvali mitti or bade kanonvali mitti.
 vishesh prakaar ke gunonvali mitti hi vishesh prakaar ke udyog main adhik upyogi siddh hoti he, jaise unche taap ko sah sakanevaali mitti kaa upyog taapasah iton ke banane main hota he. makaan ityadi banane ke liye pakaane par sundar or laal ho janevaali mitti adhik upyogi he. pyaale, katori ityadi banane main aag main pakaane par safed rahanevaali mitti ko hi log adhik pasand karte hai. kapadaa, kaagaj yaa rabar banane ke udyog main khub chote kanonvali safed mitti kii hi adhik maang he.
 upyog main laane ke pehle chini mitti ko apdravyon se mukt karnaa padataa he. yah kriya chini mitti ko pani se 'dhokar' kii jaati he. iske liye chini mitti ko pani main milakar naaliyon main bahaya jaataa he. apdravya baari hone ke kaaran neeche baith jate hai or chini mitti pani ke saath bah jaati he. kuch dur bahane ke baad is chini-mitti-yukt pani ko ek tank main jamaa kar liya jaataa he. kuch samay ke baad chini mitti bhi pani main neeche baith jaati he. upar kaa pani nikaal liya jaataa he or mitti sukha lee jaati he.
