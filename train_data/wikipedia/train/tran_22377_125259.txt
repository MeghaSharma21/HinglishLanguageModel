 gangaur rajasthan evam simavarti madhya pradesh kaa ek tyohaar he jo caitra maheene kii shukla paksh kii teej ko aata he | is din kuwanri ladkiyaan evam vivaahit mahilayen shivaji or parvati ji kii puja karti hai | puja karte hue doob se pani ke chhante dete hue gore gore gomti geet gaati hai.
 gangaur rajasthan main aasthaa prem or paariwarik sauhaard kaa sabase bada utsav he.gana tathaa gaur ke is parv main kunwari ladkiyaan manapsand var paane kii kaamana karti hai. vivaahit mahilayen caitra shukla tritiya ko gangaur pujan tathaa vrath kar apane pati kii dderghaayu kii kaamana karti hai.
 holikaa dahan ke duusare din caitra krishna pratipada se caitra shukla tritiya tak,18 dinon tak chalane vaala tyohaar he -gangaur.yah mana jaataa he ki mata gavaraja holi ke duusare din apane pihar aati hai tathaa aath dinon ke baad isar unhen waapas lene ke liye aate hai ,caitra shukla tritiya ko unki vidaai hoti he.
 gangaur kii puja main gaaye jane vaale loakgeet is anuthe parv kii aatma hai. is parv main gavaraja or isar kii badi bahan or jijaji ke rup main geeton ke madhyam se puja hoti he tathaa un geeton ke baad apane parijanon ke naam liye jate hai.rajasthan ke kai pradeshon main gangaur pujan ek aavashyak vaivaahik rasm ke rup main bhi prachlit he.
 gangaur pujan main kanyaayen or mahilayen apane liye akhand saubhaahgya ,apane pihar or sasuraal kii samruddhi tathaa gangaur se har varsh phir se aane kaa aagrah karti hai.
