 gokul singh athwa gokula sinsini gaanv kaa sardaar tha. 10 may 1666 ko jaaton va aurangzeb kii sena main tilapat main ladaai hui. ladaai main jaaton kii vijay hui. mughal shashan ne islam dharm ko badhaava diya or kisaanon par kar badha diya. gokula ne kisaanon ko sangathit kiya or kar jamaa karne se manaa kar diya. aurangzeb ne bahut shaktishaalee sena bheji. gokula ko bandi bana liya gaya or 1 janvari 1670 ko agra ke kile par janata ko aatankit karne ke liye tukde-tukade kar maaraa gaya. gokula ke balidaan ne mughal shashan ke khaatamen kii shuruyaat kii.
 mughal samrajya ke rajput sevak bhi andar hi andar asantusht hone lage parantu jaisaa ki "dalpat vilaas" ke lekhak dalpat singh ne spasht kaha he, rajput netagan mughal shashan ke viruddh vidroh karne kii himmat na kar sake. ashishnu, dharmik, niti ke viruddh vidroh kaa bidaa uthaane kaa shrey uttar pradesh ke kuch jat netaaon or jameendaaron ko praapt hua. agra, mathura, aligarh, isamen agrani rahe. shahjahan ke antim varshon main uttaradhikaar yuddh ke samay jat netaa vir nandaram ne shoshan karne vaali dharmik niti ke virodh main lagaan dene se inkaar kar diya or vidroh kaa jhanda fahraaya tatpashchaat vir nandaram kaa sthaan udaisingh tathaa gokulasinh ne grahan kiya
 itihaas ke is tathy ko sweekaar karnaa padegaa kii rathore vir durgadas ke pehle hi uttar pradesh ke jat veeron ko kattarpanthi mogul samraaton kii ashishnu nitiyon kaa purvabhaas ho chukaa tha. gokul singh mathura, vrindavan, govardhan tathaa hindoun or mahaavan kii samast hindu janata ke netaa the tilapat kii gadhi uskaa kendra thi. jab koi bhi mogul senapati use parrast nahin kar sakaa to ant main samraat aurangzeb ko swayan ek vishaal sena lekar jan-aakrosh kaa daman karnaa padaa.
 aaj mathura, vrindavan ke mandir or bhartiya samskruti kii raksha kaa tathaa taatkaalik shoshan, atyaachaar or rajkeey manamaani kii disha modane kaa yadi kisi ko shrey he to vah keval 'gokulasinh' ko he.
 is baat kii chetana kam hi logon ko hogi ki veeravar gokulasinh kaa balidaan, guru tegbahadur se 6 varsh purv hua tha. disambar 1675 main guru tegbahadur kaa vadh karaayaa gaya tha - dilli kii mogul kotwali ke chabutare par jahaan aaj gurudwara sheeshganj shaan se mastak uthaaye khadaa he. guru ke dwaara sheesh dene ke kaaran hi vah gurudwara sheeshganj kehalaata he. duusari ore, jab ham us mahapurush kii ore drushti daalate hai jo guru tegbahadur se 6 varsh purv shahid hua tha or unhi mulyon kii raksharth shahid hua tha or jisko dilli kii kotwali par nahin, agre kii kotwali ke lambey-chaude chabutare par, hajaaron logon kii haahaakaar karti bheed ke saamne, lohe kii zanjeeron main jakadakar laayaa gaya tha or jisko-janata kaa manobal todane ke iraade se badi pashachikta ke saath, ek-ek jod kulhadiyon se katkar maar daalaa gaya tha, to hamen kuch najar nahin aata. gokulasinh sirf jaaton ke liye shahid nahin hue the na unka rajya hi kisi ne chhina liya tha, na koi pension band kardi thi, balki unke saamne to apurv shaktishaalee mogul-satta, deentapurvak, sandhi karne kii tamanna lekar gid-gidai thi. shame aati he ki ham aise apratim vir ko kaagaj ke upar bhi sammaan nahin de sake. kitna ahsaan faraamosh kitna kritaghnn he hamaara hindu samaaj ! shahi itihaaskaaron ne unka ullekh tak nahin kiya. guru tegbahadur kii giraftaar or vadh kaa ullekh kisi bhi samakaleen farsi itihasgranth main nahin he. mewar ke rana pratap se ladane akbar swayan nahin gaya tha parantu braj ke un jat yoddhaon se ladane use swayan janaa padaa tha. fir bhi unako purnataya dabaaya nahin ja sakaa or chune hue senapatiyon kii kaman main baarambaar mogul senaayen jaaton ke daman or utpeedan ke liye bheji jaati raheen or na keval jat purush balki unki viranganayen bhi apni aitihaasik dridhtaa or paaramparik shaury ke saath un senaaon kaa saamana karti raheen. durbhaagya kii baat he ki bharat kii in viranganaon or sachche sapooton kaa koi ullekh shahi tukdon par palane vaale tathakthith itihaaskaaron ne nahin kiya. hamen unki jaankaree manuchee naamak europea yatri ke vrutanton se hoti he. usee ke shabdon main ek anokhaa chitra dekhiye, jo anya kisi desh yaa jati ke itihaas main durlabh he:
 sar yadunath sarkaar likhte hai - "musalamaanon kii dharmandhata purna niti ke falswaroop mathura kii pavitra bhoomi par sadaiv hi vishesh aghat hote rahe hai. dilli se agra jane vaale rajmarg par sthit hone ke kaaran, mathura kii ore sadaiv vishesh dhyaan aakarshith hota rahaa he. vahaan ke hinduon ko dabaane ke liye aurangzeb ne abdunnavi naamak ek kattar musalmaan ko mathura kaa faujadaar niyukt kiya.san 1678 ke prarambh main abdunnavi ke sainikon kaa ek dasta mathura janapad main chaaron ore lagaan vasuuli karne niklaa. abdunnavi ne pichley hi varsh, gokulasinh ke paas ek nai chhavnee sthapit kii thi. sabhi kaarywahi kaa sadar mukaam yahi tha. gokulasinh ke aahvaan par kisaanon ne lagaan dene se inkaar kar diya. mogul sainikon ne luutmaar se lekar kisaanon ke dhor-dangar tak kholane shuru kar die. bas sangharsh shuru ho gaya.
 tabhi aurangzeb kaa nayaa farmaan 9 april 1669 aayaa - "kaafiron ke madrase or mandir gira die jaaen". falat: braj kshetra ke kai ati pracheen mandiron or mathon kaa vinaash kar diya gaya. kushaan or gupt kaaleen nidhi, itihaas kii amuly dharohar, tod-phod, mund viheen, ang viheen kar hajaaron kii sankhya main sarvatra chhitara di gayi. sampoorn brajamandal main mughaliya ghudsavaar or giddh chil udate dikhaai dete the. or dikhaai dete the dhune ke badal or laplapaati jwalaayen- unamem se nikalate hue saahi ghudsavaar.
 may kaa mahina aa gaya or aa gaya atyaachaari faujadaar kaa ant bhi. abdunnavi ne sihora naamak gaanv ko ja gheraa. gokulasinh bhi paas main hi the. abdunnavi ke saamne ja pahunche. mughalon par dutarafa maar padi. faujadaar goli prahaar se maaraa gaya. bache khuche mogul bhaag gaye. gokulasinh aage bade or sadabad kii chhavnee ko lootakar aag laga di. iskaa dhuaan or lapten itani unchi uth gayi ki agra or dilli ke mehalon main jhat se dikhaai de gayi. dikhaai bhi kyon nahin deteen. samrajya ke vajeer sadulla khan kii chhavnee kaa namonishaan mit gaya tha. mathura hi nahi, agra jile main se bhi shahi jhande ke nishaan udakar agra shahar or kile main dher ho gaye the. niraash or mritpraaya hinduon main jivan kaa sanchaar hua. unhen dikhaai diya ki aparaajay mogul-shakti ke vish-danta tode ja sakate hai. unhen dikhaai diya apni bhavi aashaaon kaa rakhwala-ek punarsthaapak gokulasinh.
 iske baad paanch maah tak bhayankar yuddh hote rahe. mughalon kii sabhi taiyaariyaan or chune hue senapati prabhaavaheen or asafal siddh hue. kya sainik or kya senapati sabhi ke upar gokulasinh kaa veerta or yuddh sanchaalan kaa aatank baith gaya. ant main sitambar maas main, bilkul niraash hokar, shaf shikan khan ne gokulasinh ke paas sandhi-prastaav bheja ki-
 1. badshaah unako kshamaadaan dene ke liye taiyaar hai.
 2. ve lutaa hua sabhi saaman lautaa den.
 3. vachan den ki bhavishya main vidroh nahin karenge.
 gokulasinh ne poocha meraa aparaadh kya he, jo main badshaah se kshamaa maanguga ? tumhaare badshaah ko mujhase kshamaa maangani chahie, kyonki usne akaaran hi mere dharm kaa bahut apmaan kiya he, bahut haani kii he. duusare uske kshamaa daan or minnat kaa bharosa is sansar main koun karata he?
 iske aage sandhi kii charchaa chalaanaa vyarth tha. gokulasinh ne koi gunjaais hi nahin chodi thi. aurangzeb kaa vichaar tha ki gokulasinh ko bhi 'raja' yaa 'thakur' kaa khitaab dekar rijhaa liya jaayegaa or mughalon kaa ek or paaltu bad jaayegaa. hindustan ko 'daarul islam' banane kii uski suvichaarit yojana nirvighn aage babbti rahegi. magar gokulasinh ke aage uski kuta niti buree tarah maat kha gayi. at: aurangzeb swayan ek badi sena, topon or toptiyon ke saath, apane is abhootpurv pratidwandi se nipatane chal padaa. paramparaayen or maryaada tuutane kaa yah ek aisa jwalanth or prerak udhaaharan he, jidhar itihaaskaaron kaa dhyaan nahin gaya he.
 europea yatri manuchee ke vrittant ke anusaar pehle akbar ko janaa padaa tha or ab aurangzeb ko, jiskaa samrajya na sirf mughalon main hi balki us samay tak sabhi hindu-muslim shaskaon main sabase bada tha. yah thi veeravar gokulasinh kii mahanata. dilli se chalakar aurangzeb 28 navambar 1669 ko mathura ja pahunchaa. gokulasinh ke anek sainik or senapati jo vetanbhogi nahin the, kranti bhaavana se anupranit log the, rabi kii buvaai ke silsile main, pados ke agra janapad main chale gaye the.
 aurangzeb ne apni chhavnee mathura main banaai or vahaan se sampoorn yuddh sanchaalan karne laga. gokulasinh ko chaaron ore se gheraa ja rahaa tha. usne ek or senapati hasan ali khan ko ek majboot or susajjit sena ke saath mursaan kii ore se bheja. hasan ali khan ne 4 disambar 1669 kii praat: kaal ke samay achaanak chapa markar, jaaton kii teen gadhiyaan - revada, chandrarakh or sarakhru ko gherliya. shahi topon or banduukon kii maar ke aage ye choti gadhiyaan zyada upyogi siddh na ho sakin or badi jaldi tut gayi.
 hasan ali khan kii safaltaaon se khush hokar aurangzeb ne shaf shikan khan ke sthaan par use mathura kaa faujadaar bana diya. uski sahaayta ke liye agra pargane se amanulla khan, muradabad kaa faujadaar namdaar khan, agra shahar kaa faujadaar hoshayar khan apni-apni senaaon ke saath aa pahunche . yah vishaal sena chaaron ore se gokulasinh ko gheraa lagaate huue aage badhane lagi. gokulasinh ke viruddh kiya gaya yah abhiyaan, un akramanon se vishaal str kaa tha, jo bade-bade rajyon or vahaan ke raajaaon ke viruddh hote aae the. is vir ke paas na to bade-bade durg the, na aravali kii pahadiyaan or na hi maharashtra jaisaa vividhtapurna bhugolic pradesh. in alaabhakaari sthitiyon ke baavjood, unhone jis dhairya or ran-chaaturya ke saath, ek shaktishaalee samrajya kii kendriya shakti kaa saamana karke, barabari ke parinaam praapt kiye, vah sab abhootpurv he.
 disambar 1669 ke antim saptaah main tilapat se 20 mile dur, gokulasinh ne shahi senaaon kaa saamana kiya. jaaton ne mogul sena par ek drudh nishchay or bhayankar krodh se akraman kiya. subah se shaam tak yuddh hota rahaa. koi nirnay nahin ho sakaa. duusare din fir ghamaasan chhid gaya. jat alokik veerta ke saath yuddh kar rahe the. mogul sena, topakhane or jirahabakhtar se susajjit ghudsavaar senaaon ke hote huue bhi gokulasinh par vijay praapt na kar sake. bharat ke itihaas main aise yuddh kam hue hai jahaan kai prakaar se baadhit or kamjor paksh, itane shant nishchay or adig dhairya ke saath ladaa ho. haldi ghati ke yuddh kaa nirnay kuch hi ghanton main ho gaya tha. panipat ke teenon yuddh ek-ek din main hi samaapt ho gaye the, parantu veeravar gokulasinh kaa yuddh tisare din bhi chalaa.
 tisare din, fir bhayankar sangram hua. iske bare main ek itihaaskaar kaa kahana he ki jaaton kaa akraman itnaa prabal tha ki shahi sena ke pair ukhd hi gaye the, parantu tabhi hasan ali khan ke netritv main ek nai tazaadam mogul sena aa gayi. is sena ne gokulasinh kii vijay ko paraajay main badal diya. badshaah alamgir kii izzat batch gayi. jaaton ke pair to ukhd gaye fir bhi apane gharon ko nahin bhaage. unka gantavy bani tilapat kii gadhi jo yuddh kshetra se bees mile dur thi. tisare din se yahan bhi bheeshan yuddh chhid gaya or teen din tak chalata rahaa. baari topon ke bich tilapat kii gadhi bhi iske aage tik nahin saki or uskaa patan ho gaya.
 tilapat ke patan ke baad gokulasinh or unke taaoo udaisingh ko sapariwaar bandi bana liya gaya. unke saat hajaar saathi bhi bandi hue. in sabko agra laayaa gaya. aurangzeb pehle hi aa chukaa tha or laal kile ke diwane aam main aashwast hokar, virajman tha. sabhi bandiyon ko uske saamne pesh kiya gaya. aurangzeb ne kaha - 
 adhisankhya jaaton ne kaha - "badshaah, agar tere khuda or rasul kaa kaa rasta vahi he jis par tu chal rahaa he to hamen tere raste par nahin chalanaa."
 agle din gokulasinh or udaisingh ko agra kotwali par laayaa gaya-usee tarah bandhe haath, gale se pair tak lohe main jakadaaa sharir. gokulasinh kii sudaul bhujaa par jallaad kaa pehla kulhada chalaa, to hajaaron kaa jansamooh haahaakaar kar uthaa. kulhadi se chhitaki hui unki daayin bhujaa chabutare par girakar fadakane lagi. parantu us vir kaa mukh hi nahin sharir bhi nishkamp tha. usne ek nigaah phuwwara ban gaye kandhe par daali or fir jallaadon ko dekhne laga ki doosraa waar karen. parantu jallaad jaldi main nahin the. unhen aise hi nirdesh the. duusare kulhaade par hajaaron log aartnaad kar uthe. unamem hindu or musalmaan sabhi the. anekon ne ankhen band karali. anek rote hue bhaag nikle. kotwali ke chaaron ore maano pralay ho rahi thi. ek ko duusare kaa hosh nahin tha. vaataavaran main ek hi dhwani thi- "he ram!...he rahim !! idhar agra main gokulasinh kaa sir gira, udhar mathura main keshavaraiji kaa mandir !
 samarvir gokulah kisaan kranti kaa kavy
 rajasthan ke sammanit evam purashkrut kaviver shri balvir singh ‘karun’ apane geetikavy or prabandhkavy kii pragatisheel bhartiya jivan drushti or prabhaavapurn shabdashilp ke kaaran ab akhil bhartiya str par charchit hai. rashtrakavi dinakar kii kavyachetana se anupranit karun ji nalanda kii vichaar sabha main dinakar ji ke aksharputra kii oopaadhi se alankrita ho chuke hai. is ojasvi or manasvee kavi ne ‘samarvir gokula’ naamak prabandh kavy kii rachana kar satrahavin sadi ke ek upekshit adhyay ko jeevant kar diya he. varna-jati or swarg-apvarg kii chintaa karne vaala yah desh jab tab apane ko bhul jaataa he. konne main khaaj kii tarah vampanthi itihaaskaar or sahityakar swatantray sangharsh ke itihaas ke prishthon ko hataa detaa he. parantu pragatisheel rashtriya kavy dhara ne nayi ooshmaa evam nayi urja se sfoort hokar apni lekhnee tham lee he. parinaam he-‘samarvir gokula’. samaran rahe ki reetikaal ke shrangarik vaataavaran main bhi sarv shri guru govind singh, laalakavi, bhushan, sudan or chandrasekhar ne vir kavy kii rachana kii thi. unki prerana bhoomi rashtriya bhaavana hi thi. aadhunik yug main balvir singh ‘karun’ ne ‘vijay ketu’ or ‘main dronacharya bolta hoon’ ke baad ikkisvin sadi ke pratham dashak main ‘samar vir gokula’ kii bhavy prastuti kii he. yah ‘vijay ketu’ kii kavyakala tathaa pragatisheel itihaas drushti ke utkarsh kaa pramaan he. ‘samarvir gokula satrahavin sadi kii kisaan kranti kaa rashtriya prabandh kavy he.
 kavi ne bhoomika main likhaa he- ‘maharana pratap, maharana raaj singh, chhatrapati shivaji, hasan khan mewati, guru govind singh, mahavir gokula tathaa bharatpur ke jat shaskaon ke alaava aise or adhik naam nahin ginaye ja sakate jinhone mughal satta ko khulkar lalakaara ho. vir gokula kaa naam isliye pramukhataa se liya jaae ki dilli kii naak ke neeche unhone hunkaar bhari thi or 20 hajaar krishak sainikon kii fouj khadi kar di thi jo avaitnaik, aprashikshit or gharelu astr-shastron se susajjit thi. yah baat vistaar ke liye na bhuulakar raashtra kii raksha hetu pranarpan karne aaye the. ’
 shyaamanarayan pandeya rachit ‘haldighati’, pan mohanlal mahato ‘viyogi’ pranit ‘aryavartt’, prabhatakrut ‘rashtrapurush’ or shrikrishna ‘saral’ ke prabandh kavy kii charchaa band he. niraala rachit ‘tulsidas’ or ‘shivaji kaa patr’-donon rachanaayen upekshit hai. dinakar or nepali ke kavy vismrit kiye ja rahe hai. tathaapi kavy main pragatisheel bhartiya jivan drushti kii rachanaayen nayi chetana ke saath aane lagati hai. pramaan he-‘samarvir gokula’ kii prashansit prastuti. is kavy kii mahatprerana aisi rahi ki yah maatr chalis dinon main likhaa gaya. iskaa mahaduddeshy aisa ki bhartiya itihaas kaa ek sangharkshil adhyay kavyarup dhaaran kar kavyangat main dhyaan aakrisht karne laga. madhyakaalin shaury evam shahadat rashtriya sanchetana se sanjeevit hokar prabandhkavy main goonjane lagi. upeshit jat kisaan kaa tejomay samarpit vyaktitv apane tej se damak uthaa. itihaas main damit narnahar gokul kaa charitra chhandon main sabake samaksh aa gaya.
 aath sargon kaa yah prabandhkavy ikkisvin sadi ke pratham dashak kaa mahatvapurn avdaan he. kavi ne mathura ke kisaan kul main janame gokul ke sangharsh kii upeksha kii peeda ko saha he. us peeda ne rashtriya sandarbh main upekshit ko kavyanjali dene kaa prayaas kiya he. aadi kavi kii karunaa kaa samaran karen phir kavi ‘karun’ kii peeda kii prerana kaa mahatva spasht ho jaayegaa. isiilie kavi ne pratham satr main gokul ke kisaan vyaktitv ko mughal badshaah ke samaksh prastut kiya he. ucchkul ke naayakatv ke nikash ko gokul ne badal diya tha. atah kisaan-majdoor-dalit ke utthan ke yug main gokul kii upeksha kab tak hoti! usne to kisaan jivan ke astitv evam asmita ke liye aamaran sangharsh kiya. videshi mughal shashan dwaara kisaan daman ke virodh kaa sankalp kiya. videshi mughal shashan dwaara kisaan daman ke virodh kaa sankalp kiya. isliye kavi ne pratham sarg main likhaa he-
 kavi ne mahasoos kiya he ki tilapat kaa gokul shahenshaah aurangzeb ke liye chintaa kaa kaaran ban gaya tha. parantu apano ne kya kiya? -
 kavi ne duusare sarg main yug kii visham sthitiyon or bhartiya ashavad ko aitihaasik or prakritik sandarbh main apni kavyakala dwaara chitrit kar diya he. prakruti kaa samay chakra aashaa jagaata he -
 bhartiya drushti kii maanviya jijeevishaa tathaa aashaa ke manohar rup dekhen -
 brajamandal main hi nayak gokul kaa janm hua. yahi ashavad kaa aadhaar bana. teesraa sarg gokul ke kisaan jivan kii chitrawali he-bimbon evam chitron main. kisaan jivan kaa aisa varnan-chithran anyatra viral he. kavi kii anubhoot kisaani apni samvednaa evam shramotfull masti ke saath prastut hui he. faltah yah kisaan jivan kaa prabandh kavy ban gaya he. par mughal shashan main kisaan apana pet bhar nahin paata tha. karadhaan bhayaavah tha. jajia to kafir kisaan ke liye bhayanak dandswaroop aropit tha. atah peeda gaharaati jaati thi. parantu kavi mughal shashan ke kathorekrur shashan kaa marmaantak varnan nahin kar sakaa he. pratyaksh atyaachaar se rosh-aakrosh or vidroh kaa varnan swaabhaavik rup main chauthe sarg main kiya he. yah sarg kranthichetana or sangharsh ke sankalp kaa ban gaya he.
 sach he ki mathura ke kisaan kanha or baldau ke ansh na the. ve apane gaurav kii yadakar singh ke samaan garajane lage. kavi kii rashtriya chetana keval mathura or jat kisaan kii baat nahin karti. vah to hindustan ke lohu kaa samaran rakhata he. tabhi to dilli kaa takht saham uthaa. udhar bees hajaar kisaan sangathit hokar takht ke khilaaf khadey ho gayi. kavi kii lekhnee kii pragatisheel drushti dekhen-
 samskruti se judkar janchetana jaagrit hoti he. mughal atyaachaar ke viruddh gokul kaa jayakaar hone laga. sangharsh armbh ho gaya. kavi ne aage kii teen sargon main gokul or uski kisaan kranti sena ke swatantray sangram kaa pramanik varnan kiya he. rashtriya drushti se mughal hukumat ke damankaaree rup, kisaanon kaa aakrosh or sankalit sangharsh ke shaury kaa varnan is yuddh kii visheshtaayen hai. kavi ne satrahavin sadi kii kisaan sena ke sangram ko ikkisvin sadi main dikhaakar ek nayi rashtriya chetana sfoort kar di he. yah upekshit adhyay dhul jhadkar apane tejasvi rup ko dikhaakar anupranit kar rahaa he.
 kavi karun ne paanchaven tathaa chathe sarg main sadabad or tilapat ke bheeshan sangharsh ko apni chirparichit varnan style main tathaa bimbpurn shilp se pratyaksh kar diya he. nayak gokul kavy kaa vyaktitv hi aisa he-
 aise shauryashirsh gokul ne mughal chhavnee sadabad par adhikaar karke mughalon ko hatprabh kar diya tha. par itihaaskaaron ne upeksha kar di. atah kavi ne likh diya he-
 ye itihaaskaar mughalon ke videshi atyaachaari rup par maun hi rahete hai. par kavi balvir singh ne gokul ke shaury se ghabaraaye aurangzeb kaa sajiv chithran kar diya he -
 uskaa singhaasana dol uthaa. samrajya kaa bhugol simatata gaya. isliye khud aurangzeb san 1669 main bady fouj lekar aa dhamka. gokul ke kendra tilapat main bheeshan sangram hone laga. us yuddh kaa ek chitra dekhen -
 yruddh chalata rahaa. mughal fouj kii takat babbti gayi. tilapat par dabaav badhata rahaa. antim kshan tak gokul apane chachaa udai singh ke saath yuddh karata rahaa. paraajay niyati ban gayi. kaid hokar aurangzeb ke saamne laayaa gaya. usne nirbhik bhav se atyaachaari shahenshaah ke prati apni ghor ghrinaa vyakt kar di. saptam sarg pramaan he. aurangzeb is tejasvi kisaan nayak ko dekh dang rah gaya. usne maut kii sajaa suna di. vikalp dharmantaran rahaa.
 ashtum sarg- antim sarg prabandhkavy kaa utkarsh he. kavi ne swatantray-sangram ke kaaran ghoshit prandand kii bhoomika ke rup main prakruti, prakruti kii rahasyachetana tathaa bhartiya chintan ke anusaar aatma kii amarta kaa aakhyaan sunaaya he. kavi kahata he-
 atah gokul apane dharm kaa parityag nahin karegaa. ve donon dandit hokar amar ho janaa chaahate hai. is visham paristhiti-swatantrasangram, paraajay or prandand yaa dharmaparivartan main kavi kaa prashn he, rashtriya chetana kaa prashn he-
 ye sab ujjwal taare ban kar
 samaran he ki san 1670 ke sangharsh evam shahadat ke baad satnamiyon ne shahadat di he. shivaji kaa sangharsh 1674 main safal hua tha. parantu 1675 main guru teg bahadur ne kashmir ke liye balidaan diya. par bharatpur ke surajmal ne swatantray dhvaj ko fahraa diya. shaayad isi sangharsh-shrankhla kaa parinaam rahaa san 1947 kaa pandraa agast. itihaas ko is sangharsh-shrankhla ko bhoolanaa nahin he. sahityakar to bhuulane nahin degaa.
 balvir singh ‘karun’ kaa yah prabandhkavy apana auchity siddh kar rahaa he. kavi satrahavin sadi ke saath ikkisvin sadi kii rashtriyachetana se anupranit he. atah iskaa mulya batch jaataa he. yah prabandhkavy hindi kavy kii uplabdhi he. kavi kii lekhnee kaa abhinandan he.
