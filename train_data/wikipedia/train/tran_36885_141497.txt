 jeevashastra main ardhasutrivibhaajan ) rinatmak vibhaajan kii ek prakriya he jisamen prayek koshika main maujuud chromosomon kii sankhya aadhi ho jaati he. pashuon main ardhasutrivibhaajan hameshaa yugmakon ke nirmaan main parinit hota he, jabaki anya jeevon main isse bijaanu utpann ho sakate hai. sutrivibhaajan kii tarah hi, ardhasutrivibhaajan ke shuru hone ke pehle moulik koshika kaa diene koshika-chakra ke S-pravastha main doharaa ho jaataa he. do koshika vibhaajanon dwaara ye dohare chromosome chaar agunit yugmakon yaa bijaanuon main bant jate hai.
 ardhasutrivibhaajan langik prajnan ke liye aavashyak hota he or isaliye yah sabhi eucaryociton main hota he. kuch ucaryociton main, visheshkar bideloid rotifaron main ardhasutrivibhaajan kii kshamta nahin hoti or ve anishekajanan dwaara prajnan karte hai. aarkia yaa bacteria main ardhasutrivibhaajan nahin hota or ve binary vikhandan jaisi langik prakriyaaon dwaara prajnan karte hai.
 ardhasutrivibhaajan ke samay dwiguneet janan koshika kaa jinom, jo chromosomon main bhare hue diene ke lambey hisson se bana hota he, kaa diene doharaapan or uske baad vibhaajan ke do daur hote hai, jisase chaar agunit koshikaayen utpann hoti hai. inamen se prayek koshika main moulik koshika ke chromosomon kaa ek sampurna set yaa uski jin-saamagree kaa aadha bhaag hota he. yadi ardhasutrivibhaajan se yugmak utpann hue, to ye koshikaayen ko garbhaadhan ke samay sanyojit hokar anya kisi bhi tarah ke vikaas ke pehle nai dwiguneet koshika yaa yagmaj kaa nirmaan karti hai. is prakaar ardhasutrivibhaajan kii vibhaajan kii prakriya garbhaadhan ke samay do jeenomon ke sanyog ke prati hone vaali anyonya prakriya hoti he. chunki har matapita ke chromosomon kaa ardhasutrivibhaajan ke samay samadharmi punahsanyog hota he, isaliye prayek yugmak or har yugmaj ke diene main ek anuthi sankethik ruparekha nihit hoti he. ardhasutrivibhaajan or garbhaadhan, dono milakar eucaryociton main langikta kaa pradurbhaav karte hai or janasamudaayon main vishisht jinagunon vaale vyaktiyon kii utpatti karte hai.
 sabhi paudhon or kai protiston main ardhasutrivibhaajan ke parinamswaroop bijaanu naamak agunit koshikaon kaa nirmaan hota he jo bina garbhaadhan ke alangik tareeke se vibhajit ho sakati hai. in samoohon main yugmak sutrivibhaajan dwaara utpann hote hai.
 ardhasutrivibhaajan main chromosomon ke punahvitaran ke liye sutrivibhaajan main prayukt jaevrasynic paddatiyon main se hi kai paddatiyon kaa prayog hota he. ardhasutrivibhaajan kii anek anuthi visheshtaayen hoti hai, jinamein samadharmi chromosomon kaa jodikaran or punahsanyog sabase mahatvapurn he.
 miyosis shabd kaa mul miyo he, jiskaa matlab he-kam yaa alp.
 ardhasutrivibhaajan kii khoj 1876 main prakhyat german jeevvaigyanik askar hartwig ne samudri saahi ke andon main kii or pehali baar uskaa vivaran diya. belgian jeevvaigyanik edward vaan benneden ne phir se iskaa vivaran chromosomon ke str par 1883 main escaris ke andon main diya. prajnan or anuvanshikta main ardhasutrivibhaajan ke mahatv ke bare main sabase pehle 1890 main german jeevvaigyanik august villman ne bataaya, jinhone kaha ki yadi chromosomon kii sankhya ko banaae rakhana ho to ek dwiguneet koshika ko chaar agunit koshikaon main parivartit karne ke liye do koshika vibhaajanon kii aavashyaktaa hoti he. 1911 main american jinshastri thomas hunt morgan ne drosophilia melenogoster ke ardhasutrivibhaajan main crossover hote dekha or pehla jeneey saboot diya ki chromosomon par jeenon kaa sancharan hota he.
 ardhasutrivibhaajan kaa pradurbhaav 1.4 billian varshon purv hua, aisa mana jaataa he. eucaryociton ke keval ekscavetta naamak supergrup ke sabhi jeevon main ardhasutrivibhaajan nahin hota. anya paanchon mukhya supergrupon, apisthokant, amibazoa, riveeria, arkiplastida or krockelviyoleton main sabhi main ardhasutrivibhaajan kii jine saarvbhaumik rup se maujuud rahati hai, chaahe ve hameshaa sakriy na hoti hon. kuch exceveta jatiyon main bhi ardhasutrivibhaajan hota he jisase is anumaan ko samarthan miltaa he ki yah ek pracheen, paraphilatic shrenee kaa samooh he. aise eukarotic jeev, jisamen ardhasutrivibhaajan nahin hota, kaa ek udhaaharan euglinide he.
 eukarotic jivan chakron ke langik prajnan ke samay ardhasutrivibhaajan hota he, jisamen ardhasutrivibhaajan or garbhaadhan kii lagaataar chakree prakriya hoti rahati he. yah saamaanya sutrikoshika vibhaajan ke saath-saath jari rahata he. bahukoshiya jeevon main dwiguneet se agunit main parivartankaal ke bich ek madhyasth paaydaan hoti he jahaan jeev kaa vikaas hota he. jeev tab janan koshikaon kii utpatti karata he jo jivan-chakra main jari rahati hai. shesh koshikaayen, jinhen daihik koshikaayen kaha jaataa he, jeev ke bheetar kaary karti hai or uske saath marati he.
 ardhasutrivibhaajan or garbhaadhan ke chakra ke kaaran agunit or dwiguneet dashaaen baari-baari se doharaai jaati hai. jivan-chakra kii jaivik avasthaa dwiguneet dasha, agunit dasha, yaa dono main ho sakati he. is tarah, jaivik avasthaaon ke sthaan ke anusaar, langik prajnan kaa prayog karne vaale teen prakaar ke jivan-chakra hote hai.
 yugmak jivan-chakra main, jo manushyon main bhi hota he, jati dwiguneet hoti he or yugmaj naamak dwiguneet koshika se viksit hoti he. jeev kii dwiguneet janan-rekha stem koshikaayen ardhasutrivibhaajan dwaara agunit yugmakon kaa nirmaan karti hai jo sanyukt hokar yugmaj kaa nirmaan karte hai. dwiguneet yugmaj kaa sutrivibhaajan dwaara anek baar koshika-vibhaajan hokar jeev kaa vikaas hota he. sutrivibhaajan ardhasutrivibhaajan se sambandhit prakriya he jo paitruk koshika ke jinaatmak sadrush do koshikaon kaa nirmaan karti he. saamaanya siddhant yah he ki sutrivibhaajan se daihik koshikaayen or ardhasutrivibhaajan se janan koshikaayen utpann hoti hai.
 yugmaj jivan-chakra main jati agunit hoti he, jo yugmak naamak ek ekal agunit koshika ke prafalan or vibhedikaran se utpann hoti he. bhinn lingon ke do jeev apni agunit janan koshikaayen pradaan karke ek dwiguneet yugmaj kaa nirmaan karte hai. is yugmaj kaa turant ardhasutrivibhaajan ho jaataa he, jisase chaar agunit koshikaon kii utpatti hoti he. ye koshikaayen sutrivibhaajan dwaara jeev kaa nirmaan karti hai. kai kavak or protojoa yugmaj jivan-chakra ke sadsy hai.
 bijaanu jivan-chakra main, jeev main agunit or dwiguneet dashaaen baari-baari se hoti hai. isaliye is chakra ko pidiyon kaa adal-badal bhi kaha jaataa he. dwiguneet jeev kii janan-rekha koshikaon kaa ardhasutrivibhaajan hokar bijaanuon kii utpatti hoti he. ye bijaanu sutrivibhaajan dwaara prafalit hokar ek agunit jeev main viksit hote hai. phir agunit jeev kii janan koshikaayen anya agunit jeev kii koshikaon se sanyukt hokar yugmaj kaa nirmaan karti hai. is yugmaj kaa baar-baar sutrivibhaajan or prafalan hokar punah dwiguneet jeev kaa vikaas hota he. bijaanu jivan-chakra ko yugmak or yugmaj jivan-chakron kaa sangyojan kaha ja saktaa hai.
 chunki ardhasutrivibhaajan ek ‘ek-tarafa’ prakriya he, isaliye sutrivibhaajan kii tarah koshika-chakra main juta hua nahin mana ja saktaa he. lekin ardhasutrivibhaajan ke pehle uski taiyaari ke sopanon ke prakaar or naam sutrivibhaajak koshika chakra ke interfez ke samaan hi hote hai.
 interfez kii teen avasthaaen hoti hai- 
 interfez ke baad ardhasutrivibhaajan I or phir ardhasutrivibhaajan II hota he. ardhasutrivibhaajan I main do sahodara chromatidon se bane samarupi chromosomon kii jodiyaan alag hokar do koshikaon main badal jaati hai. prayek kanya koshika main chromosomon kii ek sampurna agunit maatra hoti he; pehla ardhasutrivibhaajan moulik koshika kii gunitha ko 2 ke gunak se gata detaa he.
 ardhasutrivibhaajan II main prayek chromosome ke sahodara dhaagon kaa pruthakkikaran hota he or vyaktigat chromated agunit kanya koshikaon main bant jate hai. ardhasutrivibhaajan I se utpann do koshikaayen ardhasutrivibhaajan II ke samay vibhajit hoti hai, jisase 4 agunit kanya koshikaon kaa nirmaan hota he. ardhasutrivibhaajan I or II dono, profez, metafez, anophez or tilophez main bante hote hai, jinka uddheshy sutrivibhaajan koshika chakra ke samarupi usivasthaaon ke samaan hi hota he. isaliye, ardhasutrivibhaajan main ardhasutrivibhaajan I or ardhasutrivibhaajan II kii avasthaaen shaamil hoti he.
 ardhasutrivibhaajan jeneey vividhta ko do tarah se utpann karata he swatantra sanrekhan or tatpashchaat pehle ardhasutrivibhaajan ke samay samarupi chromosomon kii jodiyon kaa pruthakkikaran, jisase prayek chromosome segregeton kaa prayek yugmak main aniyat or swatantra chunaav hota he or profez I main samarupi punahsanyog dwaara samarupi chromosomiy kshetron kaa bhautik vinimay hokar chromosomon ke bheetar diene ke nae sangyojan banate hai.
 ardhasutrivibhaajan I samarupi chromosomon kaa pruthakkikaran karke do agunit koshikaon kaa nirmaan karata he, isaliye ise rinatmak vibhaajan kaha jaataa he. niyamit dwiguneet maanav koshika main 46 chromosome hote hai or use 2N mana jaataa he kyonki usamen samarupi chromosomon kii 23 jodiyaan hoti hai. lekin ardhasutrivibhaajan I ke baad, haalanki koshika main 46 chromated hota hai, phir bhi use 23 chromosomayukt N mana jaataa he. aisa isaliye hota he kyonki aage chalakar anophez I main, jis samay tarku sahodara chromatidon ko nai koshika ke dhruvon kii taraf khinchataa he, tab yah jodi saath main bani rahati he. ardhasutrivibhaajan II main sutrivibhaajan ke samaan samikarni vibhaajan hota he, jisase sahodara chromated antat vibhajit ho jate hai or pehle vibhaajan se utpann prati kanya koshika se kul 4 agunit koshikaon kii utpatti hoti he.
 profez I main samarupi punahsanyog naamak prakriya se samarupi chromosomon ke bich diene kaa aadan-pradaan hota he. isse akasar chromosomiy crassovar hota he. crassovar ke samay bane diene ke nae sangyojan jeneey parivartanon ke mahatvapurn strot hote he or eleelon ke nae laabhadaayak sanyojanon kii utpatti kar sakate hai. yugal or dohare chromosome baiwalent yaa tetrod kehalaate hai, jinamein do chromosome or chaar chromated hote hai, har mata-pita se ek chromosome praapt hota he. is avasthaa main, kiyazma naamak vinduon par asahaadaraa chromatidon kaa crassovar ho saktaa he.
 profez I kii pehali dasha leptotin dasha he, jise leptonima bhi kaha jaataa he. is avasthaa main, akele chromosome kendrak ke bheetar lambey bhaagon main sanghanit hone lagata hai. parantu dono sahodara chromated abhi bhi itane balpurvak bandhe hota hai ki unhen ek duusare se alag nahin pahachaanaa ja saktaa.
 zaigotin dasha main, jise zaigonima bhi kaha jaataa he, chromosome samarupi chromosome jodiyon ke choop main paas-paas qatari main jamaa ho jate hai. ise guladasta dasha kaha jaataa he, kyonki tilomir iske sadrush kendrak ke ek sire par ekatrit ho jate hai. is dasha main, samarupi chromosomon kaa yugaleekaran hota he.
 packitine dasha main, jise packinima bhi kehete hai, nimna chromosomiy crossover hote hai. samarupi chromosomon ke asahodara chromated betaratib tareeke se samroop kshetron par jeneey jaankaree ke bhaagon kaa vinimay karte hai. kintu langik chromosome puri tarah se ek samaan nahin hote hai or samaroopita ke chote se kshetra par hi jaankaree kaa vinimay karte hai. vinimay un sthanon par hota he jahaan par punahsangyojan ganthen banati hai. asahodara chromatidon ke bich jaankaree kaa vinimay hone se jaankaree kaa punahsangyojan hota he; prayek chromosome main jaankaree kaa vahi purna set dota he, jo uske paas pehle tha or is prakriya ke kaaran koi trutiyaan nahin hotin. chunki syneptonimal complex main chromosomon ko nahin pahachaanaa ja saktaa he, isaliye cross-over ko vaastavik rup se microscope se nahin dekha ja saktaa.
 diplotine dasha main, jise diplonima bhi kaha jaataa he, greek shabd, arthath - ‘do dhaage’) syneptonimal complex avakramit ho jaataa he or samarupi chromosome ek duusare se jaraa dur ho jate hai. chromosome swayan bhi kuch khul jate hai jisase diene kaa kuch pratilekhan ho jaataa he. lekin, prayek bivalent ke samarupi chromosome crossingover ke kshetron, kiyasmata par balpurvak bandhe hote hai. kiyasmata anaafez I main pruthak hone tak chromosomon par bane rahete hai.
 maanav bhrun dimbujanan main viksit ho rahe sabhi dimb is avasthaa tak viksit hote hai or janm ke pehle yah vikaas book jaataa he. yah nilambit avasthaa dictotine dasha kehalaati he or yah yauvanarambh tak aise hi rahati he. nar main yauvanarambh main ardhasutrivibhaajan ke shuru hone tak keval shukranujan rahete hai.
 dyakainosis avasthaa main, jiskaa greek main arth ‘sthanantaran’ hota he, chromosome or sanghanit hote hai. is meiosis jahaan tetrads ke chaar bhaagon main dikhaai de rahe hai vastav main pehla bindu he. paar uljhaana ek saath, prabhavi rup se ativyapee kii citen, chiasmata spasht rup se dikhaai bana rahi he. isko chhodkar, is dasha kaa baaki bhaag bilkul sutrivibhaajan ke prometafez ke samaan hi hota he, upakendrak gaayab ho jate hai, kendrakeey jhilli putikaaon main parivartit ho jaati he tathaa ardhasutrivibhaajanik tarku banane lagata he.
 in dashaon main, pashu koshikaon ke tarak kendrakon kii jodiyukt do tarak kaay koshika ke dono dhruvon kii ore visthapit ho jate hai. ye tarak kaay jo S-avasthaa main pratikrut hue the, sookshmanalikaaon, jo vastav main koshikeey rassiyaan or khambe hai, ke kendrakikaran karne vaale sookshmanalika sanghathan kendron kaa kaam karte hai. sookshmanalikaayen kendrak kshetra main kendrak aavaran ke nasht hone ke baad akraman karti hai or chromosomon ko gunasutrabindu se jodti hai. gunasutrabindu ek motor kii tarah kaam karata he-vah chromosomon ko sanlagn sookshmanalikaaon ke saath tarak kaay kii ore khinchataa he, jaise koi train patari par chalati he. prayek tetrod main chaar gunasutrabindu hote hai, lekin prayek sahodara chromated par gunasutrabinduon kii jodi kaa sangyojan ho jaataa he or ardhasutrivibhaajanali ke samay ek ikai kii tarah kaam karata he.
 gunasutrabinduon se sanlagn sookshmanalikaayen gunasutri sookshmanalikaayen kehalaati hai. anya sookshmanalikaayen vipakshi tarak kaay kii sookshmanalikaaon se antahkriya karti hai; inhen agunasutri sookshmanalikaayen yaa dhruviya sookshmanalikaayen kaha jaataa he. ek teesri prakaar kii sookshmanalikaayen, tarak sookshmanalikaayen tarak kaay se jeevadravya menjati hai yaa jhilli- kankal ke bhaagon se sampark karti hai.
 samarupi jode metafez plate ke saath-saath chalate hai.jaise-jaise dono tarak kaayon se nikali gunasutribindu sookshmanalikaayen unase sambandhit gunasutribinduon se sanlagn hoti hai, samarupi chromosomon ke dono gunasutribinduon se utpann sookshmanalikaaon dwaara bivolenton par lagaae gaye aviral paraspar virdohi balon ke kaaran samarupi chromosome ek bumadhya tal main tarku ko katate hue vyavasthit ho jate hai. chromosomon ke swatantra vinyas kaa bhautik aadhaar samaan bumadhyarekha ke saath anya bivolenton ke prati prayek bivalent kaa metafez plate par betaratib anusthaapan he.
 gunasutribindu sookshmanalikaayen choti hokar punahsangyojan parvon se alag ho jaati hai or samarupi chromosomon ko alag kar detii hai. chunki har chromosome main gunasutribinduon kii ek hi sakriy jodi hoti he, saare chromosome vipakshi dhruvon kii ore khinch jate hai, jisase do agunit set ban jate hai. har chromosome main abhi bhi sahodara chromatidon kii ek jodi hoti he. agunasutribindu sookshmanalikaayen lambii hokar tarak kaayon ko dur dhakelti hai. koshika centre ke neeche kii ore vibhaajan kii taiyaari main lambi hone lagati he.
 antim ardhasutrivibhaajan prabhavakaari rup se chromosomon ke dhruvon par pahunchane ke saath samaapt ho jaataa he. ab har putree koshika main chromosomon kii sankhya aadhi hoti he kintu har chromosome main chromatidon kii ek jodi hoti he. tarku ke jaal ko banane vaali sookshmanalikaayen gaayab ho jaati hai or har agunit set ko ek nai kendrak jhilli ghere rahati he. chromosome khulkar punah chromatin main parivartit ho jate hai. pashukoshikaon main koshika jhilli kaa hraas yaa vanaspati koshikaon main koshika-bhitti kaa nirmaan hota he, jise cytocinosis kehete hai or iske saath hi do putree koshikaon kii utpatti kaa kaary puraa ho jaataa he. sahodara chromated tilofez 1 ke samay sanlagn bane rahete hai.
 koshikaayen vishram kii avasthaa yani interkinosis yaa interfez II main pravisht ho sakati hai. is avasthaa main diene kaa doharaana nahin hota he.
 ardhasutrivibhaajan II is prakriya kaa doosraa charan he. is prakriya kaa adhikansh bhaag sutrivibhaajan ke samaan hi hota he. iske ant main ardhasutrivibhaajan I main utpann do agunit koshikaon se 4 agunit koshikaayen utpann hoti hai. ardhasutrivibhaajan II ke chaar mukhya kadam hai-profez II, metafez II, anaafez II or tilofez II.
 profez II main upakendrak or kendrik aavaran dono antardhan ho jate hai or saath hi chromated chote or sthool ho jate hai. tarakkaay dhruviya kshetron kii ore chale jate hai tathaa tarku ke reshon ko dwitiya ardhasutrivibhaajan ke lique vyavasthit karne lagate hai.
 metafez II main, centromearon main do gunasutrabindu hote hai jo tarak kaayon ke tarku reshon se prayek dhruv par sanlagn ho jate hai. nai bhumadhyarekhiy metafez plate ardhasutrivibhaajan I kii tulana main pichhali plate se 90 degree par gum jaati he.
 iske baad anaafez II hota he, jisamen centromear vidalit ho jate hai, jisase gunsutri vinduon se judi sookshmanalikaayen sahodara chromatidon ko alag khinchne lagati hai. vipakshi dhruvon kii ore badhate sahodara chromatidon ko ab sahodara chromosome kaha jaataa he.
 yah prakriya tilofez II, jo tilofez I ke samaan hoti he, ke saath samaapt ho jaati he or isamen chromosome khulkar lambey ho jate hai tathaa tarku gaayab ho jaataa he. kendrik aavaran punah banate or vibhajit hote hai yaa koshika-bhitti nirmaan antat kul chaar putree koshikaon kii utpatti karata he, jisamen prayek main chromosomon kaa ek agunit set hota he. ardhasutrivibhaajan ab purna ho jaataa he or chaar nai putree koshikaayen utpann ho jaati hai.
 ardhasutrivibhaajan sthir langik prajnan kaa maarg prashast karata he. guneet yaa chromosomon ko aadha kiye bina garbhaadhan hone par aise yugmaj utpann hote hai jinamein chromosomon kii sankhya pichhali peedi ke yugmajon se duguni hoti he. kramik pidiyon main aisa hone par chromosomon kii sankhya main bhayankar vruddhi ho jaaegi. saamanytah dwiguneet jeevon main bahugunitha, yani teen yaa adhik chromosome seton kii upasthiti, ke kaaran teevr vikaas vikaar hote hai. adhikansh pashu jatiyon main bahugunitha ko sahan nahin kiya jaataa. lekin podhe saamanytah upjau, jeevaksham bahugunak paidaa karte hai. vanaspati jatikaran main bahugunitha ko mahatvapurn prakriya mana gaya he.
 samarupi chromosomon kaa punahsangyojan or swatantra vinyas janata main ginotipon kii adhik vividhta kaa kaarak hota he. isse yugmakon main jeneey vividhta aati he, jisase santati main jeneey or phinotypic vividhta ko badhaava miltaa he.
 ardhasutrivibhaajan 1 main chromosomon kaa saamaanya pruthakkikaran yaa ardhasutrivibhaajan II main sahodara chromatidon kaa pruthakkikaran disjunkshan kehalaata he. jab pruthakkikaran saamaanya nahin hota, to ise nondisjunkshan kehete hai. iske parinamswaroop aise yugmakon kii utpatti hoti he jinamein kisi vishisht chromosome kii sankhya bahut zyada yaa bahut kam hoti he or trisomi yaa monosomi kii saadhaaram prakriya he. nondisjunkshan ardhasutrivibhaajan I yaa ardhasutrivibhaajan II, koshikeey prajnan kii avasthaaon main, yaa sutrivibhaajan ke samay ho saktaa he.
 yah manushyon main hone vaali kai bimariyon kaa kaaran he :
 maadaa main dimbanuprasujan naamak koshikaon main ardhasutrivibhaajan hota he. prayek dimbanuprasujan jo ardhasutrivibhaajan kii shuruuaat karata he, do baar vibhajit hokar ek ekal dimbjan or do dhruviya kaayon kii utpatti karata he. kintu, in vibhaajanon ke hone ke pehle, ye koshikaayen ardhasutrivibhaajan I kii diplotine dasha par thahar jaati hai or ek coop naamak daihik koshikaon ke rakshaatmak aavaran ke bheetar prasupt ho jaati hai. ye coop kupjnan naamak ek prakriya dwaara sthir gati se viksit hone lagate hai or inamen se kuch masik chakra main pravesh kar jate hai. ritusravit dimbjan ardhasutrivibhaajan I jari rakhte hai or garbhaadhan hone tak ardhasutrivibhaajan II par tehre rahete hai. maadaaon main ardhasutrivibhaajan kii prakriya dimbujanan ke samay hoti he or prarupi ardhasutrivibhaajan se bhinn hoti he kyonki isamen ardhasutrivibhaajan lambey samay tak dictyet dasha main ruka rahata he or tarak kaayon kii sahaayta se vanchit hota he.
 naron main, ardhasutrivibhaajan shukranujan naamak purvagami koshikaon main hota he, jo do baar vibhajit hokar shukranu main badal jaati hai. ye koshikaayen vrishanon kii veeryajanak nalikaaon main bina ruke lagaataar vibhajit hoti jaati hai. veery ek sthir gati se utpann hota jaataa he. naron main ardhasutrivibhaajan kii prakriya shukranujanan ke samay hoti he.
 maadaa stanpayiyon main ardhasutrivibhaajan bhrun main praathmik janan koshikaon ke andashay main pahanchane ke turant baad shuru ho jaataa he. lekin nar main ardhasutrivibhaajan kai saalon ke baad yauvanarambh ke samay shuru hota he. angadh gurde se praapt retinoik acid andashay ke dimbanuprasujan main ardhasutrivibhaajan ko uttejit karata he. nar vrushan ke utak retinoik acid kaa apksham karke ardhasutrivibhaajan ko hone se rokte hai. is par kaabo tab paaya jaataa he, jab yauvanarambh ke samay veeryajanak nalikaaon kii certoli koshikaayen swayan retinoik acid kaa utpaadan shuru kar detii hai. retinoik acid ke prati samvedansheeltaa nainos or djaidel naamak proteinon dwaara bhi samyojit kii jaati he. ardhasutrivibhaajan shukranukoshikaon main hota he.
 saanchaa:Cell cycle
