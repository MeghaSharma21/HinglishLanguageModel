 badrinaath mandir, jise badrinarayan mandir bhi kaha jaataa he, bhagwaan vishnu ko samarpit ek hindu mandir he. yah uttrakhand rajya ke chamoli janapad main alakananda nadi ke tat par sthit he. mandir ke naam par hi iske ird-gird based nagar ko bhi badrinaath hi kaha jaataa he. badrinaath mandir gadhwal kshetra kii unchi pahadiyon main samudr tal se 3,133 meter kii oonchai par sthit he. himalayan kshetra ke atyadhik kathor mausam kii vajah se yah mandir prayek varsh keval chah maheene ke interval ke liye hi khulaa rahata he. badrinaath bharat ke sabase vyast tirthasthanon main ek he; 2012 main yahan lagbhag 10,60,000 tirthayatri darj kiye gaye the.
 mandir main bhagwaan vishnu ke ek rup "badrinarayan" kii puja hoti he. yahan unki 1 meter lambii shaligram kii murti he, jise ki, manyatanusaar, aadi shankaracharya ne aathvin shatabdi main naarad kund se nikaalkar sthapit kiya tha. is murti ko kai hinduon dwaara vishnu ke aath swayan vyakt kshetron main se ek mana jaataa he. yadhyapi mandir uttar bharat main sthit he, parantu phir bhi yahan ke mukhya pujari dakshin bharat main sthit kerala rajya ke namboodiri sampradaay ke brahman hote hai. badrinaath mandir ko uttar pradesh rajya sarkaar adhinium sankhya 30/1948 main mandir adhinium sankhya 16/1939 ke tahat shaamil kiya gaya tha, jise baad main "shri badrinaath tathaa shri kedarnath mandir adhinium" ke naam se janaa jane laga. uttrakhand sarkaar dwaara namit ek satraa sadasyeey samiti vartmaan main in donon mandiron ko prashasit karti he.
 vishnu puraana, mahabharat tathaa skanda puraana jaise kai pracheen granthon main is mandir kaa ullekh miltaa he. aathvin shatee se pehle alwar santon dwaara rachit nalyir divya prabandh main bhi isaki mahima kaa varnan he. badrinaath nagar, jahaan ye mandir sthit he, hinduon ke pavitra chaar dham tathaa chota chaar dham tirth sthalon main se ek he. yah bhagwaan vishnu ko samarpit 108 divya deshon main se ek bhi he. bhagwaan vishnu ko hi samarpit nearesth paanch mandiron ke samooh ko panch-badari kaha jaataa he. badri-vishaal, ke atirikt yogadhyaan-badri, bhavishya-badri, vruddh-badri or aadi badri mandiron ko panch-badri main sthaan diya jaataa he. rishikesh se yah 294 kilometre kii duuri par uttar disha main sthit he. mandir tak avaagaman sulabh karne ke liye vartmaan main chaar dham mahamarg tathaa chaar dham railway jaisi kai yojanaayen nirmaanadhin hai.
 himalay main sthit badrinaath kshetra bhinn-bhinn kaalon main alag naamon se prachlit rahaa he. skandapurana main badri kshetra ko "muktiprada" ke naam se ullekith kiya gaya he, jisase spasht ho jaataa he ki sat yug main yahi is kshetra kaa naam tha. treta yug main bhagwaan narayan ke is kshetra ko "yoga siddh", or phir dwapar yug main bhagwaan ke pratyaksh darshan ke kaaran ise "manibhadra ashram" yaa "vishala tirth" kaha gaya he. kaliyug main is dham ko "badrikashram" athwa "badrinaath" ke naam se janaa jaataa he. sthaan kaa yah naam yahan bahutayat main paae jane vaale badri ke vrikshon ke kaaran padaa tha. edwin tii atkinson ne apni pustak, "da himalayan gajetir" main is baat kaa ullekh kiya he ki is sthaan par pehle badri ke ghaney van paae jate the, haalaanki ab unka koi nishaan tak nahin bachaa he.
 badrinaath naam kii utpatti par ek katha bhi prachlit he, jo is prakaar he - jab bhagwaan vishnu yogadhyaan mudra main tapasya main leen the to bahut adhik himpat hone laga. bhagwaan vishnu him main puri tarah dub chuke the. unki is dasha ko dekh kar mata lakshmi kaa hriday dravit ho uthaa or unhone swayan bhagwaan vishnu ke sameep khadey ho kar ek badri ke vriksh kaa rup le liya or samast him ko apane upar sahane lageen. mata lakshmi bhagwaan vishnu ko dhoop, varsha or him se bachaane kii kathor tapasya main jute gayin. kai varshon baad jab bhagwaan vishnu ne apana tap purna kiya to dekha ki lakshmi him se dhaki padi hai. to unhone mata lakshmi ke tap ko dekh kar kaha ki 
 is tarah se bhagwaan vishnu kaa, tathaa unke naam par hi is mandir kaa bhi naam badrinaath padaa.
 vaidic dharmapar ek shrenee kaa bhaag
 moksh
 dhyaan yoga 
 
 puranic kathaon or yahan kii lok kathaon ke anusaar yahan nilkanth parvat ke sameep bhagwaan vishnu ne bal rup main avataran kiya. yah sthaan pehle shiv bhoomi ke rup main vyavasthit tha. bhagwaan vishnuji apane dhyanyog hetu sthaan khoj rahe the or unhen alaknanda nadi ke sameep yah sthaan bahut bha gaya. unhone vartmaan charanpaduka sthal par rishi ganga or alaknanda nadi ke sangam ke sameep bal rup main avataran kiya or krandan karne lage. unka rudan sun kar mata parvati kaa hriday dravit ho uthaa. phir mata parvati or shivaji swayan us balak ke sameep upasthit ho gaye. mata ne poocha ki balak tumhen kya chahiye? to balak ne dhyanyog karne hetu vah sthaan maang liya. is tarah se rup badal kar bhagwaan vishnu ne shiv-parvati se yah sthaan apane dhyanyog hetu praapt kar liya. yahi pavitra sthaan aaj badarivishaal ke naam se sarvavidit he.
 nar or narayan ne yahaan kai varshon tak tapasya kii thi. yah bhi mana jaataa he ki unhone agle janm main kramshah arjuna tathaa krishna ke rup main janm liya tha.
 puranic manyataon ke anusaar, jab ganga nadi dharti par avatarit hui, to yah baarah dhaaraon main bant gai. is sthaan par maujuud dhara alaknanda ke naam se vikhyath hui or yah sthaan badrinath, bhagwaan vishnu kaa vaas bana. bhagwaan vishnu kii pratimaa vaala vartmaan mandir 3,133 meter kii oonchaai par sthit he or mana jaataa he ki aadi shankaracharya, aathvin shatabdi ke darshanik sant ne iskaa nirmaan karaayaa tha. iske pashchim main 27 kilometre kii duuri par sthit badrinath shikhar ki oonchaai 7,138 meter he. badrinath main ek mandir he, jisamen badrinath yaa vishnu kii vedi he. yah 2,000 varsh se bhi adhik samay se ek prasiddh tirth sthaan rahaa he.
 manyata he ki isi sthaan par pandavon ne apane pitaron kaa pindadaan kiya tha. badrinaath ke bramhakapal kshetra main aaj bhi tirthayatri apane pitaron kaa aatma kaa shanti ke liye pindadaan karte hai. yah bhi mana jaataa he ki vyas ji ne mahabharat isi jagah par likhi thi.
 badrinath kii murti shalagramshila se bani hui, chaturbhuj dhyanmudra main he. kaha jaataa he ki yah murti devataaon ne nardakund se nikaalkar sthapit kii thi. siddh, rishi, muni iske pradhan archak the. jab baudhon kaa prabalya hua tab unhone ise buddha kii murti maanakar puja armbh kii. shankaracharya kii prachaar-yatra ke samay buddha tibet bhaagate hue murti ko alakananda main phenk gaye. shankaracharya ne alakananda se pun: baahar nikaalkar uski sthapana kii. tadnantar murti pun: sthaanantarit ho gayi or teesri baar taptkund se nikaalkar ramanujacharya ne isaki sthapana kii.
 mandir ke bare main koi aitihaasik abhilekh to praapt nahin hote hai, kintu vaidic granthon main yahan ke pradhan devtaa, badrinaath kaa ullekh avashya miltaa he. kuch stroton ke anusaar, yah mandir aathvin shatabdi tak ek buddha math tha, jise aadi shankaracharya ne ek hindu mandir main parivartit kar diya. is tark ke peeche mandir kii vaastukala ek pramukh kaaran he, jo kisi buddha vihaar ke saamaan he; iskaa chamkila tathaa chitrit mukh-bhaag bhi kisi buddha mandir ke samaan hi prathit hota he. anya strot bataate hai ki is mandir ko nauveen shatabdi main aadi shankaracharya dwaara ek tirth sthal ke rup main sthapit kiya gaya tha. ek anya manyata yah bhi he ki shankaracharya chah varshon tak isi sthaan par rahe the. is sthaan main apane nivas ke dauraan vah chah maheene ke liye badrinaath main, or phir shesh varsh kedarnath main rahete the. hindu anuyaayiyon kaa kahana he ki unhone hi alaknanda nadi main se badrinaath kii ek murti kii khoj kii, or ise tapt kunda naamak garm chashme ke paas sthit ek gupha main sthapit kiya. 
 ek paaramparik kahani ke anusaar shankaracharya ne parmaar shaasha raja kanak paal kii sahaayta se is kshetra se sabhi baudhon ko nishkasit kar diya tha. iske baad kanakapaal, or unke uttaradhikariyon ne hi is mandir kii prabandh vyavastha sanbhali. gadhwal ke raajaaon ne mandir prabandhan ke kharchon ko puraa karne ke liye graamon ke ek samooh kii sthapana kii. iske atirikt mandir kii ore aane vaale raste par bhi kai gram basaaye gaye, jinase hui aay kaa upyog tirthayatriyon ke khaane or thaharne kii vyavastha karne ke liye kiya jaataa tha. samay ke saath-saath, parmaar shaskaon ne "boland badrinaath" naam apana liya, jiskaa arth bolte hue badrinaath he. unka ek anya naam "shri 108 badrishchariparayan gadhraj mahimahendra, dharmavaibhav, dharmarakshak shiromani" bhi tha. is samay tak gadhwal rajya ke singhaasana ko "badrinaath kii gaddi" kaha jane laga tha, or mandir main jane se pehle bhakt raja ko shraddha arpit karte the. yah pratha unnisvi shatabdi ke uttarardh tak jari rahi. solahavin shatabdi main gadhwal ke tatkaaleen raja ne badrinaath murti ko gupha se laakar vartmaan mandir main sthapit kiya. mandir ke ban jane ke baad indaur kii maharani ahilyabai ne yahaan swarna kalash chhatri chadhaai thi. beesvin shatabdi main jab gadhwal rajya ko do bhaagon main baanta gaya, to badrinaath mandir british shashan ke antargat aa gaya; haalaanki mandir kii prabandhan samiti kaa adhyaksh tab bhi gadhwal kaa raja hi hota tha.
 mandir kii aayu, or kshetra main nirantar aane vaale himaskhalanon ke kaaran hone vaali kshati ke falswaroop mandir kaa kai baar navinikaran hua he. satrahavin shatabdi main gadhwal ke raajaaon dwaara mandir kaa vistaar karavaaya gaya tha. 1803 main is himalayan kshetra main aaye ek bhucamp ne mandir ko baari kshati pahunchaai thi, jiske baad yah mandir jaipur ke raja dwaara punarnirmit karavaaya gaya tha. nirmaan kaary 1870 ke dashak ke ant tak chal hi rahe the, haalaanki yah mandir pratham vishwa yuddh ke samay tak banakar puri tarah se taiyaar ho gaya tha. is samay tak mandir ke aas paas ek chota sa nagar bhi basane laga tha, jisamen mandir ke karmchaariyon ke awaas ke rup main 20 jhopadiyaan thi. tab tirthayatriyon kii sankhya aamtaur par saat se das hajaar ke bich rahati thi, haalaanki prayek baarah varshon main aane vaale kumbh melde tyohaar ke samay in aagantukon kii sankhya 50,000 tak bad jaati thi. mandir ko vibhinn raajaaon dwaara daan die gaye kai graamon se bhi rajasav prapti hoti thi. 2006 main rajya sarkaar ne avaidh atikaraman par roak lagane ke liye badrinaath ke aasapaas ke kshetra ko no-construction jone ghoshit kar diya.
 badrinaath mandir bharat ke uttarakhand rajya ke chamoli jile main alaknanda nadi ke kinare gadhwal pahadiyon main sthit he. samudr tal se isaki ausat oonchai 3,133 meter he. mandir ke thik saamne nar parvat, jabaki nilakanth shikhar ke peeche narayan parvat sthit he.
 mandir ke thik neeche tapt kund naamak garm chashma he. sulfur yukt pani ke is chashme ko aushadhiy mana jaataa he; kai tirthayatri mandir main jane se pehle is chashme main snaan karnaa aavashyak maanate hai. in chashmon main salanaa taapmaana 55 degree celsius hota he, jabaki bahari taapmaana aamtaur par puure varsh 17 degree celsius se bhi neeche hota he. tapt kund kaa taapmaana 130 degree celsius tak bhi darj kiya ja chukaa he. mandir main pani ke do talab bhi hai, jinhen kramshah naarad kunda or surya kunda kaha jaataa he.
 badrinaath mandir alakananda nadi se lagbhag 50 meter oonche dharaatal par nirmit he, or iskaa pravesh dwaar nadi kii ore dekhtaa hua he. mandir main teen sanrachanaayen hai: garbhagrih, darshan mandap, or sabha mandap. mandir kaa mukh pathar se bana he, or isamen dhanushakar khidkiyaan hai. chaudee sidhiyon ke madhyam se mukhya pravesh dwaar tak pahunchaa ja saktaa he, jise singh dwaar kaha jaataa he. yah ek lanbaa dhanushakar dwaar he. is dwaar ke sheersh par teen swarna kalash lage hue hai, or chat ke madhya main ek vishaal ghanti lataki hui he. andar pravesh karte hi mandap he: ek bada, stambhon se bharaa haul jo garbhagrih yaa mukhya mandir kshetra kii ore jaataa he. haul kii deevaaron or stambhon ko jatil nakkashi ke saath sajaayaa gaya he. is mandap main baith kar shraddhalu vishesh puujaayen tathaa aarti aadi karte hai. sabha mandap main hi mandir ke dharmadhikari, naayab rawal evam vedapathi vidwaanon ke baithne kaa sthaan he. garbhagrih kii chat shankudhari aakaar kii he, or lagbhag 15 meter lambii he. chat ke sheersh par ek chota capola bhi he, jis par sone kaa pani chadha hua he.
 garbhagrih main bhagwaan badrinarayan kii 1 meter lambi shaaligram kii murti he, jise badri vriksh ke neeche sone kii chandwa main rakhaa gaya he. badrinarayan kii is murti main bhagwaan ke chaar haath hai. do haath upar uthe hue hai: ek main shankh, or duusare main chakra he, jabaki anya do haath yogamudra main bhagwaan kii god main upasthit hai. murti ke lalaat par hira bhi jadaa hua he. garbhagrih main dhan ke devtaa kuber, devarshi naarad, uddhav, nar or narayan kii murtiyon bhi hai. mandir ke chaaron ore pandrah or murtiyon kii bhi puja kii jaati hai. inamen lakshmi, garud, or navadurga kii murtiyon shaamil hai. inke atirikt mandir parisar main garbhagrih ke baahar lakshmi-nrisingh or sant aadi shankaracharya, nar or narayan, veydant deshik, ramanujacharya or pandukeshwar kshetra ke ek sthaneey lokadevataa ghantakarna kii murtiyon bhi hai. badrinaath mandir main sthit sabhi murtiyon shaaligram se bani hai.
 
 
 hindu dharm ke sabhi maton or sampradaayon ke anuyaayi badrinaath mandir ke darshan hetu aate hai. yahan kaashi math, jiyar math, udupi shri krishna math or manthralayam shri raghavendra swami math jaise lagbhag sabhi pramukh mathvaasi sansthaanon kii shakhaaen or atithi vishram grih hai.
 badrinaath mandir bhagwan vishnu ko samarpit paanch sambandhit mandiron main se ek he, jinhen panch badri ke rup main ek saath puja jaataa he. ye paanch mandir hai - badrinaath main sthit badri-vishaal, pandukeshwar main sthit yogadhyaan-badri, jyotirmath se 17 kimi dur suben main sthit bhavishya-badri, jyotirmath se 7 kimi dur animath main sthit vruddh-badri or karnaprayag se 17 kimi dur ranikhet road par sthit aadi badri. in paanch mandiron ke saath jab do anya mandiron ko bhi joda jaataa he, to in saat mandiron ko sanyukt rup se sapt-badri kaha jaataa he. sapt badri main in paanch mandiron ke atirikt kalpeshwar ke nikat sthit dhyaan-badri tathaa jyotirmath-tapovana ke sameep sthit ardh-badri bhi shaamil hai. jyotirmath ke nrisingh badri ko bhi kabhi kabhi panch-badri yaa sapt-badri main sthaan diya jaataa he. uttrakhand main panch badari, panch kedaar tathaa panch prayag puranic drushti se tathaa hindu dharm kii drushti se ati mahatvapurn maane jate hai.
 badrinaath bharat ke sabase lokapriy tathaa pavitra mandir maane jane vaale chaar dhaamon main se ek he; anya dham rameswaram, puri or dwarka hai. yadhyapi in dhaamon kii utpatti spasht rup se gyaat nahin he, parantu aadi shankaracharya dwaara sthapit hindu dharm ke advait sampradaay ne inaki utpatti kaa shrey shankaracharya ko hi diya he. bharat ke chaar konon main sthit in dhaamon kii yatra hinduon dwaara pavitra maani jaati he, or hindu dharm se sambandhit prayek vyakti apane jivan main kam se kam ek baar to in dhaamon kaa daura karne kii ichha rakhata he. paramparaagat rup se, yah tirthayatra purvi chor par sthit puri se shuru hoti he, or phir dakshinavart aage badhati he. in dhaamon ke atirikt bharat ke chaar konon main chaar math bhi sthit hai or unke sameep hi unke parichaarak mandir bhi hai. ye mandir hai: uttar main badrinaath main sthit badrinaath mandir, purv main urisa ke puri main sthit jagannatha mandir, pashchim main gujarat ke dwarka main sthit dwarkadhish mandir, or dakshin main karnataka ke shrungery main sthit shri sharada peetham shrungery.
 yadhyapi vichaardhaara ke aadhaar par hindu dharm mukhyatah do sampradaayon, arthath shaivon or vaishnavon, main vibhajit hai, parantu phir bhi chaar dham tirthayatra main donon hi sampradaayon ke log khulkar bhaag lete hai. chaar dham kii tarj par hi uttrakhand main bhi chaar prasiddh tirth sthal hai, jinhen sanyukt rup se chota chaar dham kaha jaataa he: badrinaath, kedarnath, gangotri or yamunotri- ye sabhi himalay kii talahati main sthit hai. inke naam ke aage "chota" shabd beesvin shatabdi ke madhya main joda gaya tha, taaki inhen mul chaar dhaamon se alag kiya ja sake. chunki aadhunik samay main in sthalon ke tirthayatriyon kii sankhya main baari vruddhi hui he, isliye ab inhen "himalay ke chaar dham" bhi kaha jane laga he.
 badrinaath mandir main yojit sabase pramukh parv mata murti kaa mela he, jo maa prithvi par ganga nadi ke aagaman kii kushi main manaaya jaataa he. is tyohaar ke dauraan badrinaath kii mata kii puja kii jaati he, jinhone, mana jaataa he ki, prithvi ke praaniyon ke kalyaan ke liye nadi ko baarah dhaaraon main vibhajit kar diya tha. jis sthaan par yah nadi tab bahi thi, vahi aaj badrinaath kii pavitra bhoomi ban gai he. badri kedaar yahan kaa ek anya prasiddh tyohaar he, jo june ke maheene main badrinaath or kedarnath, donon mandiron main manaaya jaataa he. yah tyohaar aath dinon tak chalata he, or isamen yojit samaaroh ke dauraan desh-bhar se aaye kalakaar yahan pradarshan karte hai.
 mandir main praatavkaal hone vaali pramukh dharmik gatividhiyon main mahaubhishek, abhishek, gitapath or bhagwat puja shaamil hai, jabaki shaam ko puja main geet govind or aarti hoti he. sabhi anushthanon ke dauraan ashtotram or sahasranam jaise vaidic granthon kaa uccharan kiya jaataa he. aarti ke baad, badrinaath kii murti se sajaavat hataa di jaati he, or puri murti par chandan kaa lep lagaaya jaataa he. murti par laga ye chandan agle din bhakton ko nirmaly darshan ke dauraan prasad ke rup main diya jaataa he. mandir ke lagbhag sabhi dharmik anushthan bhakton ke saamne hi kiye jate hai, kuch anya hindu mandiron ke vipareet, jahaan aise kuch abhyaas gupt rakhe jate hai. bhakt mandir main badrinaath kii murti ke saamne puja karne ke saath-saath alaknanda nadi ke ek kund main bhi dubkee lagaate hai. prachlit dharna yah he ki is kund main dubkee lagane se vyakti kii aatma shuddh hoti he. yahan vantulsi kii maala, chane kii kachi daal, giri kaa gola or mishri aadi kaa prasad chadhaaya jaataa he. bhakton ko aam taur par prasad main chini kii genden tathaa shushk pattiyaan pradaan kii jaati hai. may 2006 se panchamrit bhi prasad ke rup main diya jane laga he. yah panchamrita sthaneey rup se taiyaar kiya jaataa he, or bans kii tokari main rakhkar diya jaataa he.
 mandir ke kapaat bhratri dwitiya ke din oktober-november ke aasapaas sardiyon ke dauraan band rahete hai. jis din mandir ke kapaat band hote hai, us din ek deepak main chah maheene ke liye paryaapt ghi bharkar akhand jyoti prajjwalit kii jaati he. tirthayatriyon or mandir ke adhikariyon kii upasthiti main mukhya pujari dwaara us din vishesh puja bhi kii jaati he. iske baad badrinaath kii murti ko mandir se 40 mile dur sthit jyotirmath ke narsingh mandir main sthanantarit kar diya jaataa he. lagbhag chah maheenon tak band rahane ke baad mandir ke kapaat akshay tritiya ke avasar par april-may ke aasapaas phir se khol diye jate hai. kapaat khulne ke din badi sankhya main tirthayatri akhand jyoti ko dekhne ke liye ikattha hote hai. badrinaath mandir bharat ke un kuch pavitra sthalon main se ek he, jahaan hindu log pujaariyon kii sahaayta se apane purvajon ke liye bali chadhaate hai.
 badrinaath mandir ko uttar pradesh rajya sarkaar adhinium sankhya 30/1948 main mandir adhinium sankhya 16/1939 ke tahat shaamil kiya gaya tha, jise baad main "shri badrinaath tathaa shri kedarnath mandir adhinium" ke naam se janaa jane laga. adhinium ke praavdhaanon ke anusaar rajya sarkaar dwaara namit ek samiti donon mandiron kaa prabandhan karti he. samiti ke sadasyon main badhotaree karne hetu is adhinium ko 2002 main sanshodhit kiya gaya, jiske baad kai sarkari adhikariyon or ek upaadhyaksh kii niyukti kii jane lagi. vartmaan main parishad main satraa sadsy hote hai, jinamein se teen uttrakhand vidhansabha dwaara chune jate hai, das sadsy rajya sarkaar dwaara namit hote hai, or chaar sadsy gadhwal, tehri, chamoli or uttarkashi kii jila parishadon dwaara namit hote hai.
 jaisaa ki mandir ke abhilekhon main darj he, mandir ke parmparik pujari shiv kii tapasya karne vaale hote the, jinhen dandi sanyasi kaha jaataa tha. ye aadhunik kerala main ek dharmik samooh nambudiri samudaay se sambandhit the. jab 1776 isvi main is samudaay ke aakhri sadsy kii bina kisi ke uttaradhikari ke hi mrityu ho gai, to gadhwal ke tatkaaleen raja ne kerala se nambudiri samaaj ke hi gaiyr-sanyasi brahmanon ko puja karne ke liye aamantrit kiya- ek abhyaas jo aadhunik samay main bhi jari he. 1939 tak, bhakton dwaara mandir main chadaaye gaye sabhi chadhaave rawal ko hi die jate the, parantu 1939 ke baad unka adhikaar kshetra keval dharmik maamalon tak hi simit kar diya gaya. mandir kii prashasnic sanrachana main sheersh par ek mukhya kaaryakari adhikari hota he, jo rajya sarkaar aadesh nishpadit karata he. uske atirikt mandir main ek up mukhya kaaryakari adhikari, do oesady, ek kaaryakari adhikari, khaataa adhikari, ek mandir adhikari or mukhya kaaryakari adhikari kii sahaayta ke liye ek prachaar adhikari bhi hota he.
 haalanki badrinaath uttar bharat main sthit he, parantu phir bhi mandir ke rawal yaa mukhya pujari paramparaagat rup se dakshin bhartiya rajya kerala se chune gaye nambudiri brahman hi hote hai. mana jaataa he ki yah parampara aadi shankaracharya dwaara shuru kii gai thi, jo dakshin bhartiya darshanik the. uttrakhand sarkaar dwaara kerala sarkaar ke paas rawal ke liye anurodh kiya jaataa he. ummidavaar ke liye kai aavashyak ahrtaaen hoti hai: vah brahmacharya vrath kaa paalan karne vaala hona chahie, uske paas sanskrit main acharya kii degree honi chahie, vah mantroccharan or pavitra granthon ko padhane aadi main praveen hona chahie, or saath hi, vah hindu dharm ke vaishnav panth se bhi hona chahie. iske baad badrinaath ke rakshak ke taur par gadhwal naresh kerala sarkaar dwaara bheje gaye ummidavaar ko manjuuri dete hai. ummidavaar ko rawal kii padavi dene ke liye ek tilak samaaroh yojit kiya jaataa he, or april se november tak jab mandir khulaa rahata he to use vahaan niyukt kiya jaataa he. 
 rawal ko gadhwal rifles or uttrakhand or uttar pradesh kii rajya sarkaron dwaara hai holins kii oopaadhi pradaan kii jaati he. unhen nepal ke rajgaraane main bhi kaaphi ucch sammaan praapt hota he. april se november tak rawal mandir ke pujari ke rup main apane kartavyon kaa paalan karata he, or iske baad vah yaa to jyotirmath main rahata he, yaa waapas kerala main apane mul gaanv ko laut jaataa he. rawal kii dincharya abhishek ke saath hi prayek din praatavkaal 4 baje se shuru ho jaati he. ve vaaman dwadashi tak alakananda nadi paar nahin kar sakate, or unhen puure samay brahmacharya kaa paalan karnaa hota he. rawal kii sahaayta ke liye gram dimar se sambandhit gadhwali dimari pandit, naayab rawal, dharmadikri, vedapati, pujaariyon kaa samooh, panda samadhani, bhandari, rasoiye, bhajan gayak, devashram kaa ek clerk, jal bhariya or mandir gardon kii tainaati kii jaati he. badrinaath uttar bharat ke un kuch mandiron main se ek he, jo mukhyatah dakshin main prachlit shrautasutra parampara kii pracheen tantra-vidhi kaa paalan karata he. 
 badrinath jane ke liye teen ore se rasta he. ranikhet se, kotdwar hokar paudi se ore haridwar hokar devprayag se. ye teenon raste karnaprayag main mil jate he. rashtriya rajmarg 7 badrinaath se hokar gujarata he. yah rajmarg punjab ke fazilka nagar se shuru hokar bhatinda or patiala se hota hua haryana ke panchkula, himachal pradesh ke paonta sahib or uttrakhand ke dehradun, rishikesh, devprayag, rudraprayag, karnaprayag, chamoli tathaa joshimath ityadi nagaron se hote hue badrinaath pahunchataa he, or yahaan se aage badhate hue bharat-china seemaa par sthit gram mana main pahunchakar samaapt ho jaataa he. kedarnath kii ore se bhi gaurikund se guptkashi, chokta, gopeshwar or joshimath hote hue sadak maarg ko lagbhag 221 kimi kii duuri tay kar badrinaath mandir tak pahunchaa ja saktaa he.
 badrinaath jane ke liye permit kii zarurat padati he, jo ki joshimath ke esadm dwaara banaaya jaataa he. ise joshimath se badrinaath ke bich main trephic control ke liye lagu kiya jaataa he. raste main trephic bahut hone ke kaaran se berrier lagaae jate he or is permit ke madhyam se hi police trephic control karti he. joshimath se badrinaath kii duuri lagbhag 50 kilometre he. yahan se 12 kilometre kii duuri par vishnuprayag he, jahaan alaknanda or dhauliganga nadiyon kaa sangam hota he. vishnuprayag se lagbhag 10 kimi dur govindghat he, jahaan se ek rasta sidhaa badrinaath ko jaataa he, or doosraa ghanghriya hote hue phulon kii ghati evam hemkunt sahib ko jaataa he. govindghat se maatr 3 kimi kii duuri par pandukeshwar he. pandukeshwar se 10 kimi aage hanumanchatti, or vahaan se 11 kimi kii duuri par sthit he badrinaath.
 kabhi haridwar se is yatra main maheenon lag jate the, parantu ab behatar sadak maarg ban jane ke kaaran hafte-bhar se bhi kam samay main hi yah yatra ho jaati he. 2012 main, mandir prashasan ne mandir ke aagantukon ke liye ek token pranali kii shuruyaat kii. token stand main lage teen stallon se yatra ke samay ko ingit karne vaale token pradaan kiye jate hai. prayek bhakt ko garbhagrih kaa daura karne ke liye 10-20 second aavantit kiya jaataa he. mandir main pravesh karne ke liye pahchaan kaa pramaan saath hona anivaary he.
 badrinath main tathaa iske sameep anya darshneey sthal hai-
 ek vicitra si baat yah he ki jab bhi koi badrinath ke darshan karata he or vah us parvat kii chotii kii or dekhtaa he to paata he kii mandir ke upar parvat kii chotii shishnag ke rup main avasthit he. shish naag ke prakritik fan spasht dekhe ja sakate hai.
 skandapurana ke anusaar -
 mahabharat ke anusaar anya tirthon main swadharm kaa vidhipurvak paalan karte hue mrityu hone se manushya kii mukti hoti he kintu badri vishaal ke darshan maatr se hi mukti uske haath main aa jaati he, yatha -
 varahapurana ke anusaar manushya kanhi se bhi badari ashram kaa samaran karata rahe to vah punraritivarjit vaishnav dham ko praapt hota he, yatha -
 
