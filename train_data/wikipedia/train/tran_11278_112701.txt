 namakan prakriya :
 bharat ke praant rajasthan main shekhavati ek pramukh kshetra he.  iskaa ateet bada hi gauravshaalee rahaa he. shekhavati main 3 jile churu, jhunjhunu or sikar aate hai. sikar jile ke dakshin pashchim main lagbhag 25 kilometre dur jachaas gram avasthit he. isi gaanv se thodi dur par yah mandir sthit he.yahaan jane ke liye kotputli se kuchaman mega haive par sikar se 24 kilometre dakshin pashchim main raghunathpura naam kaa stand he or vahiin par balaji kaa bhavy get bana hua he.
 usee get ke andar se lagbhag sava kilometre dur yah mandir bana hua he. rasta aage jachaas gram tak jaataa he. 
  yah mandir bahut purana he. yahaan ke pujari shri narayan laal ranva va anya vayovruddh vyakti ise ] varsh purana maanate hai.  us samay yah ek chota mandir tha va jane vaale rahgeer yahaan puja archana karte the. iske baad main ek charanbaddh kram se iskaa nirmaan hua he. jisamen aasapaas ke nivaasiyon kaa pramukh yogadan rahaa he. ise is sarini dwaara samajha ja saktaa he. rajasav record main bhi iskaa alag khasra number diya hua he. iske chaaron ore ranva jat ke khet he. inhone mandir nirmaan main jameen main anya tareeke se paryaapt sahyog diya he.
 vartmaan main yahaan par teen mukhya mandir bane hue hai. madhya bhaag main shri balaji virajman he. jo murti sthapit he vah lagbhag ] varsh se bhi adhik puraani he. iske dakshini mandap main shri ram darbar sthapit he. shri ram, lakshmana va sita tathaa unke neeche hanuman ji baithe hue hai. in donon mandapo kii parikrama ek saath kii ja sakati he. uttar disha main mandap main bhagwaan shiv kaa parivaar virajman he. yahaan bhaktagan shivlinga par jal chadhaate hai va anya murtiyon kii puja archana karte he. 
 yahaan par savamani va jaagran ke aayojan hote rahete hai. aasapaas ke log tathaa kabhi-kabhi doordaraj se bhi log savamani va jaagran karte rahete hai. savamani main daal baati chuurma kaa balaji maharaj ke bhoga lagaaya jaataa he. praayah yah mangalvaar yaa shanivaar yaa poornima ko hote hai. jaagran main raat ko bhajan mandali dwaara bhagwaan ke bhajan bole jate hai. sunne ke liye aasapaas ke kai log aate hai.
