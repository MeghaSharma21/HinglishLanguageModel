 china-japan yuddh 1894-95 ke dauraan china or japan ke madhya korea par prashasnic tathaa sainya niyantran ko lekar ladaa gaya tha. japan kii meiji sena isamen vijayi hui thi or yuddh ke parinaam swaroop korea, manchuriya tathaa taiwan kaa niyantran japan ke haath main chalaa gaya. is yuddh main haarane ke kaaran china ko japan ke aadhunikeekaran kaa laabh samaj main aayaa or baad main ching rajvansh ke khilaaf 1911 me kranti hui.
 ise pratham china-japan yuddh kaa naam bhi diya jaataa he. 1937-45 ke madhya lade gaye yuddh ko dwitiya china-japan yuddh kaha jaataa he.
 japan ne apane samrajyavad kaa mukhya lakshya china ko banaaya or sarvapratham korea main usne china ke saath apni shakti kaa prayog kiya. korea apni bhugolic sthiti ke kaaran saamaajik or raajnneetik drushti se japan ke liye atyant mahatvapurn tha. isliye korea prayadweep main japan kii bahut ruchi thi. 
 china ke manchu samraaton ne 17veen shatabdi main korea par adhikaar kar liya tha or tabhi se korea china kaa adheen pradesh mana jaataa tha. yadhyapi korea kaa apana pruthak raja hota tha, kintu korea kaa swatantra raja china ke samrat ko apana adhipati sweekaar karata tha. is tarah korea kaa rajya china ke ek sangrakshit rajya ke samaan tha.
 korea prayadweep main japan kaa paramparaagat swaarth tha lekin, abhi tak japan ko is swaarth ko puraa karne kaa mauka nahin mila tha. kintu ab japan main sainikwaad kaa janm ho chukaa tha. atah yah aavashyak ho gaya ki vah korea ke sambandh main ugr niti kaa avlamban kare. is samay korea europea rajyon kii samrajyavaadee niti ke bhanvarjaal main fas rahaa tha, aisi sthiti main korea china ke haath se nikalakar kisi bhi europea desh ke adhikaar main ja saktaa tha. isliye japan kii chintaa badi or usne tay kiya ki vah korea ko uske bhagya par nahin chhod saktaa.
 1875 i. main japan kaa ek jahaaj korea ke samudratat par pahunchaa. korea kii sarkaar ne is jahaaj par golabari shuru kar di. is kaaran ugravadi japani netaa korea ke viruddh yuddh ghoshit karne kii maang karne lage. lekin, us samay japan ke adhikariyon ne sanyam se kaam liya. korea ke viruddh yuddh chhedane ke badale unhone nishchay kiya ki japan ek dootmandal korea bheje, jo vahaan kii sarkaar ko japan ke saath niyamanusaar vyapaarik sandhi karne ke liye prerit kare. 1876 i. main yah dootmandal korea kii rajdhani pahunchaa or korea ne japan ke liye vyapaar ke khol die gaye is prakaar japan ko kai vyapaarik visheshdhadhikaar praapt hue. japan ko korea main rajyakshetrathit adhikaar bhi mila or usne korea kii swatantra satta ko manyata de di. yah chini samprabhutaa ko chunauti thi kintu iske falswaroop korea main japaniyon ke pair jam gaye. is prakaar kuch samay ke liye korea main shanti ho gai, lekin china-japan kaa manmutav chalata hi rahaa.
 1891 i. main rus ne france se karj lekar pantis sau mile lambii trans siberian railway banane kaa nishchay kiya. iske liye vah dakshin korea main adda bananaa chahta tha. isse japan ke kaan khadey ho gaye. isi bich korea main 1894 i. main ek vidroh ho gaya. tonghaak dal ke netritv main hua yah vidroh mukhyatah videshiyon ke khilaaf hua tha. shahi fouj ise dabaane main asamarth rahi. atev, usne china se madad maangi. china kii sarkaar ne chini sainikon kaa ek dasta bhej diya, kintu 1885 i. ke samjhaute ke anusaar japan ko isaki soochna pehle na dekar baad main di. japan ne virodh kiya ki itani badi sankhya main china ke sainikon kaa korea main pahunchnaa sandhi kii shartaan ke viruddh tha. badale main japani shaskaon ne bhi china ko vidhivat suchit kar saat hajaar sainik korea bhej die. china or japan kii senaaon ke korea main ghusane ke pehle hi korea kii sarkaar ne balve ko dabaa diya. kintu korea kii bhoomi par do videshi senaayen dati raheen. aisa prathit hua ki donon ke madhya kisi bhi kshan yuddh chhid jayega.
 agast 1894 i. main ek chini jahaaj chini sainikon sahit korea kii ore ja rahaa tha. japan ne maarg main hi use pakad liya or, chunki ukt jahaaj ne aatmasamarpan nahin kiya, atah us par akraman kar diya gaya, falswaroop prayek chini yatri samudr main dubo diya gaya. is ghatana se kshubdh hokar china ne 1 agast, 1894 ko japan ke viruddh yuddh kii ghoshnaa kar di or is prakaar pratham china-japan yuddh aarambh ho gaya.
 yah yuddh lagbhag nau maheenon tak chalaa jisamen japaniyon kii vijay hui. japan kii sainik taiyaariyaan bahut hi shreshth thim. japan kii dedh lakh sena ko shreshth prashikshan diya gaya tha. japani sainikon ko yathasambhav vetan miltaa tha or unke general anbhavi or atyant yogya the. unhen gola-barood or anya rasad kii vastuen yathasamay tathaa aavashyaktaanusaar milti thim. japani nausena main paryaapt sankhya main yatri jahaaj the, jo sena athwa yuddh saamagree ek rakshanetra se duusare main shighrata se pahunchaaya karte the.
 iske vipareet, china kii sena ekadam bekaar thi. uske paas na shastr the or na uske sainik prashikshit the tathaa sainikon ko niyamit vetan bhi nahin miltaa tha. uske senapati bhi ayogy the. iske atirikt china kaa shashan prabandh bhi dooshit or bhrasht tha.
 aisi sthiti main china kii paraajay avashyambhavi thi. vastutah, yuddh ke prarambh or ant tak kabhi or china ko koi safalataa praapt nahin hui. sitambar ke ant tak chini sena ko korea se bhaagna padaa or yaaluu nadi kii muthbhed main chini bede kii bheeshan paraajay hui. japan kii ek sena ne manchuriya par or duusari ne liyaotung prayadweep par akraman kiya. kingchau or taankin kaa patan ho gaya or navambar main port arthur par bhi japan ne adhikaar kar liya. 1895 i. ke prarambh main japan kii senaayen shantung ja pahaunchi jo korea ke duusare chor par sthit tha. farvari ke madhya tak beihaivei kaa bhi patan ho gaya. uttar main kai chini raksha chaukiyon par japan ne adhikaar kar liya. iske uparaant japan kii senaayen china kii rajdhani kii ore badhane lageen. is sthiti main china kii sarkaar ne japan ke saath sandhi kar lenaa hi uchit samajha.
 17 apairal, 1895 i. ko china or japan ke bich yuddh samaapt karne ke liye ek sandhi ho gai, jisaki pramukh sharten agralikhit thim - 
