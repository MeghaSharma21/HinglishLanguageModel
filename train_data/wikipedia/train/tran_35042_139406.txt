 gyarahavin putali trilochani jo katha kahi vah is prakaar he- raja vikramaditya bahut bade prajapalak the. unhen hamensha apni praja kii sukh-samruddhi kii hi chintaa sataati rahati thi. ek baar unhone ek mahayajna karne kii thaanee. asankhya raja-maharaajaaon, panditon or rishiyon ko aamantrit kiya. yahan tak ki devataaon ko bhi unhone nahin choda.
 pawan devtaa ko unhone khud nimantran dene kaa man banaaya tathaa samudr devtaa ko aamantrit karne kaa kaam ek yogya brahman ko saunpa. donon apane kaam se vidaa hue. jab vikram van main pahunche to unhone tay karnaa shuru kiya taaki pawan dev kaa pataa-thikaana gyaat ho. yoga-sadhana se pataa chalaa ki pawan dev aajkal sumeru parvat par vaas karte hai. unhone sochaa agar sumeru parvat par pawan devtaa kaa aahmavaan kiya jaae to unke darshan ho sakate he. unhone donon betaalon kaa samaran kiya to ve upasthit ho gaye. unhone unhen apana uddeshy bataaya. betaalon ne unhen aanan-fanan main sumeru parvat kii chotii par pahunchaa diya. chotii par itnaa tej hawa thi ki paanv jamaana mushkil tha. 
 bade-bade vriksh or chattan apni jagah se udakar dur chale ja rahe the. magar vikram tanik bhi vichlit nahin hue. ve yoga-sadhana main siddhhast the, isliye ek jagah achal hokar baith gaye. bahari duniya ko bhuulakar pawan dev kii sadhana main rat ho gaye. na kuch khaanaa, na pinaa, sona or aaraam karnaa bhuulakar sadhana main leen rahe. aakhirkaar pawan dev ne sudhi lee. hawa kaa bahna bilkul tham gaya. mand-mand bahati hui vaayu sharir kii sari thakaan mitaane lagi. akashwani hui- "he raja vikramaditya, tumhaari sadhana se ham prasann hue. apni ichha bataa."
 vikram agle hi kshan saamaanya avasthaa main aa gaye or haath jodakar bole ki ve apane dwaara kiye ja rahe mahayajna main pawan dev kii upasthiti chaahate hai. pawan dev ke padhaarney se unke yajna kii shobhaa badhegi. yah baat vikram ne itnaa bhavuk hokar kaha ki pawan dev hans pade. unhone jawaab diya ki sasharir yajna main unki upasthiti asambhav he. ve agar sasharir gaye, to vikram ke rajya main bhayankar aandhi-tufaan aa jayega. saare lahalhate khet, ped-paudhe, mahal or jhopadiyaan- sab kii sab ujaad jaayengi. rahi unki upasthiti kii baat, to sansar ke har kone main unka vaas he, isliye ve apratyaksh rup se us mahayajna main bhi upasthit rahenge. vikram unka abhipraay samajhakar chup ho gaye. pawan dev ne unhen aashirwad dete hue kaha ki unke rajya main kabhi anaavrishti nahin hogi or kabhi durbhiksh kaa saamana unki praja nahin karegi. uske baad unhone vikram ko kamdhenu gaay dete hue kaha ki isaki krupa se kabhi bhi vikram ke rajya main doodh kii kami nahin hogi. jab pavandev lupt ho gaye, to vikramaditya ne donon betaalon kaa samaran kiya or vetaal unhen lekar unke rajya kii seemaa tak aae.
 jis brahman ko vikram ne samudr devtaa ko aamantrit karne kaa bhaar saunpa tha, vah kaaphi kathinaaiyon ko jhelta hua sagar tat par pahunchaa. usne qamar tak sagar main ghuskar samudr devtaa kaa aahmavaan kiya. usne baar-baar doharaaya ki maharaja vikramaditya mahayajna kar rahe hai or vah unka doot banakar unhen aamantrit karne aayaa he. ant main samudr devtaa aseem gaharaai se nikalakar uske saamne prakat hue. unhone brahman se kaha ki unhen us mahayajna ke bare main pawan devtaa ne sab kuch bataa diya he. ve pawan dev kii tarah hi vikramaditya ke aamantran kaa swaagat to karte hai, lekin sasharir vahaan sammilit nahin ho sakate hai. brahman ne samudr devtaa se apana aashay spasht karne kaa sadar nivedan kiya, to ve bole ki agar ve yajna main sammilit hone gaye to unke saath athaah jal bhi jayega or uske raasten main padanevaali har chiz dub jaaegi. chaaron ore pralay-si sthiti paidaa ho jaaegi. sab kuch nasht ho jayega.
 jab brahman ne jaananaa chaha ki uske liye unka kya aadesh hai, to samudr devtaa bole ki ve vikram ko sakushal mahayajna sampann karaane ke liye shubhakamanaayen dete hai. apratyaksh rup main yajna main aadyopati vikram unhen mahasoos karenge, kyonki jal kii ek-ek boond main unka vaas he. yajna main jo jal prayukt hoga usamen bhi ve upasthit rahenge. uske baad unhone brahman ko paanch ratna or ek ghoda dete hue kaha- "meri ore se raja vikramaditya ko ye uphaar de dena." brahman ghoda or ratna lekar waapas chal padaa. usko paidal chalata dekh vah ghoda manushya kii boli main usase bolaa ki is lambey safar ke liye vah uski peeth par savaar kyon nahin ho jaataa. 
 uske naa-nukur karne par ghode ne use samajhaayaa ki vah raja kaa doot he, isliye uske uphaar kaa upyog vah kar saktaa he. brahman jab raji hokar baith gaya to vah ghoda pawan veg se use vikram ke darbar le aayaa. ghode kii sawari ke dauraan uske man main ichha jaagi- "kaash! yah ghoda meraa hota!" jab vikram ko usne samudr devtaa se apni baatcheet savistaar bataai or unhen unke die hue phuhaar die, to unhone use paanchon ratna tathaa ghoda use hi praapt hone chahie, chunki raste main aanevaali sari kathinaaiyaan usne raja kii khatir hanskar jhelin. unki baat samudr devtaa tak pahunchaane ke liye usne kathin sadhana kii. brahman ratna or ghoda paakar phula nahin samaaya.
 ratnamanjari  • chitralekha  • chandrakala  • kaamkandala  • leelavati  • ravibhama  • kaumudi  • pushpavati  • madhumalati  • prabhavati  • trilochana  • padmavati  • kirtimati  • sunayana  • sundaravati  • satyavati • vidyavati  • taravati  • ruparekha  • gyaanavati  • chandrajyoti  • anurodhwati  • dharmavati  • karunavati  • trinetri  • mriganayani  • malayavati  • vaidehi  • maanavati  • jayalakshmi  • kaushalya  • rani rupavati  • dekhen: singhaasana battisi • raja bhoj • 
