 vaidic dharmapar ek shrenee kaa bhaag
 moksh
 dhyaan yoga 
 
 ashok sundari yah ek hindu devkanya hai, jinka varnan bhagwaan shiv or parvati kii beti ke rup main kiya gaya he. vah aam taur par mukhya shastron main shiv ke putree ke rup main varnit nahin hai, unki katha padmapurana main ankit he.mata parvati ke akelepan ko dur karne hetu kalpavriksha naamak ped ke dwaara hi ashok sundari kii rachana hui thi.a+shok arthath sukh, mata parvati ko sukhi karne hetu hi unka nirmaan hua tha or vah atyant sundar thim isi kaaran inhen sundari kaha gaya.
 ashok sundari ke janm kii katha padam puraana main bataai gai he jo nahush naamak raja ke charitra varnan kii ikai he.ek baar mata parvati dwaara vishwa main sabase sundar udyaan laane ke aagrah se bhagwaan shiv parvati ko nandanvan le gayi, vahaan mata ko kalpavriksha se lagaav ho gaya or unhone us vriksh ko le liya. kalpavriksha manokamana purna karne vaala vriksh he, parvati nen apane akelepan ko dur karne hetu us vriksh se yah var maanga ki unhe ek kanya praapt ho, tab kalpavriksha dwaara ashok sundari kaa janm hua. mata parvati nen us kanya ko vardaan diya ki uskaa vivaah devraj indra jitne shaktishaalee yuvak se hoga.ek baar ashok sundari apane daasiyon ke sang nandanvan main vicharan kar raheen thim tabhi vahaan hund naamak rakshas kaa pravesh hua jo ashok sundari ke sundarataa se mohit ho gaya tathaa vivaah kaa prastaav kiya, tab us kanya ne bhavishya main uske purvaniyat vivaah ke sandarbh main bataaya.rakshas nen kaha ki vah nahush ko maar daalega tab ashok sundari ne rakshas ko shraap diya ki uski mrityu nahush ke haathon hogi.us rakshas nen nahush kaa apharan kar liya jisase nahush ko hund kii ek daasi ne bachaaya. maharishi vashishtha ke ashram main nahush bada hua tathaa aage jaakar usne hund kaa vadh kiya.
 baad main nahush tathaa ashok sundari kaa vivaah hua tathaa vah yayati jaise vir putr tathaa sau rupavati kanyaon kii mata baniin.indra ke abhaav main nahush ko hi aasthaayee rup se indra banaaya gaya, uske ghamand ke kaaran use shraap mila tathaa isise uskaa patan hua.baadamein indra nen apni gaddi pun: grahan kii.
