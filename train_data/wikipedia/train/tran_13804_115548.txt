 yama yaa pluto saura mandal kaa dusraa sabase bada bouna grah he . pluto ko kabhi saura mandal kaa sabase bahari grah mana jaataa tha, lekin ab ise saura mandal ke bahari kyper ghere kii sab se badi khagoleey vastu mana jaataa he. kyper ghere kii anya vastuon kii tarah pluto kaa akar or dravyaman kaafii chota he - iskaa aakaar prithvi ke chandramaa se sirf ek-tihaai he. suraj ke ird-gird isaki parikrama kii kaksha bhi thodi besangi he - yah kabhi to varun kii kaksha ke andar jaakar suraj se 30 khagoleey ikai dur hota he or kabhi dur jaakar surya se 45 khai par pahunch jaataa he. pluto kyper ghere kii anya vastuon kii tarah adhiktar jami hui nitrogen kii barf, pani kii barf or pathar kaa bana hua he. pluto ko suraj kii ek puri parikrama karte hue 248.09 varsh lag jate hai.
 pluto kaa vyas lagbhag 2,300 kimi he, yani prithvi kaa 18%. uskaa rang kaala, naarangi or safed kaa mishran he. kaha jaataa he ke jitna antar pluto ke rangon ke bich main he itnaa saura mandal kii bahut kam vastuon main dekha jaataa he, yani unpar rang adhiktar ek-jaise hi hote hai. san 1994 se lekar 2003 tak kiye gaye adhyayan main dekha gaya ke pluto ke rangon main badlaav aayaa he. uttari dhruv kaa rang thodaa ujala ho gaya tha or dakshini dhruv thodaa gadha. mana jaataa he ke yah pluto par badalte mausamon kaa sanket he.
 pluto kaa bahut patala vayumandal he jisamen nitrogen, methane or carbon monooxid he. jab pluto parikrama karte hue suraj se dur ho jaataa he to us par thand bad jaati he or inhi gaison kaa kuch bhaag jamkar barf kii tarah uski sataha par gir jaataa he, jis se uskaa vayumandal or bhi patala ho jaataa he. jab pluto suraj ke paas aata he tab uski sataha par padi isi barf kaa kuch bhaag gas banakar vayumandal main aa jaataa he.
 pluto ke paanch gyaat upgrah hai - 1978 main khoj kiya gaya shairan jo ki sabase bada he or jiskaa vyas yama kaa aadha he, 2005 main khoj kiye gaye do nanhe chandramaa, nix or hydra, sticks or 20 july 2011 ko ghoshit kiya gaya karberos jo ki aakaar main 30 ki.me. chauda he.shairan sabase bada he or pluto ke zyada kareeb bhi he. inaki kakshaon kaa kendra inke andar naa hokar kahin bich main he. isliye kabhi kabhi inhen yugmak vaale grah bhi kaha jaataa he jo ek duusare ke saath saath chalate hai. antarrashtriya khagoleey sangh ne abhi tak yugmak boune grahon kii koi thos paribhaasha nahin gadhi he isliye philhal aadhikarik taur par shiron ko yama kaa upgrah hi mana jaataa he.
 1930 main america khagolashastri clide tombau ne pluto ko khoj nikaala or ise saura mandal kaa nauva grah maan liya gaya. dhire-dhire pluto ke bare main kuch aisi chijen pataa chalin jo anya grahon se alag thim -
 in baton se khagolashastriyon ke man main shankaa ban gayi thi ke kahin pluto varun kaa koi bhaaga hua upgrah to nahin, haalanki isaki sambhaavna bhi kam thi kyonki pluto or varun parikrama karte hue kabhi zyaada paas nahin aate. phir, san 1990 ke baad, vaigyanikon ko bahut si varun-paar vastuen milane lageen jinaki kakshaayen, rup-rang or banaavat pluto se milti julati thim. aaj vaigyanikon ne yah pahchaan liya he ke saura mandal ke is ilaake main ek puraa gheraa he jisamen aisi hi vastuen paayi jaati hai jinamein se pluto sirf ek he. isi ghere kaa naam kyper gheraa rakhaa gaya.
 2004-2005 main isi kyper ghere main haumeya or makemake mili jo kaafii bade the . 2005 main kyper ghere se bhi baahar siris mila, jo pluto se bada tha. yah saare anya grahon se alag or pluto se milte julate the. antarrashtriya khagoleey sangh asamanjas main pad gaya kyonki lagane laga ke aisi kitni hi vastuen aane vaale saalon main milengi. yaa to yah sab grah the yaa phir pluto ko grah bulaanaa band karke kuch or bulaane kii zaroorat thi. 13 sitambar 2006 ko is sangh ne elaan kiya ke pluto grah nahin he or unhone ek nai "bouna grah" kii shrenee sthapit kari. pluto, haumeya, makemake or siris ab boune grah kehalaate hai.
 new horaidens america antariksh anusandhan sanstha nasa kaa ek antariksh shodh yaan he jo pluto ke adhyayan ke liye choda gaya tha. is yaan kaa prakshepan 19 janvari 2006 ko kiya gaya tha jo nau varshon ke baad 14 july 2015 ko pluto ke sabase najadik se hokar gujara. pluto or iske upgrah shairan ke sabase nazadik se yah yaan 14 july 2015 ko 12:03:50 baje gujara. is samay is yaan kii pluto se duuri lagbhag 12,500 kilometre thi or yah lagbhag 14 kilometre prati second ke veg se guzaar rahaa tha
 sandarbh truti: "lower-alpha" naamak sandarbh-samooh ke liye tag maujuud hai, parantu samooh ke liye koi tag nahin mila. yah bhi sambhav he ki koi samaapti tag gaayab he.
