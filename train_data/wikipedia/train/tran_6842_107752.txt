 virat ramayana mandir, bihar ke purvi champaran ke chakiya - kesaria nagar ke nikat janakipur main ban rahaa ek aagaamee mandir he jise patna kii mahavir sthal nyaas samiti naamak sanstha dwaara banaaya ja rahaa he. kampuchea ke ankorwat kii rachana kii tarj par aadhaarit is mandir ko ankorwat kii dugani oonchai evam aakaar kaa banaae jane kii yojana he. is mandir-samooh main kul 18 devataaon ke mandir honge jinamein mukhya aradhy bhagwaan ram honge. aakaar main is mandir kaa pramukh shikhar ankorwat se kareeb dugana, 405 foot ooncha hoga. saath hi, yah 200 acre ke kshetra par failaa hoga. is aakaar ke saath, purna hone par yah vishwa kii sabase bada dharmik sanrachana hogi. is nirmaankarya kii kul laagat â‚¹500 karod hogi.
 yah mandir purvi champaran ke kesaria main sthit he. isaki sateek nirdisthiti, kesaria ke nikat janaki nagar main bahuaara kathawaliya gaanvon main kesaria-chaika sadak par he. yah sthal vaishali se 60 kilometre or patna se kareeb 120 kilometre kii duuri par he.
 yojananusaar is mandir ko mukhyatah kampuchea ke ankor wat mandir kii anukriti ke rup main banaaya ja rahaa he, parantu yah angakore vaat kaa tathst praturup nahin hoga, isaki roopakriti ko ankorwat, rameswaram or minakshi mandiron ke tatwon se prerit hokar banaaya jayega. 13 navambar 2013 ko bihar ke mukhyamantri nitish kumaar ne is mandir ke bhavi praturup kaa anaavaran kiya tha. aakaar main yah angakore vaat kaa dugana hoga. iske puure parisar kii lambaai 2800 fit, or chaudaai 1400 fit hogi or mukhya shikhar kii oonchai 405 fit hogi. is pariyojna kaa kul kshetrafal 39,20,000 varg fit hogi. is puure mandir-samooh main kul 18 garbh grih honge, jinamein kendriya shikhar ke neeche bhagwaan ram, unki sahachaariniin sita evam lav or kush kii pratimaayein virajman kii jaaengi. is mukhya grih ke samaksh 20,000 logon kii aaytan vaala ek vishaal prarthana mandap bhi hoga. saath hi is mandir main 33 foot ooncha, vishwa ke brihadatam shivlinga ko sthapit karne kii bhi yojana he. is puure pariyojna kii laagat 500 karod rupay he.
 sankalpatah praathmik taur par is mandir kaa naam viraat ankorwat mandir rakhaa gaya tha. isaki yojana ke anvaran evam prachlit charchaa hone ke baad, cambodian sarkaar ne is mandir ke naam ko asal angaker vaat kii nakal hone par bharat sarkaar se aapni aapatti va chintaa jataai. iske baad bharat sarkaar dwaara roak ke pashchaat is mandir ke naam ko badal kar ise viraat ramayana mandir kaa naam de diya gaya.
 is puri pariyojna ke sutaradhar acharya kishor kunal hai, jo patna ke mahavir mandir nyaas ke sichiv evam bihar rajya dharmik nayas board ke aadhyaksh hai. mahavirasthal nyaas samiti, jo patna ke mahavir mandir main aadhaarit he, kii praathmik yojana ganga-paar, hajipur main viraat ankorwat mandir, naamak ek bhavy mandir banane kii thi, jiska aakaar, sankalpatah, asal mandir kaa dugana ho. isi sandarbh main nyaas ne kuch bhumi adhigrut kii chyethta main thi. isi bich nyaas ne purvi champaran main 161 acre bhumi adhigrut kar lee, jiske baad 120 keelometre dur champaran main is bhavy viratakaar dharmalay balane kii pariyojna taiyaar kii gai. cambodian sarkaar dwaara jataai gai aapatti or chintaa ke baad sarkaar ne ise angkore kii hoobahoo nakal banane se manaa kar diya. nae mandir ke praturup kii anaavaran mukhyamantri nitish kumaar ne 13 navambar 2013 ko kiya tha.
 kampuchea kaa ankorwat vishwa kaa sabase bada hindu mandir, sabase bada dharmasthal, sabase sooprasiddh paryaton sthal he. uski bhavyata evam gaurav ko dekhne ke liye vahaan har varsh lakhon kii sankhya main paryatak aate hai. saath hi vah cambodia ke liye videshi mudra kamaane kaa ek pramukh strot bhi he. bharat main iskaa praturup banane se cambodian sarkaar ko is baat se chintaa thi kii isse ankorwat kii lokapriyata par bura prabhaav pad saktaa he. isi karan cambodian sarkaar is mandir ke nirmaan kaa virodh kar rahi he. is virodh ke uttar main bharat sarkaar ke nirdeshtah mandir ke naam samet, is pariyojna main anya kaaphi badlaav bhi kiye gaye hai.
 yah mandir nirmaanadhin he. mandirnirmin kaa kaary june 2015 ko shuru ho gaya tha. isame ek dilchasp baat yah bhi he ki is mandir ke nirmaan ke liye kai muslim pariwaron ne bhi apni jameen chodi he.
