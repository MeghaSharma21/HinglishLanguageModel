 corpus delicty jise hindi main kaay aparaadh athwa kosh saar kehete hai, ek latin shabd he jiskaa aashay he "vah sharir yaa kaay jiske dwaara aparaadh kiya gaya he." yah shabd pashchimi nyaayashastra se liya gaya he. is siddhant ke anusaar kisi bhi vyakti ko tab tak doshi qaraar nahin diya ja saktaa jab tak ki yah siddh na ho jaay ki vah aparaadh usee vyakti dwaara kiya gaya he. yah kisi hatya kii jaanch main sabase mahatvapurn avadharanaon main se ek he. yadi koi vyakti gaayab ho jaataa he or usase sampark nahin kiya ja saktaa to aavashyak he ki police agenciyaan laapata vyakti kii khoj aarambh karen. jaanch ke dauraan yadi vishwaas he ki hatya kii gai he to shaareerik, thos or vishwast saboot praapt kiya janaa chahie tabhi ek sandigdh hatya kaa aarope lagaaya ja saktaa he.
