 hauva abrahamik dharmon ke myth ke anusaar pratham stri thi jise ishwar ne banaaya. uske pati kaa naam aadam tha.
 prachlit vyutpatti ke anusaar hauva kaa arth he 'sabhi manushyon kii mata'. ishwar ne hauva kii sristi karke aadam ko use patni swaroop pradaan kiya tha. vah apane pati ke adheen rahete hue bhi aadam kii bhanti purna maanav he. bible main pratikatmak dhang se shaitan dwaara hauva kaa pralobhan chitrit kiya gaya he. uske anusaar shaitan saanp kaa rup dhaaran kar ishwar kii ajna kaa ulanghan karne ke liye hauva ko prerit karata he or baad main hauva apane pati ko bhi vaisaa hi karne ke liye phuslaati he . sant paal apane patron main shiksha dete hai. ki isa rahasyatmak rup se dwitiya aadam hai jo pratham aadam kaa uddhaar karte hai. is shiksha ke aadhaar par isa kii mata mariyam ko dwitiya hauva mana gaya he, vah isa ke adheen rahakar or unke mukti kaary main sahaayak banakar pratham hauva kaa uddhaar karti hai.
