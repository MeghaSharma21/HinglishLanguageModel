 dewan bahadur levis dominic swami kannu pillai  bhartiya raajnneetijna, itihasajna, bhashashasthri, ganitjyotishi evam prashaasak the.
 levis dominic swami kannu pillaisi0aai0i0, aai0es0o0
 levis dominic swami kannu pillai kaa janm swatantraaa-purv madras prasidency main 11 farvari 1865 i0 ko hua tha. ek garib isai parivaar main janm lene ke baavjood unhone unchi shiksha praapt kii. unki aarambhik tathaa ucch shiksha madras main hi hui. elelbi kii degree unhone landan se praapt kii. unhen madras vishvavidhyalay kaa phelo bhi banaaya gaya tha. unhone madras vidhaan parishad ke sabhapati pad ko bhi sushobhit kiya tha. 10 sitambar 1925 i0 ko royapuram main apane ghar main hi unka nidhan hua.
 unki amar kirti kaa aadhaar unka vishaal granth 'AN INDIAN EPHEMERIS' he. yah granth yun to angreji main he lekin yah hindi yaa anya bhashaaon ke pathakon ke liye bhi praayah samaan rup se upyogi he, kyonki isamen prayek din ke tithi-nakshatradi kaa vivaran sarini yaa calendar kii tarah he; bhashaa kaa prayog pratham khand ke pratham jild tathaa dwitiya khand ke aarambhik kuch prishthon ko chhodkar praayah he hi nahin. is vishaal granth main unka atyadhik prasiddh granth 'INDIAN CHRONOLOGY'  bhi samahit ho gaya he. 1922 i0 main ek saath chah khandon main prakashit is granth ke pratham khand ke pratham jild ke rup main 'INDIAN CHRONOLOGY' kaa hi sanshodhit-parivardhit sanskaran prakashit hua he. pratham khand ke dwitiya jild se lekar shashth khand tak main san 700 i0 se lekar 1799 i0 tak prayek din kii saura tithi, angreji maheene ke din evam dinaank, chandra tithi evam tithi-samaapti-samay-soochna, nakshatra kii sankhya evam nakshatra-samaapti-samay-soochna, tathaa islamic sanwat ke maheene kii tithi aadi ke rup main paryaapt mahatvapurn vivaran diye gayi hai. iske atirikt vikram sanwat, sanwat ke naam, shaq sanwat, kaliyug sanwat, kollam evam bengali san, shukla evam krishna paksh kii soochna, poornima or amavasya ke sanket tathaa sankranti kii soochna aadi vivaran bhi diye gayi hai. is granth main diye gayi bhartiya maheenon ke vivaran main dakshin bharat main prachlit amaant maas kaa prayog kiya gaya he.
 is mahagranth main armbh se 2 sitambar 1752 i0 tak ke vivaran puraane calendar ke anusaar diye gayi hai or uske pashchaat naye calendar ke anusaar. is sandarbh main yah dhyatavya he ki pope gregory ne 1582 isvi main puraane calendar main sudhaar kiya tha or tadnusaar tab tak kii gananaa main hui 10 din kii bhul dur karne ke liye 4 oktober ke baad 10 din jodakar 5 oktober ke badale 15 oktober kii taarikh sweekaar kii gayi thi. british samrajya ne is nayi vyavastha ko 1752 i0 main sweekaar kiya tha. tadnusaar is mahagranth main bhi 2 sitambar 1752 i0 tak puraane calendar ke anusaar vivaran diye gayi hai or 3 sitambar ke badale gyaarah din jodakar naye calendar ke anusaar 14 sitambar kii taarikh di gayi he. iske baad ke vivaran naye calendar ke anusaar hi hai.
 baad main is mahagranth ke saatven khand kaa bhi prakaashan hua, jisamen 1800 i0 se lekar 1999 i0 tak ke purvawat vivaran kuch anya samagriyon ke saath diye gayi hai.
