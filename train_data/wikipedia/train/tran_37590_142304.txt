 dow veda pratap vaidic bharatvarsh ke varisht patrkaar, rajnatik vishleshak, patu vaktaa evam hindi premi hai. hindi ko bharat or vishwa manch par sthapit karne kii disha main sadaa prayatnsheel rahete hai. bhashaa ke sawaal par swami dayanand saraswati, mahatma gandhi or dow raamamanohar lohia kii parampara ko aage badhaane waalon main dow vaidic kaa naam agrani he.
 vaidic ji anek bhartiya va videshi shodh-sansthaanon evam vishvavidhyalayon main ‘visiting professor’ rahe hai. bhartiya videsh niti ke chintan or sanchaalan main unki bhoomika ullekhneey he. apane puure jivan kaal main unhone lagbhag 80 deshon kii yatraayen kii hai.
 angreji patrakarita ke mukaable hindi main behatar patrakarita kaa yug armbh karne waalon main dow vaidic kaa naam agrani he. unhone san 1958 se hi patrakarita prarambh kar di thi. navabharat times main pehle sah sampadak, baad main vichaar vibhaag ke sampadak bhi rahe. unhone hindi samachar agency bhashaa ke sansthaapak sampadak ke rup main ek dashak tak press trust of india main kaam kiya. samprati bhartiya bhashaa sammelan ke adhyaksh tathaa netjaal daat kaam ke sampadakeey nideshak hai. 
 veda pratap vaidic kaa janm 30 disambar 1944 ko indore main hua. ve sadaiv pratham shrenee ke chaatr rahe. darshan or raajnneeti unke mukhya vishay the. unhone jawaharlal nehru vishvavidhyalay se antararashtriya raajnneeti main piechdi karne ke pashchaat kuch samay dilli main raajnneeti shaastra kaa adhyaapan bhi kiya. 
 apane afghanistan sambandhi shodhakarya ke dauraan shri vaidic ko neuyark ke columbia vishvavidhyalay, landan ke praachya vidya santhaan, masco kii vigyaan academy or kabul vishvavidhyalay main adhyayan kaa vishesh avasar mila. anterrashtriya raajnneeti ke visheshgyon main unka sthaan mahatvapurn he. unhone lagbhag pachaas deshon kii yatra kii he. ve roosi, farsi, angreji, sanskrit va hindi sahit anek bhartiya bhashaaon ke vidwaan hai. vaad-vivaad pratiyogitaaon main akhil bhartiya str par anekon baar puraskrit kiye ja chuke vaidic ji apane moulik chintan or prabhaavshaalee vaktrutv ke liye jane jate hai.
 unhone hindi samachar agency bhashaa ke sansthaapak sampadak ke rup main ek dashak tak press trust of india main kaam kiya. iske purv ve navabharat times main sampadak bhi rahe. us samay navabharat times sarvaadhik padhaa jane vaale hindi akhbaar tha. is samay ve bhartiya bhashaa sammelan ke adhyaksh tathaa netjaal daat kaam naamak bahubhashi portal ke sampadakeey nideshak hai evam swatantra rup se prabhasakshi jaise samachar portalon ke liye stambh bhi likhte hai.
 1957 main sirf 13 varsh kii aayu main unhone hindi ke liye satyagrah kiya or pehali baar jail gayi. unhone anterrashtriya raajnneeti par apana shodh granth hindi main likhaa jiske kaaran ‘skool of international studies’ ne unki chaatravrutti roak di or skool se unhen nikaal diya. is jvalant mudde ko lekar 1966-67 main bhartiya sansad main jabardast hangaamaa hua. dow raamamanohar lohia, madhu limaye, acharya kriplani, hiren mukherjee, prakashvir shastri, atal bihari vaajapeyi, chandrasekhar, bhagwat jha aaazaad, hem barua aadi ne vaidic kaa samarthan kiya. antatogatva shrimati indira gandhi kii pahal par ‘skool’ ke samvidhan main sanshodhan hua or vaidic ko waapas liya gaya. iske baad ve hindi-sangharsh ke rashtriya pratik ban gayi.
 vaidic ji anek bhartiya va videshi shodh-sansthaanon evam vishvavidhyalayon main ‘visiting professor’ rahe hai. unhone bhartiya videsh niti ke chintan or sanchaalan main ullekhneey bhoomikaayen nibhaai hai. apane puure jivan kaal main unhone lagbhag 80 deshon kii yatraayen kii hai.
 angreji patrakarita ke mukaable hindi main behatar patrakarita kaa yug armbh karne waalon main dow• vaidic kaa naam agrani he. 1958 main bataur pruf reader ve patrakarita main aaye, 12 varsh tak navabharat times main pehle sah sampadak phir sampadak ke pad par rahe. aajkal ve press trust of india kii hindi samachar samiti bhashaa ke sampadak hai. 
 unhen jawaharlal nehru vishvavidhyalay main us samay kaaphi lambi ladaai ladnee padi jab unhone anterrashtriya sambandh par apana shodh prabandh hindi main prastut kiya jise vishvavidhyalay prashasan ne asweekaar kar diya or unase kaha ki aap apana shodh prabandh angreji main hi likhakar den. vaidic ji bhi jidd par ad gayi or unhone sangharsh shuru kar diya. baat bahut aage sansad tak ja pahaunchi anek rajaneta unke samarthan main aage aaye or parinaam yah hua ki aakhir main prashasan ko jhukna hi padaa.
 dow vaidic ne pichley 50 varshon main hindi ko rashtrabhasha banane ke liye anekon aandolan chalaaye or apane chintan va lekhan se yah sidgh kiya ki swabhaasha main kiya gaya kaam angreji ke mukaable kahin behatar ho saktaa he. unhone ek laghu pustika videshon main angreji bhi likhi jisamen tarkpurna dhang se yah bataaya ki koi bhi swabhimani or viksit raashtra angreji main nahin, balki apni maatrubhaasha main sara kaam karata he. unka vichaar he ki bharat main anekanek sthanon par angreji kii anivaaryta ke kaaran hi aarakshan aprihaary ho gaya he jabaki is desh main isaki koi aavashyaktaa nahin he.
