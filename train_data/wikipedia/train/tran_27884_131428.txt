 shri raghunatha bhatta goswami, vrundavan main chaitanya mahaprabhu dwaara bheje gaye chah shangoswami main se ek the. ye sadaa hare krishna kaa anwarat jaap karte rahete the or shrimad bhagwat kaa paath niyam se karte the. radha kund ke tat par nivas karte hue, pratidin bhagwat kaa meetha paath sthaneey logon ko sunaate the or itane bhavvibhor ho jate the, ki unke premashruon se bhagwat ke panne bhi bhig jate the. inhone kabhi kisi kii aalochana nahin kii. inkaa maananaa tha, ki sabhi vaishnav apni ore se shri krishna kii seva main lage hai, atev hamen unki galatiyon ko naa dekhakar apni bhuulon kaa sudhaar karnaa chahie. inaki prerana se ek dhani bhakt ne vrundavan main radha-govind kaa mandir nirmaan karavaaya tha. 
 
