 sooryakanth treepathi 'niraala' hindi kavita ke chhayavaadi yug ke chaar pramukh stambhon main se ek maane jate hai. ve jaishankar prasad, sumitranandan pant or mahadevi verma ke saath hindi sahitya main chhayavaad ke pramukh stambh maane jate hai. unhone kahaniyaan, upanyaas or niabandh bhi likhe hai kintu unki khyaati visheshrup se kavita ke kaaran hi he.
 sooryakanth treepathi 'niraala' kaa janm bengal kii mahishadal riyasat main magh shukla 11, sanwat 1955, tadnusaar 21 farvari, san 1899 main hua tha. vasant panchami par unka janmdin manaane kii parampara 1930 main prarambh hui. unka janm mangalvaar ko hua tha. janm-kundalee banane vaale pandit ke kehane se unka naam surjakumaar rakhaa gaya. unke pita pandit ramasahaay tiwari unnav ke rahane vaale the or mahishadal main sipaahi kii naukari karte the. ve mul rup se uttar pradesh ke unnav jile ke gadhacola naamak gaanv ke nivasee the.
 niraala kii shiksha hai skool tak hui. baad main hindi sanskrit or bangla kaa swatantra adhyayan kiya. pita kii choti-si naukari kii asuvidhaon or maan-apmaan kaa parichay niraala ko armbh main hi praapt hua. unhone dalit-shoshit kisaan ke saath hamadardi kaa sanskaar apane abodh man se hi arjeet kiya. teen varsh kii avasthaa main mata kaa or bees varsh kaa hote-hote pita kaa dehanth ho gaya. apane bacchon ke alaava sanyukt parivaar kaa bhi boj niraala par padaa. pehle mahayuddh ke baad jo mahamari faili usamen na sirf patni manohara devi kaa, balki chachaa, bhai or bhabhi kaa bhi dehanth ho gaya. shesh kunbe kaa boj uthaane main mahishadal kii naukari aparyaapt thi. iske baad kaa unka sara jivan aarthik-sangharsh main beetaa. niraala ke jivan kii sabase vishesh baat yah he ki kathin se kathin paristhitiyon main bhi unhone siddhant tyagkar samjhaute kaa rasta nahin apanaaya, sangharsh kaa saahas nahin ganvaaya. jivan kaa uttararddh elahabaad main beetaa. vahiin daraganj muhalle main sthit raysahab kii vishaal kothi ke thik peeche bane ek kamare main 15 oktober 1961 ko unhone apni igalila samaapt kii.
 sooryakanth treepathi 'niraala' kii pehali niyukti mahishadal rajya main hi hui. unhone 1918 se 1922 tak yah naukari kii. uske baad sampadan, swatantra lekhan or anuwaad kaary kii ore pravrutt hue. 1922 se 1923 ke dauraan kolkata se prakashit 'samanvay' kaa sampadan kiya, 1923 ke agast se matvaala ke sampadak mandal main kaary kiya. iske baad lakhanu main ganga pustak maala karyaalay main unki niyukti hui jahaan ve sanstha kii masik patrika sudhaa se 1935 ke madhya tak sambhddha rahe. 1935 se 1940 tak kaa kuch samay unhone lakhanu main bhi bitaayaa. iske baad 1942 se mrityu paryant elahabaad main rah kar swatantra lekhan or anuwaad kaary kiya. unki pehali kavita janmabhumi prabhaa naamak masik patr main june 1920 main, pehla kavita sangrah 1923 main anamika naam se, tathaa pehla niabandh bang bhashaa kaa uccharan oktober 1920 main masik patrika saraswati main prakashit hua. 
 apane samakaleen anya kaviyon se alag unhone kavita main kalpana kaa sahaara bahut kam liya he or yatharth ko pramukhataa se chitrit kiya he. ve hindi main muktchand ke pravartak bhi maane jate hai. 1930 main prakashit apane kavy sangrah parimal kii bhoomika main ve likhte hai- 
 niraala ne 1920 i0 ke aasapaas se lekhan kaary aarambh kiya. unki pehali rachana 'janmabhumi' par likhaa gaya ek geet tha. lambey samay tak niraala kii pratham rachana ke rup main prasiddh 'juhi kii kali' sheershak kavita, jiskaa rachanakaal niraala ne swayan 1916 i0 batalaaya tha, vastutah 1921 i0 ke aasapaas likhi gayi thi tathaa 1922 i0 main pehali baar prakashit hui thi. kavita ke atirikt kathasahitya tathaa gadhy kii anya vidhaon main bhi niraala ne prabhoot maatra main likhaa he.
 niraala rachanawali naam se 8 khandon main purv prakashit evam aprakashit sampoorn rachanaaon kaa suniyojit prakaashan 
 sooryakanth treepathi ‘niraala’ kii kavyakala kii sabase badi visheshta he chithran-kaushal. aantarik bhav ho yaa bahya jagat ke drishy-rup, sangitatmak dhvaniyaan ho yaa rang or gandh, sajiv charitra hon yaa prakritik drishy, sabhi alag-alag laganevaale tattvon ko ghulaa-milakar niraala aisa jeevant chitra upasthit karte hai ki padhane vaala un chitron ke madhyam se hi niraala ke marm tak pahunch saktaa he. niraala ke chitron main unka bhavabodh hi nahin, unka chintan bhi samahit rahata he. isliye unki bahut-si kavitaaon main darshanik gaharaai utpann ho jaati he. is nae chithran-kaushal or darshanik gaharaai ke kaaran aksar niraala kii kavitaaain kuch jatil ho jaati hai, jise na samajhane ke naate vichaarak log un par duruhata aadi kaa aarope lagaate hai. unke kisaan-bodh ne hi unhen chhayavaad kii bhoomi se aage badhkar yatharthwaad kii nai bhoomi nirmit karne kii prerana di. vishesh sthitiyon, charitron or drishyon ko dekhte hue unke marm ko pahchaanana or un vishisht vastuon ko hi chithran kaa vishay bananaa, niraala ke yatharthwaad kii ek ullekhneey visheshta he. niraala par aadhyatmavaad or rahasyavaad jaisi jivan-vimukh pravritiyon kaa bhi asar he. is asar ke chalate ve bahut baar chamatkaaron se vijay praapt karne or sangharshon kaa ant karne kaa sapana dekhte hai. niraala kii shakti yah he ki ve chamatkaar ke bharose akarmanya nahin baith jate or sangharsh kii vaastavik chunauti se ankhen nahin churaate. kahin-kahin rahasyavaad ke pher main niraala vaastavik jivan-anubhavon ke vipareet chalate hai. har ore prakaash failaa he, jivan alokamay mahaasaagar main dub gaya he, ityadi aisi hi baaten hai. lekin yah rahasyavaad niraala ke bhavabodh main sthaayee nahin rahata, vah kshanbhangur hi sabit hota he. anek baar niraala shabdon, dhvaniyon aadi ko lekar khilwaad karte hai. in khilvaadon ko kala kii sangya dena kathin kaam he. lekin saamanyat: ve in khilvaadon ke madhyam se bade chamatkaarpurn kalatmak prayog karte hai. in prayogon kii visheshta yah he ki ve vishay yaa bhav ko adhik prabhaavshaalee rup main vyakt karne main sahaayak hote hai. niraala ke prayogon main ek vishesh prakaar ke saahas or sajagata ke darshan hote hai. yah saahas or sajagata hi niraala ko apane yug ke kaviyon main alag or vishisht banaati he.
  
