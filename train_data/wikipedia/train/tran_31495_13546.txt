 varun-paar vastuen saura mandal kii aisi khagoleey vastuen hai jo varun kii kaksha se baahar suraj kii parikrama karti hai. yah vastuen teen kshetron main paayi jaati hai - kyper gheraa, bikharaa chakra or aurt badal. sab se pehali khoji gayi varun-paar vastu yama tha jo 1930 main paaya gaya. uske baad 48 saal tak koi anya varun-paar vastu nahin mili. 1978 main jaakar yama kaa upgrah shairan mila or phir 1992 ke baad se hazaar se zyaada vastuen mil chuki hai.
 saura mandal kaa koi bhi hin grah jisaki suraj kii parikrama kii kaksha kii suraj se ausat duuri varun kii kaksha kii ausat duuri se adhik ho use varun-paar vastu kaha jaataa he. 12 aise hin grah gyaat hai. agar kisi aisi vastu kaa ardh deergh aksh 150 khai se bhi adhik or uskaa apsur 30 khai se adhik ho to use charam varun-paar vastu kehete hai.
