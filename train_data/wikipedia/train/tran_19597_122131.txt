 krish 2006 main bani hindi bhashaa kii superhiro vaali film he, jiskaa nirdesan, nirmaan or lekhan kaa kaary rakesh roshan ne kiya he. is film main mukhya kirdaar rithik roshan, priyanka chopra, rekha or nasiruddin shah nibhaae hai. ye krish shrunkhlaa kaa doosraa film he, or koi mil gaya kaa doosraa kadi he. isaki kahani krishna ke aasapaas gumti rahati he, jise apane pita, rohit mehara se kuch shaktiyaan mili hui hai.
 rohit or nisha mehara kaa paanch saal kaa betaa krishna mehara se aicu test main kuch sawaal puchhne par uske shikshak ko lagata he ki krishna ke paas kuch asaadhaaran buddhi he. ye baat jab wo uski daadi sonia ko bataata he to use dar lagata he ki jis tarah usne apane bete ko in shaktiyon ke kaaran kho diya tha, kahin wo apane pote ko bhi na kho de, is kaaran wo apane pote kii in shaktiyon ko duniya se chupaane ke liye dur pahaad main based ek gaanv main chale jaati he. kai saalon ke baad kuch log us gaanv main camp ke liye aate hai, isi dauraan priya glyder se girti rahati he, or krishna use bachaa letaa he, or is tarah pehali baar krishna kii mulaaqaat priya se hoti he. krishna ko priya se pyaar ho jaataa he, or vahiin priya ko krishna ke itani aasaani se pahaad par chadhane aadi ko dekh kar bahut hairaani hoti he.
 jab priya apane ghar, singapore jaati he, to uski bos use or uski dost ko paanch din kaa bin-bataae chuttee lene ke liye naukari se nikaal detii he. tab uski dost, hani bolti he ki un log in paanch dinon main kaam hi kar rahe the or wo krishna ke bare main apane bos ko bataati he or tivi par uske bare main dikhaane ko lekar yojana bataati he. priya ko pataa hota he ki krishna usase pyaar karata he or use singapore main laane ke liye wo jhooth bol detii he ki use usase pyaar he or kahati he ki use singapore aa kar, usase shaadi karne ke liye uski maan se ijajad leni padegi. krishna kii daadi manaa karte hue kahati he ki log uski shaktiyon kaa laabh lenaa chaahate hai. wo use bataati he ki uske pita rohit ko doctor siddhanth aryaa ek aise computer banane bolta he, jo bhavishya dekh sake, jisase ladaai ko roka ja sake, par baad main rohit ko pataa chalata he ki uskaa makasad acha karnaa nahin he, is kaaran wo mashin ko tod detaa he. baad main pataa chalata he ki rohit kii prayogshaala main maut ho gai. is khabar se duhkhi nisha kii bhi kuch dinon baad maut ho jaati he. ye sab jaanane ke baad krishna apni daadi se vaada karata he ki wo apni shaktiyon ko kabhi ujagar nahin karegaa. uski daadi use singapore jane kii ijaajat de detii he. singapore main priya or hani usase kai tarah ke kaam karaate hai, par krishna kuch bhi khaas nahin kar paata, jisase un donon ko niraashaa hoti he or naukari se phir se nikaale jate hai. 
 ghoomte hue krishna kii mulaaqaat cristan lee se hoti he, jo apni choti bahan ke pairon ke ilaaj ke liye paise jamaa karne kii koshish karte rahata he. krishna uski madad karata he or wo use great bombai sarkas main aane ke liye tikat detaa he. kartab dikhaate samay vahaan aag lag jaati he. kai bachche vahaan funs jate hai or krishna unhen bachaana chahta he, par bina apni shaktiyon ko dikhaaye. tabhi use ek tutaa mask dikai detaa he, wo apane jacket ko ulta kar mask or jacket pahan letaa he. madad karte samay kisi bachche ke dwaara naam puchhne par wo apana asli naam bataa detaa he, par bich main hi ruk jaataa he. us ghatana ke baad sabhi jagah "krish" naam fail jaataa he. ek din gundon ko sabak sikhaane ke baad jaise hi krishna apana mask utaarata he, to use cristan lee dekh letaa he. krishna use apni pahchaan chupaane bolta he, or wo mask use de kar inaam main mili paison se apni bahan kii surgery karaane bolta he. 
 isi bich, priya ko apane camere ke video ko dekh kar pataa chal jaataa he ki krishna hi krish he. wo or hani ise tivi par dikhaa kar krishna ko sitara banane kii sochate hai. uske baad priya or hani ke bich baatcheet chalati rahati he ki yadi priya use jhuthe pyaar main nahin fansaati to krishna kabhi yahan tak nahin aa paata, or ye sari baat krishna sun letaa he or vahaan se chale jaataa he. par priya uske baad hani se kahati he ki use sach main krishna se pyaar ho gaya he. 
 krishna apane ghar jane kii sochataa he or tabhi priya vahaan aa jaati he, or uske baad priya ko apni galati kaa pataa chalata he ki krishna jaanbujh kar apni pahchaan chupaana chahta he. or wo bos ko krish kii pahchaan duniya ko dikhaane se rokane kii koshish karti he. vikram sinha kai saalon se krishna kii talash karte rahata he. jab krishna, priya se naaraaz ho kar hawaii adde par aata he, tabhi uski mulaaqaat vikram se hoti he or wo use bataata he ki uske pita, rohit mehara abhi bhi jivit hai or doctor siddhanth use bhavishya dekhne vaale mashin ke banane tak jivit rakhega. uske baad wo us mashin kaa upyog apane bure kaamon main karegaa. 
 isi dauraan siddhanth kai saalon ke baad us mashin ko phir se banane main safal ho jaataa he. jab wo use pehali baar istemaal karata he to use apana bhavishya dikhataa he ki krish use maarane vaala he. siddhanth is kaaran cristan ko maar detaa he, kyonki use lagata he ki wo krish he. krishna usase apane pita ko chhudaane ke liye uske dweep main aa jaataa he. waapas aakar jab siddhanth apana bhavishya phir se dekhtaa he to use phir se vahi cheez dikhaai detaa he. wo sisitivi se krish ko uske dweep main jivit dekh kar dang rah jaataa he. 
 krish jab andar aata he to kai saare gunde us par hamalaa karte hai, par wo sabhi ko haraa detaa he, tabhi vikram ke sir par siddhanth goli maar detaa he or dikhaata he ki priya or rohit uske kabje main hai. krish use maarane lagata he or marane se thodaa samay pehle wo krish se poochta he ki wo koun he. krish apana mask nikaalata he or uske baad siddhanth kii maut ho jaati he. wo rohit ko bataata he ki wo uskaa betaa he or ve teenon bharat waapas aa jate hai. rohit apane pita ke puraane computor kaa jaadu se baat karne ke liye istemaal karata he or bahut dur ek antariksh yaan dikhaai detaa he. isi ke saath kahani samaapt ho jaati he.
 
