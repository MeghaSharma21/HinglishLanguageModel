 himalayan expresve 27.5 ki.me. lanbaa ek drutamarg he jo rashtriya rajmarg 22 kaa ek hissaa he. chandigarh kii simaaon ko choote hue yah maarg punjab sthit zeerakapur se shuru hokar haryana ke panchakula, pinjore va kalka ko langhakar shivalik pahadiyon ko katata hua himachal pradesh main pravesh karke parvanu bypass tak jaataa he. is maarg kaa 2 kimi hissaa punjab main, 21 km haryana main, tathaa 4.5 ki.me. himachal pradesh main padataa he. is drutamarg kaa nirmaan jepi samooh dwaara kiya gaya tha.
 aankadon ke hisaab se yah maarg zeerakapur or parvanu ke madhya kii duuri ko maatr 3 kimi hi kam karata he. purana maarg kalka, pinjore va parvanu shaharon ke bichon bich bheedbhad vaale bazaaron se guzarataa he or bahut hi tang he, jiske kaaran inhen paar karne main hi atyadhik samay va indhan kii barbaadi hoti thi. in pahari shaharon kii duusari ore se pahaad katkar yah 4 len maarg banaaya gaya he. isse shimla jane vaale vaahanon ko bypass mil gaya he tathaa isse shimla tak kii yatra kaa samay lagbhag ek ghanta kam ho gaya he. 
