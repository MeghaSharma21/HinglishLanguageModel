 mansaar shilpashaastra shilpashaastra kaa pracheen granth he jiske rachayita mansaar hai. iske 43 wein adhyay main aise anek rathon kaa varnan he jo vayuveg se chal kar lakshya tak pahonchte the. unamem baitha vyakti bina adhik samay gavaane gantavy tak pahunch jaataa tha. shri prasann kumaar acharya ne bahut parishram se mansar shilpashaastra ko jodjodakar punah nirmit kiya or iskaa angreji bhashaa main anuwaad kiya. yah granth saat bhaagon main prakashit kiya gaya.
 mansar shilpashaastra brahma kii stuti se armbh hota he jo brahmand ke nirmaataa hai. yah granth shiv ke tisare netra ke khulne par samaapt hota he. isamen lagbhag 70 adhyay hai jinamein se pratham aath adhyyon ko ek bhaag main rakhaa gaya he. aage ke das adhyay doosraa samooh banaate hai. iske baad mansaar kaa kendriya bhaag aata he. adhyay 19 se adhyay 30 main ekamanzila bhawan se lekar 12 manjila bhawan kaa varnan karte hai. adhyay 31 se adhyay 50 main vaastushilp kii charchaa he. iske baad murtikla kii charchaa aati he jo adhyay 51 se adhyay 70 tak kii gayi he. adhyay 51 se adhyay 70 kii saamagree ko mote taur par do bhaagon main baanta ja saktaa he- adhyay 51 se adhyay 65 tak ek samooh he tathaa adhyay 66 se adhyay 70 tak doosraa samooh.
