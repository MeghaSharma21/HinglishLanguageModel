 shankar dayaal singh bharat ke rajaneta tathaa hindi sahityakar the. ve raajnneeti va sahitya donon kshetron main samaan rup se lokapriy the. unki asaadhaaran hindi seva ke liye unhen sadaiv samaran kiya jaataa rahegaa. unke sadabahaar bahuaiami vyaktitv main urja or anand kaa ajasr strot chipa hua tha. unka adhikansh jivan yatraaon main hi beetaa or yah bhi ek vicitra sanyog hi he ki unki mrityu yatra ke dauraan us samay hui jab ve apane nivas sthaan patna se bhartiya sansad ke sheetakaaleen adhiveshan main apni bhagidaari sunishchit karne dilli aa rahe the. nai-dilli railway stesan par 27 navambar 1995 kii subah train se kahkahe lagaate hue shankar dayaal singh to nahin utre, apitu bojhil man se unke parijanon ne unke shav ko utaara.
 bihar ke aurangabad jile ke bhavanipur gaanv main 27 disambar 1937 ko prasiddh swatantrata senaanee, sahityakar va bihar vidhaan parishad ke sadsy swa0 kamtaprasad singh ke yahan janme balak ke mata-pita ne apane aradhy dev shankar kii dayaa kaa prasad samaj kar uskaa naam shankar dayaal rakhaa jo jati suchak shabd ke sanyog se shankar dayaal singh ho gaya. choti umr main hi mata kaa saaya sir se uth gaya at: daadi ne unka paalan poshan kiya. banaras hindu vishvavidhyalay se snaatak tathaa patna vishvavidhyalay se snatakottar kii oopaadhi lene ke pashchaat 1966 main vah akhil bhartiya congress cameti ke sadsy bane or 1971 main saansad chune gayi. ek paanv raajnneeti ke daldal main santa rahaa to doosraa sahitya ke camel kii pankhuriyon ko kured-kured kar uskaa saurabh lutaata rahaa. shrimati kaanan bala jaisi sushila praadhyapika patni, do putr - ranjan va rajesh tathaa ek putree - rashmi; or kya chaiye sab kuch to unhen apane jite ji mil gaya tha tis par mrityu bhi mili to itani neerav, itani shant ki sharir ko ek pal kaa bhi ksht nahin hone diya. 27 navambar 1995 kii bhor main patna se nai dilli jate hue rail yatra main tundla railway stesan par hriday gati ruk jane ke kaaran unka praanant ho gaya.
 samachar bharti ke nideshak pad se prarambh hui shankar dayaal singh kii jivan-yatra sansadeey rajbhasha samiti, dilli public librari, bhartiya rail paraamarsh samiti, bhartiya anuwaad parishad, kendriya hindi salaahkaar samiti jaise anek padaavon ko paar karti hui desh-videsh kii yatraaon kaa bhi anand leti rahi or apane sahyatriyon ke saath unmukt thahaake lagaakar unka raktavardhan bhi karti rahi. or ant main unki yah yatra railway ke vaataanukoolit shayanyan main gahari neend sote hue 27 navambar 1995 ko us samay samaapt ho gayi jab unke janm din kii shashtipurti main maatr ek maas shesh rah gaya tha. yadi 27 disambar 1995 ke baad bhi unki yatra jari rahati to ve apana 58vaan janm-din unheen tahaakon ke bich manaate jiske liye ve apane mitron ke bich jane jate the. unki ek visheshta yah bhi rahi ki unhone jivan paryant bhartiya jivan mulyon kii raksha ke saath-saath bhartiya samskruti kaa poshan kiya bhale hi iske liye unhen kai baar ulajhna bhi pada kintu apane vishisht vyavhaar ke kaaran ve un tamaam vaadhaon par ek aparaajey yoddha kii tarah vijay pate rahe.
 shankar dayaal singh loksabhaa va rajyasabha donon ke sadsy rahe kintu chunki mulat: ve ek sahityakar the at: raajnneeti main hone vaale daav pench unhen raas nahin aate the or ve uski tej dhoop se bachane ke liye bahudhaa sahitya kaa chaataa taan liya karte the. kehane kaa taatpary yah he ki ve apane lekhon main un sabaki bakhiya udhed kar rakh dete the jo unke shuddh ant:karan ko niti viruddh lagate the. jaise sarkaar kii gramotthana ke prati tatasthta kaa bhav unhen salata tha to vah sansad kii charchaaon main to apni baat rakhte hi the vividh patr-patrikaon main lekh bhi likhte the jinhen padhkar virdohi-paksh khush or satta-paksh, jiske ve swayan saansad hua karte the, naakhush rahata tha. dekha jaye to raajnneeti main, aaj jahaan prayek party ne keval chatukaaron kii chandal-chaukadi kaa majamaa jamaa kar rakkha he jiske kaaran raajnneeti ke talab main svachh jal kii jagah keechad hi keechad najar aa rahi he; vahaan ke pradooshit vaataavaran main shankaradayal singh sareekhe camel kii kami vastav main khalati he. unhone lagbhag 25 lekh raajnneetik uthapatak ko lekar hi likhe jo tatkaaleen samaacharon kii surkhiyaan to bane hi, pustakaakaar rup main pustakaalayon main uplabdh bhi hai.
 jivan ko dhoop-chaanv kaa khel maanane vaale shankar dayaal singh kaa yah maananaa ek dam sahi tha ki jis prakaar prakruti apana santulan apane aap kar leti he usee prakaar raajnneeti main kaam karne vaale prayek vyakti ko sahityakar hona pehali yogyata kaa maapdand hona chaiye. ve apane se purvavarti sabhi diggaj raajnneetik vyaktiyon kaa udhaaharan praaia: diya karte the or bataate the ki ve sabhi diggaj log sahityakar pehle the baad main raajnneetikaar yaa kuch bhi; jiske kaaran unke jivan main nirantar santulan bana rahaa or ve desh ke saath kabhi dhokhaa nahin kar paye. aaj jise dekho vahi raajnneeti ko vyavsaay kii tarah samajhataa he seva kii tarah nahin; yahi kaaran he ki sarvatra ashaanti kaa samrajya he. halaat yah hai ki aajkal raajnneeti kii dhoop main netaaon ke paanv kam, janata ke adhik jhulas rahe hai. unheen ke shabdon main - "maine swayan raajnneeti se aasav grahan kar uski masti sahitya main bikheri he. anubhav vahaan se liye, anubhuti yahan se. maran vahaan se varan kiya jivan yahan se. vahaan kii dhoop main jab-jab jhulasa, chaanv ke liye is ore bhaaga. lekin yah sahi he ki dhoop-chaanv kaa anand letaa rahaa, aankh-michauni kheltaa rahaa."
 bharatvarsh ko swatantrata ke pashchaat yadi koi ek niti ekajute rakh sakati thi to vah keval ek bhashaagat rashtriya-niti hi rakh sakati thi kintu hamaare desh ke karnadhaaron ne is ore koi vishesh dhyaan nahin diya apitu ek ke bajaay anek bhashaaon ke bhanvar-jaal main uljhaakar dub marane ke liye vivash kar diya he. jab bhartiya swatantraaa sangram athwa hamaari aazaadee kaa yuddh ek bhashaa hindi ke madhyam se lada gaya, usamen kisi bhi praant-bhashaa-bhashi ne yah adanga nahin lagaaya ki pehle unki bhashaa siikho tabhi ve ekajute hokar tumhaara saath denge anyathaa nahin denge. is tarah yadi karte to kya kabhi 1947 main hindustan aaazaad ho saktaa tha? kadaapi nahin. rashtrabhasha to ek hi ho sakati he anek to nahin ho saktin. yadi raashtra-bhashaayen ek ke sthaan par 15 yaa 20 kar di jaayengi to nishchit maaniye prantiyata kaa bhav prayek ke man main paidaa hoga or uskaa dushprinaam yah hoga ki yah raashtra vikhandan kii ore agrasar hoga, ekta kii ore nahin.
 shankar dayaal singh chunki saansad bhi rahe or sansadeey kaary-samitiyon main unki paith bhi baraabar bani rahi atev unhen sarkari sansadhano ke sahare vibhinn deshon va sthanon kii yatraayen karne kaa sukh bhi uplabdh hua. parantu unhone vah sukh akele na uthaakar apane saahitiyik mitron ko bhi uplabdh karaayaa tathaa lekhon ke madhyam se apane pathakon ko bhi pahunchaaya. soviet sangh kii rajdhani masco se lekar surinam or trinidad tak kii mahatvapurn yatraaon ke vrutant padhkar hamen yah lagata hi nahin ki shankar dayaal singh hamaare bich nahin hai. apitu kabhi-kabhi to aisa abhas-sa hota he jaise vah hamaare ird-gird ghoomte hue lattu kii bhanti gatiman is bhumandal ke chakkar abhi bhi laga rahe hai. parijaat prakaashan, patna se pratham baar san 1992 main prakashit pustak raajnneeti kii dhoop : sahitya kii chaanv main diye gayi unki yayavari ke anubhav bade hi rochak hai.
 san 1977 se 'socialist bharat' main unke lekh prakashit hone prarambh hue jo san 1992 tak anwarat rup se chhapate hi rahe aisa ullekh unki bahucharchit pustak raajnneeti kii dhoop : sahitya kii chaanv main miltaa he. isi ullekh ke aage di gayi shankar dayaal singh kii prakashit pustakon kii suchi is prakaar he:
 rashtrabhasha hindi ke liye shankar dayaal singh ne aaajeevan aagrah bhi kiya, yuddh bhi lada or yada-kada aahat bhi hue. is sabake baavjood unhen san 1993 main hindi seva ke liye anantgopal shevade hindi sammaan tathaa san 1995 main gadgil rashtriya sammaan se nawaja gaya parantu isse ve maansik rup se purnat: santusht kabhi nahin hue. nissandeh shankar dayaal singh puraskaar yaa sammaan paakar apni bolti band rakhane waalon kii shrenee ke vyakti nahin, apitu or adhik prakharata se mukhar hone waalon kii shrenee ke vyakti the. yahi kaaran tha ki pratishthit lekhak ke rup main kendra sarkaar ne bhale hi koi puraskaar yaa sammaan na diya ho, jiske ve vaastavik rup se adhikari the; parantu puure bharatvarsh se kai sansthaaon, sanghathanon va rajya-sarkaron se unhen anekon puraskaar praapt hue.
