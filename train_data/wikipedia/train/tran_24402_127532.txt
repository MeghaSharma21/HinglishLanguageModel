 longinus paramparaagat rup se "kavy main udaatt tatv" naamak kriti kaa rachanaakaar mana jaataa he. is kriti main achche lekhan ke prabhaavon kii charchaa he. longinus kaa asli naam gyaat nahin he. vah unani kavyalochan kaa shikshak tha. uskaa kaal pehali se lekar teesri shadi tak hone kaa anumaan he.
 lonzinus ne kavy ko shreshth banane vaale tatwon par vichaar karte hue is siddhant kaa pratipaadan kiya he. ve udaatt ko kavy ko shreshth banane vaala tathaa kavi ko pratishtha dilaane vaala tatv maanate hai. yah udaatt mahaan vichaaron sangathit alankaar yojana, abhijatya pad rachana tathaa prabhaav kii garima main nihit he. ve vagadambar baleyata or bhavanumbar ko udaadtta main baadhak tatv maanate hai.
 jis prakaar bhartiya kavyashastra main kavy ke swaroop or uski aatma ko lekar vibhinn maton kaa pratipaadan hua he usee prakaar paashchaatya aalochana ke kshetra main vibhinn yugon main vibhinn chintakon ne kavy yaa sahitya ke mul tatva kii khoj kii he.
 plato ne anukaran ko sahitya kaa mul tatva mana. inkaa pallavan arestu ne apni drushti se kiya or virechan ko sahitya kaa uddeshy sweekaar kiya. isi prakaar lonzinus kaa udaatt siddhanth he. is siddhanth ke dwaara unhone yah spasht kiya he ki koi bhi kalakriti yaa kavyakruti bina udaatt tatva ke shreshth rachana nahin ho sakati. shreshth vahi he jisamen rachayita kaa gahan chintan or anubhutiyaan rahati hai. rachanaakaar kaa yah anubhuti tatva apni mahanata, udaattata, bhavyata yaa garima ke kaaran rachana ko mahaan banaata he. rachana yaa kriti shilp ke dwaara abhivyakti paati he; kintu udaatt rachana kaa lekhak apni rachana main shilp ke soundarya kii adhik chintaa na karke usamen nihit anubhuti ko hi sabal banane kaa ytn karata he.
 is udaatt siddhanth ko prastut karanevaale acharya lonzinus he. inkaa unani bhashaa kaa naam longinus tathaa angreji bhashaa main uccharit 'lonzinus' he. inaki rachana kaa naam ‘perihutsus’ he, jiskaa angreji main ‘on da sablim’ naam se anuwaad kiya gaya. isi ko hindi main udaatt kii sangya di gai. iskaa granth paashchaatya sahitya-shaastra kaa pramukh granth he.
 lonzinus ne udaatt kii paribhaasha or uskaa saamaanya parichay jis rup main diya he usase prathit hota he ki unke samay main yah shabd itnaa adhik prachlit ho gaya tha ki unhone iskaa vistrut parichay dene kii koi aavashyaktaa nahin samajhi. phir bhi udaatt ke swaroop ko spasht karte hue unhone itnaa kaha- 
 arthath abhivyakti kii vishistataa or shreshthata kaa naam udaatt he. isi ko lakshya karke hindi aalochakon ne yah sweekaar kiya he ki kisi rachana main udaatt tatva upyukt tathaa garimapurna shabd-vidhaan, aaveg ko deept karne vaali alankaar yojana tathaa rachana-vidhaan dwaara abhivyakt hota he.
 lonzinus ne kavy ke udaatt ko vaktruta se ekadam bhinn bataaya he, kyonki kavy main shrotaaon par udaatt kaa prabhaav tanmayata ke rup main hota he, pravartan ke rup main nahin. is kaaran lonzinus kii drushti main bhavy kavita vahiin he jo anandatirek ke kaaran hamen itnaa nimagn or tanmay kar de ki ham aisi ucch bhav-bhoomi par pahunch jaae jahaan varnya vishay vidyut-prakaash kii bhanti aalokit ho uthta he. is drushti se lonzinus ko anandatirek or vishwanath ke vigalit-vedyantar main bahut kuch samya dekha ja saktaa he. udaatt ke swaroop ke antargat lonzinus main manovaigyanik or vyavhaarik donon drushtiyon ko saamne rakhaa. isi se unhone ek ore udaatt ke aantarik tattvon kaa ullekh kiya he or duusari ore uske bahya paksh kii bhi vivechna kii he.
 udaatt mul aadhaar kya he? kya vah vaktaa yaa lekhak kii janmajaat pratibha par aadhaarit hota he yaa uskaa prasphuton shiksha-diksha se vichaar kiya ja saktaa he yaa abhyaas par nirbhar he? in prashnon par vichaar karte hue lonzinus ne madhya maarg kaa anukaran kiya he. unke vichaar se udaatt na to sarvatha pratibha saapeksh he or na purnatah abhyaas-saapeksh. vastutah udaatt kaa aadhaar vyakti kaa koi ek paksh, ek gun yaa ek pravriti nahin he apitu uske peeche sampoorn vyaktitv kii jhalak hoti he. atah udaatt kaa sristaa udaatt vyaktitv hi ho saktaa he. mahaan pratibhashali ucch vidwaan evam yashasvi charitravaan vyakti hi udaatt yaa udghoshak ho saktaa he. lonzinus ke anusaar - ‘‘udaatt aatma kii mahanata kaa pratibimb he. sachcha udaatt keval unheen main prapya he jinaki chetana udaatt evam vicasonmukh he. yah sarvatha swaabhaavik he ki jinke mastishk udaatt dharanaon se paripurna he unheen kii vaani se udaatt shabd zankrut ho sakate hai.’’
 is prakaar udaatt kaa sambandh keval pratibha, adhyayan or bhashaa ke adhyayan se nahin, apitu vyakti ke samooche vyaktitv se he.
 nishkarshtah
 uskaa prabhaav kramik nahin, aakasmik hota he or uske alolik alok se katha chamak uthati he.
 yadhyapi udaatt ke muladhar sahityakar ke vyaktitv kii mahanata main nihit he phir bhi rachana main udaatt kaa tatva laane main liye lonzinus ne paanch sroton kii charchaa kii he-
 uparyukt paanchon tattvon main se pratham do janmajaat arthath kavi-pratibha ke ang hai or shesh teen kala sambandhi visheshtaayen hai.
 udaatt ke stroton main pratham sthaan vichaar kii mahatta kaa he. isi ko lonzinus ne shabd-bhed se aatma kii bhavyata bhi kaha he. unka spasht kathan he- ‘‘udaatt mahaan kii aatma kii pratidhwani hota he.’’ yadi aatma kii yah mahatta naiysargik na ho to utkrisht vichaaron dwaara use praapt kiya ja saktaa he. mahaan shabd unheen ke mukh se nikalate hai jinamein vichaar gambheer or gahan hon. mahaan vichaaron se sampann, atmotthanayukt sahityakar hi udaatt-srijan kar sakate hai. lonzinus kii yah aisi avadharana he, jisase unki udaatt-prabhaav sambandhi dharna bhi judi hui hai. udaatt kaa prabhaav atmatikraman hota he, anunayan nahin. yah dharna is baat ko visheshikrut karti hai ki atmaati kraman bhavy or mahaan vichaaron kii garimamayi abhivyakti se hi sambhav he. vastutah atmik mahanata udaatt srujana kii pehali shart he, isiilie udaatt kaa prabhaav bhi natikrup se kalyankari hi mana jayega. is prakaar udaatt sahitya kaa prabhaav naitik tathaa kalatmak donon hi drushtiyon se uttam mana janaa chahie. is drushti se lonzinus or mahakavi milton ek hi str par utarate hai. milton ke anusaar mahaan sahityakar banane ke liye mahaan or ati sammanneey vastuon kaa anukaran karnaa chahie. milton kaa mat he- 
 manasviyon ko yah bhavy vaani sahaj hi praapt ho jaati hai. kabhi-kabhi aisa bhi hota he ki pratibhashali kavi apane jivan ke sandhya kaal main ast hote hue surya kii tarah thanda ho jaataa he or uske parvarti kavy main udaatt kii kami dikhaai dene lagati he. odisi main homer kii isi astachal-gamini pratibha ke darshan hote hai. lonzinus kaa kathan he- ‘‘iliyat homer kii tarunai kii rachana hai, kyonki isamen gati or sangharsh kaa prachurya hai. iske vipareet, odissi kaa bahulansh aakhyanatmak hai, jo budhaape kii dein he.’’ hindi main maithilisharan gupt ke ‘vishnu priya’ or ‘ratnavali’ isi prakaar ke kavy hai, jinamein inaki pratibha kaa apakarsh dekha ja saktaa he. pant or bachchan kaa parvarti kavy bhi iskaa udhaaharan hai.
 lonzinus ne kalakriti main uddaam aavegon kii anivaaryta par bal diya he, kyonki kriti ke mahaan hone ke liye yah aavashyak he ki pathakon ko bhaavnaatmak uttejnaa pradaan kare. bhavavesh yaa bhavy aaveg ve hen jinase ‘aatma’ apane aap upar uthne lagati hai or phir harshollas se bhar jaati hai. lonzinus ne aavegon ke do varg banaae hai- ek bhavy or doosraa nimna. bhavy aavegon main ucch bhavavesh arthath utkrisht bhaavana prabalya, aadar, vismay, ullas or shaury aadi kii gananaa karte hai, jabaki nimna aavegon kaa sambandh karunaa, shok or bhay se he. kavy main udaatt bharne ke liye ucch bhavaveshon kaa grahan tathaa nimna bhavaveshon kaa tyaag hona chahie.
 lonzinus kaa mat he ki alankaaron kaa prayog is kushalta se hona chahie ki is baat par kisi kaa dhyaan na jaae ki vah alankaar he. kala jab kaushalpurvak prayukt kii jaati he to vah apane soundarya or chamatkaar ke vinyas ko kho detii he. vastutah alankaar kii chamatkrit na karen, apitu vah anand hetuk hona chahie. lonzinus ne athishaymulak alankaaron ko udaatt kaa hetu mana he. unke anusaar vistaarna, shapathokti, prashnalankar, viparyay, vyatikram, punrariti, pratyakshikaran, sanchay, saar, rup-parivartan, paryyokti, atishyokti aadi alankaaron main udaatt vidyaman rahata hai. atah udaatt ke liye alankaaron kaa sahaj or auchitypurna hona anivaary he.
 udaahranarth
 abhijaat abhivyakti se lonzinus kaa taatpary kavy bhashaa he. unhone bhashaa kii utkrushtataa par vishesh bal diya he; kyonki udaatt kii abhivyakti bhashaa ke madhyam se hoti he. padaavalee kaa vishayanukool, upyukt prabhaav evam sugumphit hona anivaary he, kyonki urjaswit bhashaa ke prayog dwaara rachanaakaar aisi kriti kaa nirmaan kar saktaa he, jiskaa prabhaav durnivaar ho. upyukt or prabhavi shabdaawalee ke dwaara rachana main bhavyata, garima, oj, madev, shakti aadi gunon kaa samavesh or jeevantata kaa sanchaar hota he.
 rachana-vidhaan kaa arth he samanjit shabd-yojana yaa ek nishchit kram se shabdon kii yojana. lonzinus ke anusaar vibhinn tattvon kaa parsparik saamanjasy kriti ko garimapurna banaata he. jaise sharir ke vibhinn avyavon ke swatantra rahane par koi mahatva nahin he, sabase milane par hi sampoorn sharir kii rachana sambhav hoti he, usee prakaar samast tattvon ke sanyog dwaara hi garimamay kriti kii rachana hoti he. rachana ke sabhi tatva milakar jab saamanjasy kii shrinkhalaa main bandh jate hai, tabhi un main udaatt aata he. anyathaa vah bikhar jaataa he.
 kabhi-kabhi rachana-tattvon kaa saamanjasy us kshati kii aapurti kar detaa he, jo rachana ke kisi vishesh tatva-dosha se utpann hoti he or is prakaar yah saamanjasy udaatt-prabhaav ko akshunn banaaye rakhata he. atah garimamay evam bhavy rachana-vidhaan bhi udaatt-srijan kaa poshak he.
 lonzinus ne udaatt ke virdohi tattvon par bhi vichaar kiya he. unhone baleyata, asanyat vagvistaar, ast-vyast pad-rachana, hin arth vaale shabd, bhavadambar or shabdaadambar, avaanchit sankshiptata, anaavashyak saaj-sajja, sangeet va lay par atyadhik bal aadi ko udaatt kaa virdohi tatva mana he. atah shreshth kavi ko apni rachana main inhen sthaan nahin dena chahie.
 yah style kaa baari dosha he. ‘baley’ kaa shabdic arth he ‘bachakaana’. bacchon main jaise chapaltaa, sanyamheenata, halkaapan or kshudrata pai jaati he, vaise hi baleyata kaa dosha us style main mana jayega. jisamen bina sanyam ke vagsfiti kii jaae, kshudra arth dyotak shabdon kaa prayog ho or chanchal yaa asthir pad-vinyas paaya jaae. isamen style kritrim ho jaati he. lonzinus ke anusaar- 
 bhav kii garima ke abhaav main alankrita or baari shabdon kaa prayog. jaise griddha jaise chote padaarth ke liye ‘jivit samadhi’ shabd kaa prayog. vagadambar udaatt atikaraman ke prayaas se utpann hota he.
 jahaan lekhak madyap kii bhanti aacharan kar praayah anpekshit, nirarthak or asangat aaveg kii abhivyakti karata he arthath jahaan aaveg ke niyantran kii aavashyaktaa hone par bhi aaveg kii abhivyakti kii jaae. aaveg kii abhivyakti bhavadambar ko janm detii he or udaatt kaa hraas karti he.
 logon ko prabhavit karne ke moh main atishyoktipurna kathan hi shabdaadambar he. hindi main bihari ke oohatmak dohe isi dosha se grast hai. udaahranarth, lonzinus kaa mat he ki stri ke liye chakshu-dansh athwa ‘chakshu-phoduk’ or ‘putali’ ke liye ‘aankh kii kumari’ aadi shabdon kaa prayog maatr shabdaadambar he, bhashaa kaa alankaar nahin he.
 parvarti samikshakon main higel ne udaatt ke swaroop ko spasht karne ke liye uski tulana soundarya se kii he. uske matanusaar soundarya kaa arth he saamanjasy. soundarya main vastu or kala paksh kaa saamanjasy rahata he. udaatt kii sthiti sundar se bhinn he. udaatt vah he jahaan uskaa bhav uske rup kii apeksha adhik prashast or vilsht hota he. higel yah bhi maanate hai ki udaatt ke mul main vichaaron kii utkrushtataa he or vichaaron kii mahatta vyakti ke ucch charitra se janm paati he. vyakti kaa charitra mahaan he to uske vichaar bhi mahaan honge.
 edmund bark ne lonzinus dwaara vivechit pratibha-prasut kalpana tathaa vichaar bhaavana aadi kii vishalata ke aadhaar par udaatt ke swaroop kii spashtikaran karte hue kaha he ki jis vastu yaa rachana main prabhavit karne kii shakti he or jo apane abhinav prabhaav se prekshak ko chakit kar sakati he, vahiin udattatavya samajhnaa chahie.
 udaatt-tatva kii rachana kaa udhaaharan ham pyramid tathaa ramcharitra-maanas ke sundar kand main prastut hanuman ke viraat rup, mahabharat main krishna ke viraat rup aadi ko le sakate hai. bark ne udaatt-tatva padaarthon ke atirikt dhwani ke bheetar bhi sweekaar kiya he, jaise baari aandhi, vishaal prapaat, bijli kii garaj, topon kii garjana main bhi udaatt-tatva rahata he. vastutah soundarya kii apeksha akkhadpan udaatt se adhik nikat hai.
 kavi-karm ke rup main anand kii pratishtha lonzinus kii aisi dein he jo ek ore unhen horess jaise alankaar-shastri se or duusari ore arestu jaise kavy-shastri se bhinn karti he. arestu kaa virechan ek prakaar kaa upachaar he, jisaki pariklpana visheshkar traasadee ke sandarbh main kii gai he, jabaki lonzinus kaa ‘anand’ ek uplabdhi he, jiskaa poshak aadhaar mahakavy traasadee, pragit aadi sabhi tak vistrut hai. vastutah udaatt kaa vivechan or vishleshan lonzinus ke ‘peri ipsus’ me sarvaadhik rup main hua he.
 lonzinus kaa udaatt siddhanth paashchaatya samiksha kii dein he. unka ‘udaatt’ jivan ke arjeet paksh kii abhivyakti hai, madhur paksh ke liye usamen koi sthaan nahin he. atah jivan ke aadhe paksh kaa vivechan karne ke kaaran unka shaastra adhuraa he. bhartiya kavyashastra kii purnataa usamen kahan, jisamen oj ke saath maadhurya gun bhi he. ek ore vir or adbhut ras he to duusari ore shringaar or hasya ras hai. vah sampoorn maanav kii kriti he. lonzinus kii dharna main is ekangita kaa kaaran yah he ki usne apane granth kii rachana bhaashan-shaastra ke rup main kii thi, kavyashastra ke rup main nahin. isiilie safal bhaashan ke liye mahatvapurn tattvon kaa hi nirvachan isamen miltaa he.
