 yah vivaadaaspad vishay he ki computer softver/program patent karaayaa ja saktaa he ki nahin. is bare main alag-alag deshon ke niyam bhi bhinn hai. isamen karaaye jane ke tareeke par bhi vivaad he isko samajhane ke liye is vishay ko teen bhaagon main baantnaa uchit hoga,
 pehla bhaag bhi apane main bahut bada he ise bhi kuch kadiyon main karnaa hoga.
 
 patent avishkaar ke liye diye ja sakate hai. bhartiya patent adhinium kii dhara 3 bataati he ki kya avishkaar nahin he or jo avishkaar nahin he uskaa patent nahin karaayaa ja saktaa he. america ke patent kanoon main aisi koi seemaa nahin he. america ucchtam nyaayalay ne chakravarti cese main patent kanoon kii vyakhya kii he. nyaayalay ne kaha ki america kagrence, un sab kaa patent karne kaa aashay rakhti he jo ki manushya dwaara nirmit kii jaati hai par yah bhi spasht kiya ki, 
 parker cese 437, US. 504 : 57 L.Ed 2d 451) main america ucchtam nyaayalay ne kaha ki ganitiya sutara kaa patent nahin karaayaa ja saktaa he.
 america patent adhinium na to computer program or na hi vyapaar karne ke tareekon ke bare main alag se zikr karata he. gotsocalk cese main, america ke ucchtam nyaayalay ne yah tay kiya ki decimal nambaro ko shuddh binary nambaron main badalane vaale computer program ko patent nahin kiya ja saktaa he. yah isaliye kyonki ise manjuur karne kaa parinaam ek vichaar ke liye anuchit rup se patent jari karnaa hoga.
 sankshep main america main, na to algorthim ko patent karaayaa ja saktaa he, na hi computer program yadi vah akele main ho. lekin yadi computer program, audyogic prakriya yaa vyapaar tareeke kaa ek hissaa ho to kya yahi sthiti rahegi? chaliye iske bare main charchaa karen.
  
 america ucchtam nyaayalay ne chaar ke mukaable paanch se apana faisla sunaaya ki, 
 sankshep main, ek computer program yadi kisi ek audyogic prakriya kaa hissaa he to uske saath main patent ho saktaa he. yaheen se shuru hua computer program kaa, america patent kanoon ke saath safar. aisa safar jo ki kaiyon ke mutabik ek khatarnaak mode par aa pahunchaa he. 
 paramparaagat taur par, maatr praudyogiki se sambandhit prakriyaaon ko hi patent kiya ja saktaa tha. anek duusare kaaryaklap jinke antargat vyapaar ke dhang yaa aankada vishleshan jo ki prakriyaayein kahi ja sakati he, ko patent nahin kiya jaataa tha. par rdaah cese ke banaay america main patent dene kii prakriya main badlaav aayaa he. you.es. patent and trade aphis ne patent karne ke maargdarshan kii manyuval main parivartan kiya he. isaki computer program ke liye vyapaar ke tareekon se sambandhit purvatar policy jo { } nimnlikhit thi.
 ‘Though seemingly within the category of a process or method, a method of doing business can be rejected as not being within the statutory classes.’
 ise badal kar nimna kar is prakaar kar diya gaya he.
 'Office personnel have had difficulty in properly treating claims directed to methods of doing business. Claims should not be categorized as methods of doing business. Instead such claims should be treated like any other process claims’.
 urpyukt parivartan ko maddenjar rakhte huye state street cese main america ke ek apili nyaayalay ne kaha ki koi prakriya patent karne yogya he yaa nahin, yah is par nahin tay hona chahie ki prakriya vyapaar karti he par yah dekhnaa chaiye ki, patent kii jane vaali prakriya ek upyogi tareeke se prayog kii ja rahi he athwa nahin. america main vyapaar ke tareekon ke ke liye diye patent ke kuch udhaaharan nimna he :
 sankshep main, america main vichaar patent nahin karaaye ja sakate par jab vichaar vyaavhaarik taur par ek upyogi, kancreet tathaa moort parinaam dete hai to unhen patent karaayaa ja saktaa he. aajkal america main you.es.pi.tii.o. ke manyuval main vyapaar ke tareeke ke patent ke upar ek adhyay he or upyogi vyapaar ke tareeke tathaa aankada vishleshan ke liye computer program ke patent manjuur ho rahe hai. australia or japan ne bhi america kaa anusaran kiya he. 
 america main vyapaar karne ke tareeko sudhaar laane ke liye Business Patent Improvement Act 2000 laayaa gaya tha par yah abhi tak paarit nahin kiya gaya he or shaayad yah kabhi bhi paarit nahin ho.
 european patent canaveshann 1973 kaa anuchhed 52 kahata he ki maansik kaary karne kii prakriya, khel khilne ke tareeke, vyapaar tareeke or computer program avishkaar nahin maane jaayegein. yani ki, computer program or vyapaar tareekon ko patent nahin kiya ja saktaa. yahi i.pi.si. ke sadsy deshon kaa bhi kanoon he. kintu vyavhaar main, yah niyam badal gaya he. is tarah ke patenton ke liye yadi aavedan patr - computer program yaa vyapaar ke tareekon kii jagah - takneekee main badhottaree kii tarah prastut kiye jany to un par vichaar kiya ja rahaa he. 
 europe ke bhinn bhinn deshon alag alag niyam he or european kamishan usamen samanta laane kaa vah prayaas kar rahaa he. vah isamen safal hoga ki nahin yah to bhavishya hi bataayegaa. 
 bharatvarsh main patent adhinium kii dhara 3 ko 2002 sanshodhan ke dwaara sanshodhit kiya gaya he. isane patent adhinium main dhara 3 ko pratisthapit kiya he. isamen ganit, vyapaar ke tareekon, computer program akele main, algoritham ko avishkaar nahin mana gaya he. yani ki yah patent nahin ho sakate hai. 
 yahaan ‘computer program’ ko per se ke dwaara pratibandhit kiya gaya he. Per se kaa arth akele main yaa apane aap main he. iskaa arth yah hua ki computer program apane aap main avishkaar nahin he par iskaa yah bhi arth hua ki yadi vah akele main na ho to avishkaar maane ja sakate hai or uskaa patent bhi ho saktaa he. aage nyaayalay iskaa kya matlab nikaalegein - kya ham america kii raah jaayenge yaa europe kii - yah to keval bhavishya hi bataa saktaa he. 
 
 puraani takanic main prashikshanarthiyon ko prashikshan dene main lagbhag saat varsh lagate the tathaa prashikshanarthiyon kii do pidiyon ko prashikshit karne main chaudaa varsh lagate the isliye pehle patent ko chaudaa varsho ke liye diya jaataa tha. england main beesvin shatabdi ke shuru main ise badha kar solah saal kar diya gaya. hamane bhi isi kaa anusaran kiya or patent 16 saal ke liye diya jane laga kiya gaya. patent adhinium main ise pun 14 saal kar di gayi. halaki kuch shreniyon ke liye paanch yaa saat saal hi rahi. trips patent ke liye bees varsho ke liye patent ko sangrakshan karne ko kahata he. hamane bhi 2002 sanshodhan dwaara yahi kiya kiya he. 
 soochna praudyogiki ke kshetra main pragati jyamitiya bhang se gatisheel he. anek log yah kehete hai ki, 
 par yah tab tak nahin kiya ja saktaa jab tak trips main badlaav na kiya jaay.
 jab computer program se sambandhit kisi prakriya yaa utpaada kaa patent karaayaa jaataa he tab computer program kaa sorce code nahin bataaya jaataa he use keval flo chart ke dwaara dikhaaya jaataa he. yah bhi vichaarneey prashn he ki, kya yah sahi he? kya yah us prakriya yaa utpaada kii puri jaankaree detaa he? aashaa he ki is prashn kaa bhi uttar jaldi milegaa.
 
 computer program patent ho saktaa he ki nahin, ke bare main kanoon spasht nahin he. phir bhi, yadi sab kisi na kisi tarah se computer program patent kara rahe hai to hamen bhi peeche nahin rahanaa chaiye - yadi computer program patent ho saktaa he to use patent karana chaiye. yadi yah samay yaa kharch ke kaaran patent nahin karaayaa ja saktaa he to isko website par prakashit karnaa chaiye. is kaaran yah purv kala ke rup main rahegaa or kam se kam duusare log isko patent karaane main samarth nahin honge.
