 oraanv yaa 'kudukh' bharat kii ek pramukh janajati hai. ye bharat ke kendriya evam purvi rajyon main tathaa bangladesh ke nivasee hai. inaki bhashaa kaa naam bhi 'uraanv' yaa 'kudukh' he.
 oraanv yaa uraanv chota nagpur kshetra kaa ek adivasee samooh he. oraanv athwa uraanv naam is samooh ko duusare logon ne diya he. apni lokbhasha main yah samooh apane aapako 'kurukh' naam se varnit karata he. angareji main 'o' akshar se likhe jane ke kaaran is samooh ke naam kaa uccharan 'oraanv' kiya jaataa he; bihar/chhattisgarh main 'uraanv' naam kaa prachlan adhik he.
 uraanv bhashaa dravid parivaar kii he jo sameepvarti adivasee samoohon kii munda bhashaaon se sarvatha bhinn he. uraanv bhashaa or kannada main anek samtayein hai. sambhavat: inhen hi dhyaan main rakhte hue, get ne 1901 kii apni janaganana kii report main yah sambhaavna vyakt kii thi ki uraanv mulat: karnataka kshetra ke nivasee the. unka anumaan tha ki is samooh ke purvaj pehle karnataka se narmada upatyaka main aae or vahaan se baad main bihar rajya ke son tat ke bhaagon main aakar bas gaye. paryaapt pramaanon ke abhaav main is anumaan ko vaigyanik maananaa uchit nahin hoga.
 adhikansh uraanv is samay ranchi jile ke madhya or pashchimi bhaag main rahete hai. uraanv samooh ke pratham vaigyanik adhyeta swargeey sharachchandra raay kaa mat he ki bihar main ye pehle shahabaad jile ke son or karmnasha nadiyon ke bich ke bhaag main rahete the. yah kshetra 'kurukh desh' ke naam se janaa jaataa tha. kurukh shabd sambhavat: kisi mul dravid shabd kaa bigadaa hua rup he. raay kaa anumaan he ki is mul shabd kaa arth 'manushya' rahaa hoga.
 is samooh kii arthvyavastha mulat: krishi par avlambit he. akhet dwaara bhi ve anshat: apni jeevika arjeet karte hai. jaal or fandon dwaara ve junglee jaanavar or machhliyaan pakadte hai.
 uraanv anek gotron main vibhajit hai. gotra ke bheetar vaivaahik sambandh nishiddh hote hai. prayek gotra kaa apana vishisht gotrachihn hota he. raay ke anusandhanon dwaara 68 gotron kii suchi praat hui he. inamen se 16 ke gotrachihn junglee jaanwaron par, 12 ke pakshiyon par, 14 ke machhliyon tathaa anya jalcharon par, 19 ke vanaspatiyon par, 2 ke khanijon par, 2 ke sthaneey naamon par tathaa1 kaa sarpo par aadhaarit he. shesh do vibhajit gotra hai. prayek gotra apane aapako ek vishisht purvaj kii santan maanata he, yadhyapi gotrachihn ko hi purvaj maanane kaa vishwaas unamem nahin paaya jaataa. gotrachihn ke sambandh main unka vishwaas he ki unke purvajon ko usase pracheen kaal main koi na koi avismaraneey sahaayta mili thi jiske kaaran samooh ke ek khand kaa naam usase avibhajya rup se sambhddha ho gaya. prayek gotra apane gotrachihnvaale praani, vriksh athwa padaarth kaa kisi bhi tarah upyog nahin karata. use kisi bhi prakaar haani pahunchaana bhi unke saamaajik niyamon dwaara varjit he. yadi unka gotrachihn koi praani yaa pakshi he to ve na to uskaa shikaar karenge or na uskaa maance khaayenge. isi tarah yadi unka gotrachihn koi vriksh he to ve uski chaaya main bhi nahin jaayenge.
 uraanv samaaj main sambandh vyavastha vargeekrut sangyavyavastha par aadhaarit hoti he. vivaah sadaa gotra ke baahar hote hai. teen pidiyon tak ke katipay raktasambandhiyon or vaivaahik sambandhiyon main bhi vivaah kaa nishedh hota he.
 prayek uraanv gram kii apni swatantra niyantran vyavastha hoti he. saamaajik niyamon ke ulanghan par vichaar gaanv ke panch karte hai. gaanv ke 'mahato' or 'paahan' is kaary main unka nirdesh karte hai. panchon kii baithak bahudhaa gaanv ke akhaade main hoti he. rajya-shashan-vyavastha kaa vistaar ab adivasee kshetron main ho chukaa he, isliye panchon kii paramparaagat shakti bahut anshon main ksheen ho gai he. ve ab jaateey paramparaon ke ulanghan par hi vichaar kar sakate hai.
 uraanv logon kaa antar-gram-sanghathan bhi ullekhneey he. kai samavarti gram 'parahaa' ke rup main sangathit hote hai. unke kendriya sanghathan kaa naam 'parahaa panch' hota he. parahaa kaa sabase mahatvapurn gaanv raja-gaanv mana jaataa he. teen anya mahatvapurn gaanv apane mahatv ke anusaar kramash: dewan gaanv, paanare gaanv or kotwar gram maane jate hai. shesh sab prajagaanv maane jate hai. parahaa sanghathan apane sab sadsy graamon kii suraksha kaa prabandh karata he. maanviya tathaa amanviya prakritik tathaa daivi–prayek prakaar kii shaktiyon se gramsamooh ko bachaana is sanghathan kaa mukhya kaary hota he. parahaa sanghathan kii ore se samuhik shikaar, nrity, bhoj ityadi kaa bhi aayojan kiya jaataa he. ve meley or jatraaon kaa bhi prabandh karte hai. jaateey ladaaiyon main parahaa ke sadsy ek duusare kii sahaayta karte hai.
 'dhoomakudiya' uraanv kii ek vishisht sanstha thi. yah ek prakaar kaa yuvagrih hota he jiskaa prachlan bharat tathaa sansar ke katipay anya adivasee samoohon main vaas or sanghathan ke mahatvapurn bhedon ke saath paaya jaataa he. uraanv samaaj main ladakon or ladakiyon kii alag-alag dhoomakudiya hoti he yadhyapi ve ek duusare ke paas aa ja sakane ke liye swatantra rahete hai. kaha jaataa he, pehle tarun taruniyon ko in grihon main yon sambandhon kii swatantraaa rahati thi. is disha main unka keval gotraniyamon bhar kaa paalan karnaa aavashyak mana jaataa tha. samavarti jatiyon kii aalochana ke kaaran is sanstha kaa hraas hota ja rahaa he. uski sankhya kam ho gai he. jahaan vah aaj bhi pai jaati he vahaan uske aantarik sanghathan main anek moolbhoot parivartan ho gaye hai. tarun-taruniyon kii swatantraaa kai anshon main simit ho gai he.
 uraanv samaaj main badi teevr gati se parivartan ho rahe hai. isai dharm ke prachaar se unki samskruti main parivartan hua he. aajeevika ke liye anek uraanv khanij udyog tathaa ispaat udyog kii ore bhi agrasar hue hai. nai raajnneetik chetana ne bhi unhen sanghathan kii ek nai disha di he.
 dodhia • khond • bhoi • rathva • 
