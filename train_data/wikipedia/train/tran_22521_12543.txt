 vyasan yaa aasakti kii visheshta he ki dushprinaamon ke baavjood vyakti ko drug/alcohol kii badhyakaari lat lag jaati he. vyasan ko ek jeern maansik rog bhi kah sakate hai.
 maadak dravya vaise padaarth ko kehete hai jinke seven se nashe kaa anubhav hota he tathaa lagaataar seven karne se vyakti uskaa aadi ban jaataa he. 
 hamaare samaaj main kai prakaar ke maadak dravyon kaa prachlan he jaise- sharaab, hviski, ram, bear, mahua, handiya aadi saamaajik manyata praapt vaid padaarth hai. anek avaidh padaarth bhi kaaphi prachlit hai jaise- bhang, ganja, charas, heroin, brown sugar tathaa cocain aadi. 
 doctoron dwaara neend ke liye yaa chintaa yaa tanaav ke liye likhi dawaaiyon kaa upyog bhi maadak dravyon ke rup main hota he. 
 tambakooyukt padaarth jaise cigarette, kheni, zarda, gutkha, bidi aadi bhi inke antargat aate hai. inke alaave kuch padaarthon kaa bhi prachlan dekha jaataa he jaise- kaph seerup, fencidil yaa korex kaa seven. 
 vashpashil vilaayak yani vaise rasinic padaarthon kaa seven jinke vaashp ko shwaas dwaara khinchne par sharaab ke nashe se miltaa-julata asar hota he, jaise-petrol, nail polish remubar, pents, dry clining solusan aadi bhi maadak padaarth hai. 
 iske kai kaaran ho sakate hai. parantu saadharantah inkaa seven log anand ke liye karte hai. inke seven main thode samay ke liye anand kii anubhuti hoti he, aatm-vishwaas badha hua mahasoos hota he tathaa sharir urja se bharaa hua lagata he. chunki ye prabhaav thode samay tak hi rahata he isliye dubaara aisi anubhuti praapt karne ke liye vyakti inke baar-baar istemaal karne ke liye vivash ho jaataa he. 
 iske atirikt vibhinn prakaar ke maansik va shaareerik sthitiyon jaise- ], chintaa, avsaad, krodh, boriyat, anidra tathaa shaareerik pidaa aadi se mukt hone ke liye bhi inkaa seven kiya jaataa he. 
 kai baar doston ke dabaav main aakar ghar main bade va anya se inkaa seven log sikh lete hai. kuch log kai prakaar ke alokik va aadhyatmik anubhav ke liye bhi inkaa seven karte hai, jaise-sadhu, sanyasi ityadi. 
 chunki in maadak dravyon kaa prabhaav thode samay tak hi rahata he isliye log inke baar-baar seven ke liye vivash ho jate hai. iske atirikt lambe samay tak lagaataar seven ke baad vyakti chaah kar bhi inkaa seven nahin roak paata he kyonki inkaa seven band karte hi vibhinn prakaar ke kshtdaayak maansik va shaareerik lakshan utpann hote hai jo dubaara seven karne se thik hote hai. is prakaar se bhi vyakti lagaataar iske seven ke liye vivash ho jaataa he or dhire-dhire vah iske shikanje main fas kar inkaa aadi ban jaataa he. 
 maadak dravyon ke lagaataar seven se kuch vishesh lakshan dikhaai dene lagate hai jinke aadhaar par yah pahachaanaa ja saktaa he ki vyakti inkaa aadi ho chukaa he-
 maadak padaarthon ke seven se vyakti ke sehat par bada hi vyapak prabhaav padataa he tathaa vyakti anek prakaar kii bimariyon se grasit ho saktaa he. udhaaharan ke liye tambaaku se munh kaa cancer, sharaab se yakrut va pet sambandhit beemaari, hriday sambandhit beemaari, snaayu tantra kii kamajoriyaan, yaaddaast, sex va nidra sambandhit beemaari tathaa anek maansik beemaari bhi inke seven se ho sakate hai, jaise unmaad ke daure bhi pad sakate hai. inke atirikt kai manovaigyanik samasyaayen utpann ho sakati hai jaise- chidchidapan, gussa, bechaini, avsaad aadi kaa nirantar anubhav karnaa. kai baar to ye jaanaleva bhi sabit ho sakate hai. 
 maadak padaarthon ke seven kaa bahut hi vyapak asar aarthik sthiti par padataa he. chunki maadak dravya muft main to nahin uplabdh hota he isliye aarthik sthiti par prabhaav to padegaa hi. jaise maadak dravyon par adhik kharch karnaa, aarthik dayitvon kaa puraa na kar paanaa, udhaar lenaa, ghar ke saamaanon ko bechnaa, ghar ke vyaktiyon se maadak padaarthon ke liye anaavashyak rup se adhik paison kii maang karnaa. 
 iske anya jivan kalapon par bhi iskaa dushprabhav padataa he, jaise-kaaryakshmata main giravat, dakshata main giravat, samay par kaam nahin kar paanaa, kaaryakshetra se aksar anupasthit hona, kaaryakshetra main jhagada karnaa, durghatana, suspend hona, naukari badalanaa, berozegaar hona, dusron ke saath galat vyavhaar va bura bartaav karnaa, jhagada marpet karnaa, saamaajik khyaati yaa kirti kaa hanan hona, saamaajik avasthaa main giravat, saamaajik bahishkaar. 
 upachaar ke liye sabase jaruri he - vyakti main nasha chhodane kii katibaddhta or prabal ichha shakti hona. upachaar mukhyatah kisi nashavimukti kendra yaa anya sroton ke dwaara sambhav he. upachaar main sabase pehle vinivartan lakshan ko thik kiya jaataa he jise niraavishikaran kehete hai. uske baad vibhinn jaivik or manovaigyanik upachaar aage jari rakhane ke liye uplabdh hai. manovaigyanik upachaar- prerak saakshaatkaar, samooh chikitsa va Relapse Prevention aadi kaaphi mahatvapurn hai. chikitsak manovaigyanik va marij ke satat prayaason se is par kaabo paaya ja saktaa he. 
 koi vyakti jo maadak dravyon kaa aadi ho gaya he us vyakti ke andar in padaarthon ko chhodane kii ichha shakti hona aavashyak he, yadi nahin he to manovaigyanik iske liye aapaki madad kar sakate he. yaad rakhen, nasha ek jehar he, aapako isse bachane tathaa iske ilaaj karne main deree nahin karnaa chahie.
