 taanka ek parmparik takneekee kaa thar registan main prayog kiya jane vaala pani kaa ek bada gadhdha he. isamen pani ko ikaitha kiya jaataa he tathaa baaltee kii madad se baahar nikaal kar upyog main liya jaataa he. yah mukhya rup se gramin kshetron main hi banaae jate hai. taanka saamanyatya: golakaar kaa hi hota he lekin vartmaan main chokor taanke bhi banaae jate hai.
 taanke mukhyatah rajasthan ke gramin kshetron main hi banaaye gaye hai arthath dekhne ko milte hai. isaki shuruyaat thar registan main hi hui thi kyonki gramin kshetron main taanka hi ek aisa saadhan he jisase garmiyon ke dinon main pyaas bujh sake. rajasthan ke falodi ,barmer ,thadia ,balotra ityadi jagahon par 6.1meter kii gaharaai lanbaa tathaa 2.44 meter chaudaa hota he. isamen log varsha kaa pani bhi ikaitha karte hai tathaa tenkar kaa pani bhi dalavaate hai tathaa bheeshan garmi main upyog main liya jaataa he.
 yahaan rajasthan main taanko kaa nirmaan ke baad is par tithi likhnaa ek parampara si ban gayi he. yahaan lagbhag har taanke par tithi aasaani se mil jaati he. .
 taanke kaa nirmaan karnaa khaasaa kathin he isko sarvapratham fawdon kii sahaayta se khodakar gadhdha karte hai tathaa chaaron ore pathar kii diwaar bana dete hai phir cement ko lep dete hai or cement ko 7 se 8 dinon tak acchhee tarah se pakaate hai. is gadhdha rupi taanke par bada lambaa pathar jise rajasthan kii sthaneey bhashaa main kehete hai wo lagaate hai. 
