 wimax ek doorsanchaar takanic he. is takanic ke madhyam se ek computer, duusare computer se bina taron kii sahaayta se sampark sthapit kar sakenge. vartmaan main kai desh is takanic kaa istemaal kar rahe hai. vartmaan main maujuud 2ji or 3ji phone kii sahaayta se aap is suvidha kaa laabh nahin uthaa sakate. iske liye aise phone kii aavashyaktaa hogi, jo wimax sangat ho. wimax internet or cellular donon network par kaam karata he. isaki gati 2 embipies hoti he or das kimi tak yah samaan rahati he. isaki range vaai-faai kii tulana main zyada hoti he. jahaan laptop ke liye isaki seemaa 5 se 15 kimi hogi, to vahiin phicsad computer steshnon main 50 kimi hogi.
 wimax par 1990 ke dauraan kai companiyon masalan atandty, nokia or verizon ke ejiniyaron ne kaam karnaa shuru kiya he. sabhi kapanniyaan aisi takanic bananaa chaahati thim, jisaki range kai kimi kii ho. intel korporation ne is vichaar ko pakadaa or vaai-faai se unnat is takanic ko 2002 main astitv main laayaa gaya. vaai-faai kii range jahaan kuch meter tak hoti he, to vahiin wimax lambii duuri tak kii kshamta vaali pranali he. isaki sahaayta se bade kshetra ko kam toweron kii sahaayta se cover kiya ja saktaa he. das kimi kii duuri tak vimex kii speed samaan rahati he. isaki downlod kshamta 20 embipies he. isamen internet par jeepies, gaming or downlod kii suvidha maujuud he. yah wirelas kawarej kii kshamta ko das se tees guna tak badha detaa he. is seva hetu spectrum main aavriti bandwidth kii sarkaar ne nilaamee kii he. tayah seva bharat sanchaar nigam limited ne bharat main sarvapratham jaipur se aarambh kii he. yahaan vaai-maiks takanic ke jariye telephone kii jagah chota antina lagaaya jayega, jo tower se sampark main rahegaa. aanse main 25 kimi daayre main internet chal sakegaa. iske baad mumbai main yah seva aarambh karne ke liye kai bhartiya doorsanchaar companiyaan prayasarat hai. inamen tata communications agrani he.
