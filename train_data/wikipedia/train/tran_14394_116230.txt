 bajrangi bhaijan bhartiya bollywood natya film he jiskaa nirdesan kabir khan ne va nirmaan salmaan khan or rocklin venkatesh ne kiya he. isamen salmaan khan, karina kapur khan va navazuddin siddiki mukhya patron ke rup main hai. yah film 17 july 2015 ko cinemagharon main pradarshit hui.
 yah kahani pawan kumaar chaturvedi kii he, jise ek din ek choti bacchee milti he. vah use uske parivaar ke paas pahunchane kii koshish karata he. lekin use pataa lagata he ki vah pakistan main rahati he. vah use lekar uske parivaar ke paas pahunchaane nikal padataa he.
 is film kaa nirmaan 3 november 2014 ko nai dilli main shuru hua. duusare hisse kaa nirmaan endi studios, karjat main hua. teesraa hissaa mandava, rajasthan main bana. 7 janvari 2015 main karina ko ek bachche ke saath mandava ke kile ke upar cricket khelte hue dekha gaya.10 janvari 2015 ko salmaan ne rajasthan ke jhunjhunu jile main schuli bacchon ke saath shoot kiya.
 film kaa sangeet preetam ke dwaara banaaya gaya he. iskaa pehla gaanaa "selfi le le re" 3 june 2015 ko release kiya gaya,jise vishaal dedlani, naksh azeez or preetam dwaara gaaya gaya he.
 is film kaa tizar 28 may 2015 ko star tivi par release kiya gaya. salmaan khan kii first luk 26 may 2015 ko shahrukh khan dwaara soshal netwarking sait twitor par dikhaai gayi.
