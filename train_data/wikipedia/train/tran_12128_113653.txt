 chullavagg khandhak kaa doosraa bhaag he jabaki pehle bhaag kaa naam mahavagg he. 
 chullavagg ke baarah khandhak arthath adhyay hai-
 pehle adhyay main paanch prakaar ke dandvidhaanon kii vyavastha puure itihaas ke saath di gai he. ve is prakaar hai : 
 tarjaneey karm . kalah vivaadon main pravrutt vyakti, is karm se dandaneey he. 
 niyass karm . ananukool grihasthon kii sangati ke liye vishesh rup yah dand diya jaataa he 
 prabrajaneey karm . kulachaar ke viruddh aacharan karanevaale or nrity, geet, vaadya main bha lenevaale is dand ke bhaagi haate hai. 
 pratisaraneey karm . akaaran kisi grihasth ko katu vachan dwaara khed pahunchaane par yah karm kiya jaataa he. 
 utkshepneey karm . jo aparaadh karke use sweekaar nahin karte, jo aparaadh kaa pratikaar nahin karte or jo samajhane par bhi mithyaa dharanaon ko nahin chhodte, unhen yah dand diya jaataa he. jo in aparaadhon ke doshi hai, ve sangh ke adhikaron se vanchit ho jate hai. dand paane ke baad jiskaa aacharan sudhar jaataa he, use samay se pehle bhi kshamaa mil sakati he.
 duusare or tisare adhyyon main sanghadi shesh aapattiyon ke liye vihit "maanatt" or "pariwas" karmo kii vistrut vyakhya he. saamanyat: maanatt kaa paalan chah din ke liye hota he. uske baad shuddhi praapt hoti he.
 pariwas teen prakaar ke hai. pratichunn, shuddhant or samavdhaan. jo aparaadh karke jitne din chhipaata he utane din ke liye use pariwas puraa karnaa padataa he- yah pratichunn he. jo aparaadh kii tithi bhul jaataa he, use upasanpada diksha se lekar us din tak jitne din biit chuke hai utane din ke liye pariwas puraa karnaa padataa he- yah shuddhant he. jo pariwas ke samay aparaadh karata he use phir prarambh se pariwas puraa karnaa padataa he- yah samavdhaan pariwas he. jo maanatt yaa pariwas grahan kar tatsambandhi pratigyaaon kaa paalan nahin karata, use bhi prarambh se use puraa karnaa padataa he- yah bhul se pratikarshan kehalaata he.
 chauthe adhyay main adhikranon ke samaadhaan kii kai vidhiyaan bataai gai hai : 
 sanmukh vinay ke saath ye saat adhikaran shamath dharm kehalaate hai.
 adhikaran chaar prakaar ke hai : 
 paanchaven adhyay main khanpan, snaan, uthanaa baithna, pahananaa odhana aadi baton kaa uchit anuchit dhang bataaya gaya he. is silsile main dainik prayog main aanevaali vastuon kii ek lambii talika di gai he. is prakaar is adhyay se use samay ke shishtachar, vesh bhusha, shilpakala ityadi baton par prakaash padataa he. kisi grihasth ke anuchit vyavhaar ke liye bhiksha inkaar kar aprasannataa prakat karne kii anumati he. apni apni bhashaa main buddhavachan seekhney kaa vidhaan he. bodhiraj kumaar kii katha bhi isi adhyay main di gai he.
 chathe adhyay main viharon or unki vyavastha kaa varnan aayaa he. rajgrih shreshthi ne 60 vihaar banavaakar bhagwaan or bhikshusangh ko daan kiye the. anaathpindic shreshthi ne bhi rajgrih main ho bhagwaan ke pratham darshan paae the. usne shravasti main bhi jetavnaram kaa daan kiya tha. is prasang main yah batalaaya gaya he ki vihaar kis prakaar banane chahie, unke saamaan kya kya hone chahie or unka sadupyog kya he. titir jataka kaa udaahan dekar yah bataaya gaya he ki bado kaa aadar kis prakaar karnaa chahie. sankhya main sangh kii vruddhi ke saath saath sangharaamon kii suvyavastha ke liye kartavyon kaa vibhaajan hone laga or tadnusaar karmchaaree bhi niyukt hone lage.
 saatven adhyay main sanghabhed kaa vrittant diya gaya he. devdatt ne padlolupatavash kis prakaar sangh main foot daali, uski durgati kaise hui, kin kin paristhitiyon main sanghabhed ho saktaa he or sangh kii saamagree kaise ho sakati he- in baton kaa varnan he. devdatt ke saath anuruddh aadi shakya kumaron or upali kii pravrajyakatha bhi ai he.
 aathven adhyay main aangtuk, awasik or gamik ke kartavya; bhojan sambandhi niyam, bhikshaachari or aranyavasi ke kartavya; asanagrih, snanagrih or shauchalay ke niyam; or shishy-upaadhyaay evam shishyacharya ke kartavya bataae gaye hai.
 nawein adhyay ke aarambh main bataaya gaya he ki kin kin paristhitiyon main pratmoksha kaa paath sthagit karnaa chahie. isamen aparaadh sweekaran or doshaaropan kii vidhi bhi bataai gai he. samudr sambandhi aath sundar upamaaon dwaara buddhashasan ke gun bataae gaye hai.
 dasven adhyay main bhikshuni sangh kii sthapana or sanghatan kaa vistrut varnan aayaa he. bhikshuon or bhikshuniyon ke bich kaisaa sambandh rahanaa chahie, iske niyam bhi isi main die gaye hai.
 11wein adhyay main pratham buddha sangeeti kaa vivaran he, jisamen 500 arhat shaamil hue the.
 12wein adhyay main dwitiya sangeeti kaa varnan he, jisamen 700 arhat shaamil hue the. 
