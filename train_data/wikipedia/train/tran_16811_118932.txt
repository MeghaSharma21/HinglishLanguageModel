 bhartiya darshan main pramaan use kehete hai jo satya gyaan karne main sahaayta kare. arthath vah baat jisase kisi duusari baat kaa yatharth gyaan ho. pramaan nyaay kaa mukhya vishay he. 'prama' naam he yatharth gyaan kaa. yatharth gyaan kaa jo karan ho arthath jiske dwaara yatharth gyaan ho use pramaan kehete hai. gautam ne chaar pramaan maane hai- pratyaksh, anumaan, upmaan or shabd.
 'yatharth anubhav' ko 'prama' kehete hai. 'smriti' tathaa 'sanshay' aadi ko 'prama' nahin maanate. atev agyaat tatva ke arthgyan ko 'prama' kaha he. is anadhigat arth ke gyaan ke utpann karne vaala karan 'pramaan' he. isi ko shastradipika main kaha he--
 indriyon ke saath sambandh hone se kisi vastu kaa jo gyaan hota he vah pratyaksh he. ling or lingi donon ke pratyaksh gyaan se utpann gyaan ko anumaan kehete hai. kisi jaani hui vastu ke saadrishy dwaara duusari vastu kaa gyaan jis pramaan se hota he vah upmaan kehalaata he. jaise, gaay ke sadrush hi nil gaay hoti he. aapt yaa vishwaasapaatr purush kii baat ko shabd pramaan kehete hai.
 in chaar pramaanon ke atirikt mimasak, vedanti or puranic chaar prakaar ke or pramaan maanate hai—aitihya, arthapatti, sambhav or anuplabdhi yaa abhaav. jo baat keval parampara se prasiddh chali aati he vah jis pramaan se maani jaati he usko aitihya pramaan kehete hai. jis baat se bina kisi dekhi yaa suni baat ke arth main aapatti aati ho uske liye arthapatti pramaan hai. jaise, motaa devdatt din ko nahin khaataa, yah jaanakar yah maananaa padataa he ki devdatt raat ko khaataa he kyonki bina khaae koi motaa ho nahin saktaa. vyapak ke bheetar vyapya—angi ke bheetar ang—kaa hona jis pramaan se siddh hota he use sambhav pramaan kehete hai. jaise, ser ke bheetar chhataank kaa hona. kisi vastu kaa na hona jisase siddh hota he vah abhaav pramaan he. jaise chuuhe nikalakar baithe hue hai isse billi yahan nahin he. par naiyayik in chaaron ko alag pramaan nahin maanate, apane chaar pramaanon ke antargat maanate hai.
 bhartiya darshan ke vibhinn sampradaayon main pramaanon kii sankhya bhinn-bhinn he. kin-kin darshanon main koun-koun pramaan gruhit hue hai yah neeche diya jaataa he-
 inamen se aatma, man or indriya kaa sanyog rup jo gyaan kaa karan vaa pramaan he vahi pratyaksh he. vastu ke saath indriya- sanyog hone se jo uskaa gyaan hota he usee ko 'pratyaksh' kehete hai. yah pramaan sabase shreshth mana jaataa he. 
 gautam ne nyayasutra main kaha he ki indriya ke dwaara kisi padaarth kaa jo gyaan hota he, vahi pratyaksh he. jaise, yadi hamen saamne aag jalati hui dikhaai de athwa ham uske taap kaa anubhav karen to yah is baat kaa pratyaksh pramaan he ki 'aag jal rahi he'. is gyaan main padaarth or indriya kaa pratyaksh sambandh hona chahie. yadi koi yah kahe ki 'vah kitaab puraani he' to yah pratyaksh pramaan nahin he; kyonki isamen jo gyaan hota he, vah keval shabdon ke dwaara hota he, padaarth ke dwaara nahin, isiliye yah shabdpraman ke antargat chalaa jaayga. par yadi vahi kitaab hamaare saamne aa jaay or maili kuchaili yaa fatty hui dikhaai de to hamen is baat kaa avashya pratyaksh gyaan ho jaayga ki 'yah kitaab puraani he'.
 pratyaksh gyaan kisi ke kahe hue shabdon dwaara nahin hota, isi se use 'avyapadeshy' kehete hai. pratyaksh ko avyabhichaari isaliye kehete hai ki uske dwaara jo vastu jaisi hoti he uskaa vaisaa hi gyaan hota he. kuch naiyayik is gyaan ke karan ko hi pramaan maanate hai. unke mat se 'pratyaksh pramaan' indriya he, indriya se utpann gyaan 'pratyaksh gyaan' he. par avyapadeshy pad se sutarakaar kaa abhipraay spasht he ki vastu kaa jo nirviklpak gyaan he vahi pratyaksh pramaan he. 
 naveen granthkaar donon maton ko milakar kehete hai ki pratyaksh gyaan ke karan teen hai
 pehali avasthaa main jab keval indriya hi karan ho to uskaa fal vah pratyaksh gyaan hoga jo kisi padaarth ke pehle pahal saamne aane se hota he. jaise, vah saamne koi cheez dikhaai detii he. is gyaan ko 'nirviklpak gyaan' kehete hai. duusari avasthaa main yah jaan padataa he ki jo cheez saamne he, vah pustak he. yah 'saviklpak gyaan' hua. is gyaan kaa kaaran indriya kaa sambandh he. jab indriya ke sambandh se utpann gyaan karan hota he, tab yah gyaan ki yah kitaab acchhee he athwa buree he, pratyaksh gyaan hua. yah pratyaksh gyaan 6 prakaar kaa hota he -
 pratyaksh ko lekar jo gyaan ko anumaan kehete hai. jaise, hamane baraabar dekha he ki jahaan dhuaan rahata he vahaan aag rahati he. isi ko naiyayik 'vyapti gyaan' kehete hai jo anumaan kii pehali seedhee he. hamane kahin dhooaan dekha jo aag ki jis dhuen ke saath sadaa hamane aag dekhi he vah yahan hai. iske ananthar hamen yah gyaan yaa anumaan utpann hua ki 'yahan aag he'. apane samajhane ke liye to upyukt teen khand kaaphi he par naiyayikon kaa kaary he duusare ke man main gyaan karana, isse ve anumaan ke paanch khand karte hai jo 'avyav' kehalaate hai. 
 atah anumaan kaa puraa rup yon hua— yahan par aag he . kyoki yahan dhooaan he . jahaan jahaan dhooaan rahata he vahaan vahaan aag rahati he, 'jaise rasoi ghar main' . yahan par dhooaan he . isiliye yahan par aag he . saadharantah in paanch avyavon se yukt vaakya ko nyaay kehete hai. 
 naveen naiyayik in paanchon avyavon kaa maananaa aavashyak nahin samajhate. ve pramaan ke liye pratigya, hetu or drushtaant inhen teenon ko kaaphi samajhate hai. mimasak or vedanti bhi inhen teenon ko maanate hai. buddha naiyayik do hi maanate hai, pratigya or hetu. 'dusht hetu' ko hetvabhaas kehete hai par iskaa pramaan gautam ne pramaan ke antargat na kar ise alag padaarth maanakar kiya he. isi prakaar chal, jati, nigrahasthaan ityadi bhi vastav main hetudosh hi kahe ja sakate hai. keval hetu kaa acchhee tarah vichaar karne se anumaan ke sab dosha pakde ja sakate hai or yah maaloom ho saktaa he ki anumaan thik he yaa nahin. 
 gautam kaa teesraa pramaan 'upmaan' he. kisi jaani hui vastu ke saadrishy se na jaani hui vastu kaa gyaan jis pramaan se hota he vahi upmaan he. jaise, nilgai gaay ke sadrush hoti he. kisi ke munh se yah sunakar jab ham jangal main nilgai dekhte hai tab chat hamen gyaan ho jaataa he ki 'yah nilgai he'. isse prathit hua ki kisi vastu kaa uske naam ke saath sambandh hi upamiti gyaan kaa vishay he. vaisheshik or buddha naiyayik upmaan ko alag pramaan nahin maanate, pratyaksh or shabd pramaan ke hi antargat maanate hai. ve kehete hai ki 'go ke sadrush gavay hota he' yah shabd yaa aagam gyaan he kyonki yah aapt yaa vishwaasapaatr manushya kai kahe hue shabd dwaara hua phir iske uparaant yah gyaan kri 'yah jantu jo ham dekhte hai go ke sadrush he' yah pratyaksh gyaan hua. iskaa uttar naiyayik yah dete hai ki yahan tak kaa gyaan to shabd or pratyaksh hi hua par iske ananthar jo yah gyaan hota he ki 'isi jantu kaa naam gavay he' vah na pratyaksh he, na anumaan, na shabd, vah upmaan hi he. upmaan ko kai nae darshanikon ne is prakaar anumaan kai antargat kiya he. ve kehete hai ki 'is jantu kaa naam gavay hai', 'kyonki yah go ke sadrush he' jo jo jantu go ke sadrush hote he unka naam gavay hota he. par iskaa uttar yah he ki 'jo jo jantu go ke sadrishy hote hai ve gavay hai' yah baat man main nahin aati, man main keval itnaa hi aata hai ki 'maine achche aadmi ke munh se suna he ki gavay gaay ke sadrush hota he ?' 
 chauthaa pramaan he - shabd. sutara main likhaa he ki aptopadesh arthath aapt purush kaa vaakya shabdpraman he. bhashyakaar ne aptpurush kaa lakshan yah batalaaya he ki jo saakshatkritadharma ho, jaisaa dekha suna ho thik thik vaisaa hi kahanevaala ho, vahi aapt he, chaahe vah arya ho yaa mlechh. gautam ne aptopadesh ke do bhed kiye hai— drushtaarth or adrushtaarth. pratyaksh jaani hui baton ko bataanevaala drushtaarth or keval anumaan se jaani janevaali baton ko bataanevaala adrushtaarth kehalaata he. isapar bhashya karte hue vatsyan ne kaha he ki is prakaar loukik or rishi— vaakya kaa vibhaag ho jaataa he arthath adrushtaarth me keval vedavaky hi pramaan koti main mana ja saktaa he. naiyayikon ke mat se veda ishvarkrut he isse uske vaakya sadaa satya or vishwasaneey hai par loukik vaakya tabhi satya maane ja sakate hai. jab unka kahanevaala pramanik mana jaay. sutron main veda ke pramanya ke vishay main kai shankaaye uthaakar unka samaadhaan kiya gaya he. mimasak ishwar ko nahin maanate par ve bhi veda ko apaurushey or nity maanate hai. nity to mimasak shabd maatr ko maanate hai or shabd or arth kaa nity sambandh batalaate hai. par naiyayik shabd kaa arth ke saath koi nity sambandh nahin maanate. vaakya kaa arth kya he, is vishay main bahut matbhed he. mimasakon ke mat se niyog yaa prerana hi vaakyarth he—arthath 'aisa karo', 'aisa na karo' yahi baat sab vaakyon se kahi jaati he chaahe saaf saaf chaahe aise arthvaale duusare vaakyon se sambandh dwaara. par naiyayikon ke mat se kai padon ke sambandh se nikalanevaala arth hi vaakyarth he. parantu vaakya main jo pad hote hai vaakyarth ke mul kaaran ve hi hai. nyaayamanjari main padon main do prakaar kii shakti maani gai he—pratham abhidhatri shakti jisase ek ek pad apane apane arth kaa bodh karaata he or duusari taatpary shakti jisase kai padon ke sambandh kaa arth suchit hota he. shakti ke atirikt lakshana bhi naiyayikon ne maani he. alankarikon ne teesri vritti vyanjana bhi maani he par naiyayik use pruthak vritti nahin maanate. sutara ke anusaar jin kai aksharon ke ant main vibhakti ho ve hi pad hai or vibhaktiyaan do prakaar kii hoti hai—naam vibhakti or aakhyaat vibhakti. is prakaar naiyayik naam or aakhyaat do hi prakaar ke pad maanate hai. avyay pad ko bhashyakaar ne naam ke hi antargat siddh kiya he. nyaay main upar likhe chaar hi pramaan maane gaye hai. mimasak or vedanti arthapatti, aitihya, sambhav or abhaav ye chaar or pramaan kehete hai. naiyayik in chaaron ko apane chaar pramaanon ke antargat maanate hai.
 drusht yaa shrut vishay kii upapatti jis arth ke bina na ho, us arth ke gyaan ko 'arthapatti' kehete hai. jaise--devdatt din main kuch bhi nahin khaataa, phir bhi khub motaa he'. is vaakya main 'na khaanaa tathaapi motaa hona' in donon kathanon main samanvay kii upapatti nahin hoti. at: upapatti ke liye 'raatri main bhojan karata he' yah kalpana kii jaati he. is kathan se yah spasht ho gaya ki 'yadhyapi din main vah nahin khaataa, parantu raatri main khaataa he'. atev devdatt motaa he. yahan par pratham vaakya main upapatti laane ke liye, 'raatri main khaataa he' yah kalpana swayan kii jaati he. isi ko 'arthapatti' kehete hai. 
 yah do prakaar kii he--'drushtaarthapatti', jaise --upar ke udhaaharan main, tathaa 'shrutarthapatti' . jaise- sunne main aata he ki devdatt jo jivit he, ghar main nahin hai. is se 'devdatt kahin or sthaan main he' isaki kalpana karnaa 'arthapatti' he. anyathaa 'jivit hokar ghar main nahin rahanaa' in donon baton main samanvay nahin ho saktaa. 
 prabhakar kaa mat he ki kisi bhi pramaan se gyaat vishay kii upapatti ke liye 'arthapatti' ho sakati he, keval drusht or shrut hi se nahin. yah baat saadhaaran rup se pratyaksh aadi pramaanon se siddh nahin hota, tasmaat 'arthapatti' kaa naam kaa ek bhinn 'pramaan' mimasak maanate hai.
 abhavpramaan -- pratyaksh aadi pramaanon ke dwaara jab kisi vastu kaa gyaan nahin hota, tab 'vah vastu nahin he' is prakaar us vastu ke 'abhaav' kaa gyaan hamen hota he. is 'abhaav' kaa gyaan indriyasannikarsh aadi ke dwaara to ho nahin saktaa, kyonki indriyasannikarsh 'bhav' padaarthon ke saath hota he. atev 'anuplabdhi', yaa 'abhaav' naam ke ek aise swatantra pramaan ko mimasak maanate hai, jiske dwaara kisi vastu ke 'abhaav' kaa gyaan ho. yah to mimasakon kaa ek saadhaaran mat he. kintu prabhakar ise nahin sweekaar karte. unka kathan he ki jitne 'pramaan' he, sab ke apane-apane swatantra 'prameya' hai, kintu 'abhaav' pramaan kaa koi bhi apana 'vishay' nahin he. jaise--'is bhoomi par ghat nahin he', is gyaan main yadi vahaan ghat hota, to bhootal ke samaan uskaa bhi gyaan hota, kintu aisa nahin he. phir ham dekhte hai 'keval bhoomi', jis kaa gyaan hamen pratyaksh se hota he. vastut: 'abhaav' kaa apana swaroop to kuch bhi nahi he. vah to jahaan rahata he, usee aadhaar ke saath kaha jaataa he. isliye yatharth main bhootal ke gyaan ke atirikt 'ghat nahin he' is prakaar kaa gyaan hota hi nahin. atev 'abhaav' adhikaran swaroop hi he. is kaa pruthak astitv nahin he.
 kumaril ne 'sambhav' kii charchaa kii he. jaise--'ek ser doodh main aadha ser doodh to avashya he'; arthath ek ser hone main sandeh ho saktaa he, kintu uske aadha ser hone main to koi bhi sandeh nahin ho saktaa. ise hi 'sambhav' kaa naam kaa pramaan 'puranikon' ne mana he. kumaril ne is 'anumaan' ke antargat mana he.
 'aitihya' kaa bhi ullekh kumaril ne kiya he. jaise 'is vat ke vriksh par bhoot rahata he'. yah vruddh log kehete aaye hai. at: yah bhi ek swatantra pramaan he. parantu is kathan kii satyata kaa nirnay nahin ho saktaa, atev yah pramaan nahin he. yadi pramaan he to yah 'aagam' ke antarbhoot he. kintu in donon ko anya mimasakon kii tarah kumaril ne bhi sweekaar nahin kiya.
 'pratibha' arthath 'pratibhagyaan' sadaiv satya nahin hota, atev ise bhi mimasak log pramaan ke rup main nahin sweekaar karte.
 upar ke vivaran se spasht ho gaya hoga ki pramaan hi nyaayashastra kaa mukhya vishay he. isi se 'pramanpraveen', 'pramankushal' aadi shabdon kaa vyavhaar naiyayik yaa taarkik ke liye hota he.
 pramaan kaa vishay prameya kehalaata he. aise vishay nyaay ke antargat baarah ginaae gaye hai—
 is suchi se yah na samajhnaa chahie ki in vastuon ke atirikt or prameya ho hi nahin sakate. pramaan ke dwaara bahut si baaten siddh kii jaati hai. par gautam ne apane sutron main unheen baton par vichaar kiya he jinke gyaan se apvarg yaa moksh kii prapti ho. nyaay main ichha, dwesh, praytn, sukh dukh or gyaan ye aatma ke ling kahe gaye hai, yadhyapi sharir, indriya or man se aatma pruthak maani gai he. vaisheshik main bhi ichha, dwesh sukh, dukh aadi ko aatma kaa ling kaha he. sharir, indriya or man se aatma ke pruthak hone ke hetu gautam ne die hai. vedantiyon ke samaan naiyayik ek hi aatma nahin maanate, anek maanate hai. sankhyavaale bhi anek purush maanate hai par ve purush ko akarta or abhokta, sakshi vaa drashtaa maatr maanate hai. naiyayik aatma ko karta, bhokta aadi maanate hai. sansar ko rachnewali aatma hi ishwar he. nyaay main aatma ke samaan hi ishwar main bhi sankhya, pariman, pruthaktv, sanyog, vibhaag, ichha, buddhi praytn ye gun maane gaye hai par nity karke. nyaayamanjari main likhaa he ki dukh, dwesh or sanskaar ko chhod or sab aatma ke gun ishwar main hai. 
 bahut se log sharir ko paanchon bhuton se bana maanate hai par nyaay main sharir keval prithvi ke parmaanuon se ghatit mana gaya he. cheshtaa, indriya or arth ke aashray ko sharir kehete hai. jis padaarth se sukh ho uske paane or jisase dukh ho use dur karne kaa vyapaar cheshtaa he. atah sharir kaa jo lakshan kiya gaya he uske antargat vrikshon kaa sharir bhi aa jaataa he. par vachaspati mishra ne kaha he ki yah lakshan vrikshashareer main nahin ghatata, isse keval manushyasharir kaa hi abhipraay samajhnaa chahie. shankar mishra ne vaisheshik sutropaskaar main kaha he ki vrikshon ko sharir he par usamen cheshtaa or indriyaan spasht nahin dikhaai padatin isse use sharir nahin kah sakate. purvajanm main kiye karmon ke anusaar sharir utpann hota he. paanch bhuton se paanchon indriyon kii utpatti kahi gai he. ghranendriya se gandh kaa grahan hota he, isse vah prithvi se bani he. rasna jal se bani he kyoki ras jal kaa hi gun he. chakshu tej se bana hai kyoki rup tej kaa hi gun he. tvak vaayu se bana he kyonki sparsh vaayu kaa gun he. shroatra akaash se bana he kyonki shabd akaash kaa gun he. baudhon ke mat se sharir main indriyon ke jo pratyaksh golak dekhe jate hai unheen ko indriyaan kehete hai. ; par naiyayikon ke mat se jo ang dikhaai padate hai ve indriyon ke adhishthan maatr hai, indriyaan nahin hai. indriyon kaa gyaan indriyon dwaara nahin ho saktaa. kuch log ek hi twag indriya maanate hai. nyaay main unke mat kaa khandan karke indriyon kaa nanaatv sthapit kiya gaya he. sankhya main paanch karmedriyaan or man lekar gyaarah indriyaan maani gai hai. nyaay main karmendriyaan nahin maani gai hai par man ek karan or anurup mana gaya he. yadi man sookshm na hokar vyapak hota to yugapad gyaan sambhav hota, arthath anek indriyon kaa ek kshan main ek saath sanyog hone se un sabake vishyon kaa ek saath gyaan hota. par naiyayik aisa nahin maanate. gandh, ras, rup, sparsh or shabd ye paanchon bhuton ke gun or indriyon ke arth yaa vishad hai. 
 nyaay main buddhi ko gyaan yaa uplabdhi kaa hi doosraa naam kaha he. sankhya main buddhi nity kahi gai he par nyaay main anitya. vaisheshik ke samaan nyaay bhi parmanuwaadi he arthath parmaanuon ke yoga se sristi maanata he. 
 pramayon ke sambandh main nyaay or vaisheshik ke mat praayah ek hi hai isse darshan main donon ke mat nyaay mat kahe jate hai. vatsyayan ne bhi bhashya main kah diya he ki jin baton ko vistaar-bhay se gautam ne sutron main nahin kaha he unhen vaisheshik se grahan karnaa chahie.
 upar jo kuch likhaa gaya he usase prakat ho gaya hoga ki gautam kaa nyaay keval vichaar yaa tark ke niyam nirdhaarit karanevaala shaastra nahin he balki pramayon kaa bhi vichaar karanevaala darshan he. paashchaatya laajik se yahi isamen bhed hai. laajik, darshan ke antargat nahin liya jaataa par nyaay, darshan he. yah avashya he ki nyaay main pramaan yaa tark kii pariksha vishesh rup se hui he.
 nyaayashastra tathaa mimasashastra main 'pramanyawad' sab se kathin vishay kaha jaataa he. mithila main vidwanmandali main prasiddh he ki 14veen sadi main ek samay ek bahut bade vidvan or kavi kisi anya praant se mithila ke maharaj kii sabha main aaye. unki kavitvsakti or vidvatta se sabhi chakit hue. vah mithila main rah kar 'pramanyawad' kaa vishesh adhyayan karne lage. kuch dinon ke pashchaat maharaj ne unase ek din naveen kavita sunaane ke liye kaha, to bahut der sochane ke baad unhone ek kavita kii rachana kii--
 isaki duusari pankti kii purti karne main unhone apni asamarthta prakat kii. vastav main 'pramanyawad' bahut kathin he or iske adhyayan karne waalon kaa dhyaan or kahin nahin ja saktaa he.
