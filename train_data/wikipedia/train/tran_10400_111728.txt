 navatol, sarisb-paahi panchayat, bhartiya rajya bihar ke madhubani jile main pandul prakhand main sthit ek chota sa gaanv he. yah rashtriya rajmarg 57 gangauli chowk se 1.5 kilometre uttar main sthit he. yah gaanv 26° 14'13.43" N 86° 09'12.59" E par sthit he. isaki kul jansankhya lagbhag 9000 se 10,000 ke bich he. is gaanv main maithili, hindi, angreji jaanane vaale va likhane-padhane vaale log or maithili yahan kii mukhya bhashaa he. yahan kii lipi, devanagari ev mithilakshar he. yahan ek sarkari madhyamik vidhyalay he, yah ek sankul sansaadhan kendra bhi he. is gaanv main hone vaale prativarsh sharadiya navaratri kaa aayojan kaaphi pracheen he.
 yah kshetra saraswat sadhana kaa siddhapitha, brahman logon kaa vidyamandir, mithila ke nyaay-vishesh kaa pradhan kendra tha. sarisbpahi jiskaa pracheen naam siddharth kshetra he, kaa ullekh sampoorn skanda puraana ke nagar-khand main main miltaa he. kapilmuni ke ashram se do yojan dakshin-purv main siddharth-kshetra avasthit he. varahapurana ke anusaar bhagwaan krishna ke agraj shri balbhadra kaa apane mithila pravaas ke samay siddharth kshetra main "sarisb kii kheti karanevaali bhoomi par " gada shiksha kaa akhaada tha. skanda puraana ke nagar khand main ek sau adhyay kaa mithilakhand miltaa he jisamen balbhadra kaa mithila vaas, puraana kaa ek prasiddh katha he. shri balbhadra jab bhagwaan krishna se ruuthakar mithila aaye, jahaan mithila ke raja janak ne purna satkar se apane yahan sthaan diya ev teen varsh tak mithila main nivas kiya. iskaa varnan vishnupurana or harivansh puraana main miltaa he. varahpurana main ullekh he ki shri balbhadra ke upasya devi maan siddheshwari thi. balbhadra ne apane mithila vaas ke samay sarisb main mata siddheshwari kii sthapana kii or siddheshwar shiv mandir ko sthapit kiya, mata siddheshwari kii bhavy mdir ev shiv mdir, aaj bhi sarisb-paahi main sthit he.
 sarisb ko maithili main us telhan ko kehete hai,jise sanskrit main gaurasarshap kaha jaataa he, jiskaa paryaayavachi shabd siddharth hota he. is bhubhag main atipracheen kaal main sarisb kaa van hota tha jiske pile phulon kii sugdh se pura kshetra udbhasith rahata tha. sarisb-paahi ke bare main ek atipracheen kahani he ki kisi samay yah ek vishaal nagar kaa madhya bhaag tha,jise amravati nagar kaha jaataa rahaa tha. jo uttar main bhagwatipur se lekar dakshin main bajitpur tak basaa hua tha. jiskaa purvi bhaag abhi ujaan gaanv janaa jaataa he evam iskaa pashchimi bhaag ,jamsam tak mana gaya he. abhi bhi sarisb-paahi main saato dih, "yahan kumhaaron kii vasti thi" ev saato gachhi prasiddh sthaan he jahaan se mitti ke toote hue bartan ke ansh milte he. yahan ek puraani nadi kii sukhi hui sthaan milti he, jise amravati nadi kaa ansh kaha jaataa he.
 prachinkaal main jab amravati nadi viksit thi tab sarisbpahi ek mukhya vyapaarik sthaan hua karata tha, jise hate kaha jaataa tha. abhi ise hati kaha jaataa he. jab yahan vyapaar charam par tha us samay lagbhag 1320 i0 se 1326 i0 ke madhya bahari akramanakariyon ke dwaara yahan ke vyapaarik sthaan ko barbaad kar diya evam haat ko lut liya gaya. or yahan ke vyapaaree ko maar diya gaya evam jo batch gayi wo yahan se palaayan kar gayi. sarisbpahi main aise abhi do sthaan kaaphi unchein he jo is baat kii pushti karte he ki yah ek vyapaarik pratishthan tha thatheri toll or darji toll. ye dono toll nadi ke purvi tat main sthit hai. darji toll se pashchim lagbhag 200 meter kii duuri par siddheshwar mahadev kaa mandir sthit he. isi mandir main puja karne ke baad vyapaaree, vyapaar kaa prarambh karte the. yahan ke tateey kshetra se mitti ke sikke, tambe ke sikke milanaa bhi is baat kaa pramaan he. us samay yahan minakshi naam kii ek raaj-nartki rahati thi. usne sarisbpahi kii samskruti evam mithila kii samskruti or shiksha ko bachaane ke liye apane aapako nrity kaushal se nasht kar di thi. evam yahan ke bahut hi prakaar ke rahasy kii pustaken jo galat haathon main jane ke baad maanavtaa ke liye hanikaarak ho sakati thi,use isi amravati nadi main visarjeet kar di thi.manaki dih abhi bhi hati gaanv main sthit he. yah ghatana lagbhag 1160 i0 se 1170 i0 ke madhya kaa he. jab bengal main sen vans kaa raja ballaal sen kaa adhipaty tha. inhone us samay mithila ke kuch pramukh kshetron ko apane samrajya main milaayaa tha jisamen sarisbpahi bhi ek kshetra tha jo aarthik drushtikon se paripurna tha. LSSO Malley ke dwaara 1907 i0 main jo Indian Gazette published hua tha jisamen bhi sarisbpahi ko pramukh vyapaar kendra prastut kiya gaya he. sarisbpahi main vishesh prakaar kaa namak, oos evam namak se barood jaisi vastu banaayi jaati thi, sikki kii bani vastu, dhwani utpann karne vaale vastu aadi kaa vyapaar isi vyapaarik pratishthan se kiya jaataa tha.yahan abhi bhi ghanti aadi kaa nirmaan kiya jaataa he.isi nadi ke kinare par gangauli gaanv main chowk se koriani tak bahut hi bada mela kaa aayojan kiya jaataa tha. is mela kaa kaa antim aayojan 1897 i0 main kiya gaya kyonki us samay tak nadi lagbhag suukh chuki thi. is meley kii aisi manyata thi kii amravati nadi main snaan karne se sharir ko rogon se mukti milti he evam jivan dirghaayu hota he,sharir main kaanti aati he. sarisbpahi main prarbh se hi maan saraswati kii aseem krupa rahi he. ullekith he ki yahan se sahitya, sskrit,nyaay,sankhya,darshan,yoga,tantra,aadi ke vidwaan evam gyaata bharat main apane gyaan kaa prakaash prakashit kar chuke he. navatol gaanv bhi ek nadi ke kinare basii he yah nadi lagbhag 200 se 250 varsh pehle tak jivant thi. yah bhi amravati nadi kii ek dhara thi jise dhaniya nadi kaha jaataa tha. yah navatol gaanv ke pashchim se hote hue raaje,puraani manigachhi kii ore chali gayi he, jiskaa pravaah path dekha ja saktaa he.abhi bhi navatol ke vyakti ise nadi hi kehete he. navatol ke purv disha main ek aitihaasik talab sthit he jiske bare main anek kahaniyaan prachlit he. jise haruaahi kaha jaataa he. navatol gaanv basane ke purv se hi yah talab yahan par sthit he. navatol gaanv kii utpati se pehle, ek gaanv haruaahi se purab kii ore or amravati nadi se pashchim main thi, yah kumhaaron kii basti thi. or duusari basti navatol se pashchim main thi, jise taelia kaha jaataa he jahow taili jati ke log rahaa karte the. navatol gaanv main basane vaale pratham vyakti the kamalaakanth thakur jinhone apane vasasthaan gangauli ko tyaag kar santan kii apeksha se navatol main apana nayaa vasasthaan kaa nirmaan kiya. sarisbpahi se 1.5 kilometre pashchim-dkshin kone main ev navatol se purv-uttar kone main pratham mimasaa gyaata kumaril bhatta kaa prasiddh sthaan bhattpura gaanv avasthit he.
