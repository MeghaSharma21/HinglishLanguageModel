 surveykshan us kalatmak vigyaan ko kehete hai jisase prithvi kii sataha par sthit binduon kii samuchit maap lekar, kisi paimaane par aalekhan karke, unki saapeksh kshaitij or urdhv duriyon kaa kaagaj yaa, duusare madhyam par sahi-sahi gyaan karaayaa ja sake. is prakaar kaa ankit madhyam lekhachitr yaa maanchitr kehalaata he. aisi aalekhan kriya kii sampannataa or safalataa ke liye raikhik or koniya, donon hi maap lenaa aavashyak hota he. siddhantat: aalekhan kriya ke liye rekhik maap kaa hona hi paryaapt he. magar bahudhaa unchi nichi bhagn bhoomi par sidhe raikhik maap praapt karnaa yaa to asambhav hota he, yaa itnaa jatil hota he ki uski yatharthata sandigdh ho jaati he. aise kshetron main koniya maap raikhik maap ke sahaayak ang ban jate hai or ganitiya vidhiyon se agyaat raikhik maap gyaat karnaa sambhav kar dete hai. 
 is prakaar surveykshan main teen kaary sammilit hote hai -
 surveykshan kriya kii utpatti kii kahani adikaal se aaj tak ke maanav samaaj ke vikaas kii kahani, pradhanat: sukh or samruddhi ke liye bhraman or bhoomi par prabhusatta kii prapti se, judi hui he. bhraman ke liye sthanon ke bich kii duriyon or dishaao kaa gyaan or prabhusatta ke liye simaaon or kshetrafal kaa jaananaa aavashyak tha. aisa gyaan hone ke pramaan pracheen granthon main rajyon ke vistaar, dishaao ke vivaran or duuri ke liye yojana aadi ke ullekh se milte hai. pracheen kaal main shilaon, bhojaptr, tamrapatr or kaagaj ke prayog se purv, sthanon ke bich kii duuri, dishaaen pahchaanane kaa gyaan tathaa adhikaar seemayen maanav ke smritipatal par ankit rahati hongi. yuddh or kalah kaa bhay utpann hone par, us smriti or liye gaye maapon ko kisi madhyam par pradarshit karne kii kriya kaa janm hua hoga, jise baad main surveykshan kii sangya di gai. is prakaar manushya kii mahatvakankshaon or surveykshan kaa gaharaa sambandh hone ke kaaran surveykshankriya nirantar unnati karti gai.
 aise prayaason kaa sabase pracheen pramaan isa se 370 varsh purv kaa mila he, jo turine ke ajaayabaghar main aaj bhi surakshit he. yunaan or misr main bhi shilaon or lakdi ke takhton par surveykshan ke pracheen aalekh mili hai. austria main isapurv kaal ke kuch aise chihn mili hai jinase pataa lagata he ki rome samrajya main surveykshan kaa prachlan tha. unhone margon kii sidh baandhane ke liye aaj jaise upkaran, surveykshan patt or doosraa naapane ke liye ankit chhadon kaa prayog kiya tha. aise bhi pramaan mili hai ki 300 varsh isapurv bharat par akraman ke samay, unaniyon ne sindh se faras kii khadi tak samudratat naapakar lekhachitr taiyaar kiya tha. kautilya ke arthshaastra or banbhatta ke harshacharit main rajasav ke nirdhaaran ke silsile main bhoomi kii naap aadi ke ullekh milte hai. 1450 i. main arbavasiyon ne kai samudri yatraayen kin or samudrataton ke lekhachitr taiyaar kiye. 1498 i. main vasco da gamma ke bharat aane par ek gujarati pandit ne use samudratat kaa ek rekhachitr bhent kiya tha. isse vidit hota he ki sabhyataa ke maarg par bade hue sabhi deshon main surveykshan kaa mahatv nirantar badhata rahaa or krishi, rajasav, bhoomi ke adhikaar kii simaaon ke nirdhaaran or yatraaon main margon ke lekhachitr banane main surveykshan kaa abhyaas evam prayog hota rahaa he. magar 16veen shatabdi ke samaapt hote hote to surveykshankriya kaa mahatv aashaatheet badha. marco polo, vasco di gamma, columbus or captain cook ke bhramanon se europe nivaasiyon ko sansar ke vistaar or usapar sthit samrudh desh tathaa upjau bhoomi kaa pataa laga, to ve bahut taadaad main apni bhagyapariksha ke liye nikal pade. bhoomi par aadhipaty karne main unamem spardhaa jaagi, jisase surveykshankriyaaon ko nai sphurti or teevr gati mili. us samay kaa bana hua bharat or arab kaa maanchitr british ajaayabaghar main aaj bhi surakshit he. nakshe se pataa lagata he ki vah pherando bartoli dwaara 1565 i. main banaaya gaya tha. iske baad 1612 i. main gerardra mercator dwaara banaaya bharat kaa maanchitr, us samay kaa athak prayaas, bhi thati ke rup main surakshit he.
 shanai:-shanai: adhikaar kii raksha ke saath-saath deshon main vikaas ke prati bhi ruchi jaagi. sampurna desh, amuk samrajya, sampurna sansar ek saath dekhne kii jigyaasa badi. isaki purti kaa saadhan maanchitr hi ho saktaa tha. is kaaran surveykshan main itani nai-nai khojein hui ki unke aadhaar par surveykshankriya hi do pramukh virgon main bant gai : 
  bhuganitiya surveykshan or 
  patt surveykshan. 
 is vargeekaran kaa mukhya aadhaar prithvi kaa aakaar he. jis surveykshan main prithvi ke aakaar ko golabh maanakar, uski sataha par liye gaye naapon kaa prayog karne se pehle prithvi kii vakrata ke liye shodhan karte hai, use bhuganitiya surveykshan kehete hai. yah kathin prakriya hoti he. magar prithvi kii gol yaa vakr sataha par naapi dooriyaan yadi adhik lambii na hon, to unhen vakr na maanakar ruju hi maan liya jaae, to koi vishesh truti nahin hogi. udaahranarth, prithvi kii vakr sataha par 11.5 mile lambii rekha naapane par usamen prithvi ke kaaran keval 0.05 foot kii truti hogi. isi prakaar prithvi kii sataha par kinhin bhi teen binduon dwaara 75 varg mile kshetrafal ke tribhuj ko samtal sataha par sidhi rekhaon dwaara pradarshit kiya jaae, to uske konon ke yoga or usee tribhuj kii vakr sataha par bane konon ke yoga main keval ek second kaa antar hoga. is kaaran yadi chote chote kshetron ke nakshe taiyaar kiye jaaen, to prithvi kii sataha par lee gai naap ko sidhi rekhaon main satal par pradarshit karne se koi khatakanevaali galati nahin hogi. isliye prithvi ke chote kshetra ko samtal maanakar, us par lee gai naapon ko bina vakrata ke shodhan ke kisi paimaane par samtal kaagaj par ankit kar diya jaataa he. is prakaar ke surveykshan ko patt surveykshan kehete hai.
 saamaanya vyavhaar main aanevaale surveykshan samatleey surveykshan hi hote hai. bhinn uddeshyon kii siddhi ke liye surveykshanon kii prakriya, upkaran, paimaana aadi main bhi kuch antar paidaa ho jaataa he. in kaarnon se patt surveykshan ke bhi kai varg ban gaye hai : 
 yadi aise samatleey surveykshanon se bharat jaise vistrut desh yaa mahadweep ke maanchitr sankalit kiye ja saken, to patt surveykshanon kaa mahatv aashaatheet bad jaataa he. yah tabhi sambhav hoga, jab patt surveykshanon kii aadharshila bhuganitiya surveykshan par ho. aadharshila kaa ullekh tabhi grahya ho sakegaa, jab uski kuch sankshipt vyakhya kar di jaae.
 surveykshan ko bhinn-bhinn aadhaaron ke anusaar adholikhit prakaar se vargeekrut kiya jaataa hai-
 ye siddhant bade hi saral hai. prithvi kii sataha par badi saralata se do aise bindu chune ja sakate hai jo ek duusare kii sthiti se dekhen ja saken or unke bich kii duuri naapi ja sake. inhen kisi bhi vaanchit paimaane par kaagaj par aise lagaaya ja saktaa he ki unke nikatavarti kshetra kaa surveykshan kaagaj par samaa sake. iske baad in do binduon se kisi bhi tisare bindu kii duuri naapakar usee paimaane se kaagaj par uski saapeksh sthiti ankit kar sakate hai. is prakaar ankit kinhin bhi do binduon se kisi tisare agyaat bindu kii duuri nikaalkar tathaa krmanugat ankit karke, puure kshetra kaa maanchitr banaaya ja saktaa he.
 duusare shabdon main, surveykshan kii vidhi tribhuj kii rachana he. upar to tribhuj kii ek hi rachana kaa ullekh kiya gaya he, jisamen tribhuj kii teenon bhujaaon kii lambaaiyaan gyaat he. tribhuj kii anya rachana vidhiyaan bhi surveykshan main prayukt hoti hai.
 vistrut lekh surveykshan ke aadharbhoot siddhanth dekhen.
 thik bhugolic sthiti main bhu akruti ke roopankan ke liye maanchitr ke kshetra ke andar aise pramukh niyantran binduon ke jaal ke pratham aavashyaktaa he jinke greenvich ke saapeksh sahi sahi akshansh or deshaantar athwa ausat samudratal se oonchaai gyaat ho. mahan trikoshmetiya surveykshan ne bharat ke adhikansh maanchitron ke nirmaan main yah kar liya he. saar rup main yah chauras bhoomi par invaar dhaatu ke taar yaa feete se saavdhaanee se naapi hui lagbhag 10 mile lambii jameen hoti he jise 'aadhaar' kehete hai.
 aadhaar kii sthapana ke baad usapar ek ke baad ek upyukt bhujaa or kone ke tribhujon kii maala rachi jaati he. tribhujon ke konon kaa nirikshan kar bhujaa tathaa binduon ke niamakon kii gananaa kar lee jaati he. ise trikoniya surveykshan kehete hai. tribhujon kaa jaal surveykshan main sarvatra failaa hota he. mukhya upkaran kaach chaap theodolite he jisamen urdhwadhar tathaa kshaitij konon ko chaap ke ek second ansh yaa isse bhi kam tak sahi padhane kii kshamta hoti he. ye bindu kaaphi dur dur hote hai. at: vistrut surveykshan sambhav nahin. iske liye yah aavashyak he ki mahan trikoshmetiya surveykshan ke bade tribhujon ko todakar chote chote tribhujon kaa jaal banaakar sari jameen ko kuch mile ke antar par sthit binduon kii maala main parinat kar diya jaae.
 icchit paimaane par prekshap banaaya jaataa he. prakshep main niyantran bindu ankit kiye jate hai. in binduon se pratichhedan or sthiti nirdhaaran dwaara patalchitran or drushtipattee kii sahaayta se vistrut surveykshan kiya jaataa he. ise patal chithran kehete hai. bhartiya pravantamapi naamak yantra ke atirikt oonchaai nishchit kii jaati he. oonchaai se nishchit urdhwadhar antaraal par talarekha tak jise samocch rekha kehete hai, khinche ja sakate hai, jo bhoomi kii dharakriti acchhee tarah pradarshit karte hai.
 gat 30 varsho main surveykshan ke kshetra main pravisht, atyant prabhavakaari vidhi hawaii photograph kii vidhi he. sainik or asainik upyogita kii drushti se hawaii photography kaa mahatv pratham vishwayuddh kaal main hi anubhav kiya jane laga tha tathaa surveykshan or maanchitr nirmaankarya main iskaa upyog sarvapratham 1916 i. main england main ordenans survey kii yudhottarkalin yojana main hua. tab se europea deshon tathaa uttari america main is disha main ascharyajanak pragati hui. ab to hawaii photography yaa photography dwaara surveykshan ek anuthi vaigyanik pravidhi he. hawaii photograph dwaara surveykshan kii do vidhiyaan hai : lekhachitreey or yantriki.
 bharat main lekhachitreey vidhi kaa kuch varshon se atyaadhik upyog ho rahaa he or jahaan tak sthalakritiya maanchitr ankan kaa prashn he, yah vidhi lagbhag purnataa praapt kar chuki he. iskaa aadharbhoot siddhant yah he vaastavik urdhwadhar hawaii photograph main vikiran rekhaayen, jo photograph main thal bindu tak faili hoti hai, yatharth or sthir kone banaati hai. akritiyon kaa ucchata visthaapan maanchitr ke samtal main drushti bindu se thik neeche sthit ek bindu se kehete hai or jo vyavhaar main vaastavik urdhwadhar photo kaa centre mana jaataa he) areey hote hai jisase vivaran, maanchitr samtal ke baahar uski uchaai or avlamb bindu se duuri ke thik anupaat main vaastavik maanchitr sthiti se visthapit ho jaataa he. abhisht shakl photo praapt kar lene ke baad trikonkaran dwaara ke thik anupaat main vaastavik maanchitr sthiti se visthapit ho jaataa he. abhisht shakl photo praapt kar lene ke baad trikonkaran dwaara nishchit ninyatran binduon kii sahaayta or photo ke areey gun kaa upyog kar prakshipt patron par, jinka zikr ho chukaa he, thik bhugolic sthiti main photo ke centre ankit kiye jate hai. prayek photo ke areey gun kaa upyog kar vividh vivaranon kaa pratichhedan unki sahi sthiti nishchit kii jaati he. lekhachitreey vidhi kii sabase badi samasya photo se parishuddh ucchata gyaat karnaa he. is kathinaayee ke kaaran praaia: bhoomi surveykshan vidhiyon main poorak ucchata niyantran kaa ghanaa jaal banaaya jaataa he. is maardarshak ucchataaon kii sahaayta se trivimdarshi ke neeche rakhkar photo par samocch rekhaayen khinchakar unhen maanchitr patr par laga diya jaataa he.
 udbhasana ke samay camera ke prakaashaksh ke urdhwadhar na hone ke kaaran uparyukt lekhachitreey vidhi se trutimukt maanchitr nahin banate. yantric sankalan trivim aalekhan upkaran main hota he jisase photo thik usee sthiti main ulatate, jhukate or gum jate hai jisamen udbhasana ke samay vimaan tha. ye upkaran vayusurveykshan samasyaon kaa thik samaadhaan kar dete hai jab ki lekhachitreey vidhiyaan sannikat samaadhaan prastut karti hai. bharat main aajkal kaam aanevaale aalekhan upkaran hai : wild autograph 47, wild 48, multiflex or sterotope.
