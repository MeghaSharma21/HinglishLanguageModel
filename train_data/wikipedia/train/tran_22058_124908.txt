 rajasuya vaidic kaal kaa vikhyath yajna he. ise koi bhi raja chakravati samraat banane ke liye kiya karte the. yah ek vaidic yajna he jiskaa varnan yajurveda main miltaa he.
 is yajna kii vidhi yah he kii jis kisi bhi raja ko chakrachati samraat bananaa hota tha vah rajasuya yajna sampann karakar ek ashv chhod diya karata tha. vah ghoda alag-alag rajyon or pradeshon main phirata rahata tha. us ashv ke peeche-peeche gupt rup se rajasuya yajna karaane vaale raja ke kuch sainik bhi hua karte the. 
 jab vah ashv kisi rajya se hokar jaataa or us rajya kaa raja us ashv ko pakad letaa tha to use us ashv ke raja se yuddh karnaa hota tha or apni veerta pradarshit kerani hoti thi or yadi koi raja us ashv ko nahin pakadta tha to iskaa arth yah tha kii vah raja us rajasuya ashv ke raja ko naman karata he or us rajya ke raja kii chhatrachhaaya main rahanaa sweekaar karata he.
 ramayana kaal main shriram or mahabharat kaal main maharaj yudhisthir dwaara yah yajna kiya gaya tha.
 mahabharat
