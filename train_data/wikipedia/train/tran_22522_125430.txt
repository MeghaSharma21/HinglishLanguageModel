 tripitak
 mahaparinibbaan sutt therwaad buddha granth tripitak ke suttapitak kaa pratham nikaay dighanikaay kaa 16vaan sutara he. yah mahatma buddha ke dehant va parinirvana se sambandhit he or tripitak kaa sabase lambaa sutara he. apane vistrut vivaran ke kaaran ise bhagwaan buddha kii mrityu ke bare main jaankaree kaa praathmik strot mana jaataa he.
 sutara ke armbh main sawan shuru hone main kuch din bache hai. magadh ke haryak vansh ke raja ajatshatru ne apane mantri vasskaar ko bhagwaan buddha ko rajgir main jaakar milane kaa nirdesh diya. vasskaar buddha ke paas gaye or unhen ajatshatru ke samachar va yojanaon kii jaankaree dete hue dharmik sikh lee. vahaan anand, mahatma buddha ke das pramukh shishyon main se ek or buddha ke chachere bhai, bhi upasthit the. mahaparinibbaan main mahatma buddha dwaara kiya gaya samvaad aksar anand ko sambodhit he. varnan main sawan kaa ant, uske baad kaa kaal or phir buddha kaa dehanth bataaya gaya he. unhone sharir-tyaag se pehle aannad ko sambodhit kiya or kaha ki: "yah sambhav he ki kuch ab sochen ki 'hamaare shikshak ab ateet main chale gaye hai or ab ab hamaara koi shikshak nahin.' lekin aisa nahin sochna chahie, anand, jo bhi prashikshan yaa maargdarshan maine diya he, mere maranoparant ab vahi tumhaara shikshak he." kuch samay main unka dehanth hua or phir unke sharir ko deh-sanskaar ke liye taiyaar kiya gaya. dah-sanskaar ke baad vastuon ko aath smarakon main sthapit kara gaya.
