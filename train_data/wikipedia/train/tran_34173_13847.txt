 keoladev rashtriya udyaan yaa keoladev ghanaa rashtriya udyaan bharat ke rajasthan main sthit ek vikhyath pakshi abhayaarany he. isko pehle bharatpur pakshi vihaar ke naam se janaa jaataa tha. isamen hajaaron kii sankhya main durlabh or vilupt jati ke pakshi paae jate hai, jaise saiberia se aaye saras, jo yahan sardiyon ke mausam main aate hai. yahan 230 prajati ke pakshiyon ne bharat ke rashtriya udyaan main apana ghar banaaya he. ab yah ek bahut bada paryaton sthal or kendra ban gaya he, jahaan par bahutayat main pakshivigyaani sheet ritu main aate hai. isko 1971 main sangrakshit pakshi abhayaarany ghoshit kiya gaya tha or baad main 1985 main ise 'vishwa dharohar' bhi ghoshit kiya gaya he.
 is pakshivihar kaa nirmaan 250 varsh pehle kiya gaya tha or iskaa naam keoladev mandir ke naam par rakhaa gaya tha. yah mandir isi pakshi vihaar main sthit he. yahan prakritik dhalaan hone ke kaaran, aksar baadh kaa saamana karnaa padataa tha. bharatpur ke shaasha maharaj surajmal ne yahan ajaan band kaa nirmaan karavaaya, yah band do nadiyon gambheer or banganga ke sangam par banaaya gaya tha.
 yah udyaan bharatpur ke maharaajaaon kii pasandida shikargah tha, jisaki parampara 1850 se bhi pehle se thi. yahan par british vysarai ke sammaan main pakshiyon ke salanaa shikaar kaa aayojan hota tha. 1938 main kareeb 4,273 pakshiyon kaa shikaar sirf ek hi din main kiya gaya melord evam teal jaise pakshi bahutayat main maare gayi. us samay ke bharat ke governor janaralalinalithgo the, jinane apane sahyogi victor hope ke saath inhen apana shikaar banaaya.
 bharat kii swatantraaa ke baad bhi 1972 tak bharatpur ke purv raja ko unke kshetra main shikaar karne kii anumati thi, lekin 1982 se udyaan main chaara lene par bhi pratibandh laga diya gaya jo yahan ke kisaanon, gurjar samudaay or sarkaar ke bich hinsak ladaai kaa kaaran bana.
 yah pakshishala sheet ritu main durlabh jati ke pakshiyon kaa 'doosraa ghar' ban jaati he. saiberian saras, ghomara, uttari shah chakva, jalpakshi, laalsar battakh aadi jaise viluptpraaya jati ke anekanek pakshi yahan apana baseraa karte hai.
 san 2004 ke aakhir main vasundhara raaje kii sarkaar ne kisaanon kii jabardastee ke saamne ghutane tech diye or pakshishala ke liye bheje jane vaale pani ko roak diya gaya, jiskaa parinaam ye hua ki udyaan ke liye pani kii aapurti ghat kar 540,000,000 se 18,000,000 ghanfoot . rah gai. yah kadam yahan ke paryaavaran ke liye bahut hi bhayaavah sabit hua. yahan kii daldali dharti sukhi evam bekaar ho gai, zyaadaatar pakshi ud kar duusari jagahon par prajnan ke liye chale gaye. bahut si pakshi prajatiyaan nai dilli se kareeb 90 kimi kii duuri par ganga nadi par sthit uttar pradesh ke gadhmukteshwar tak chali gayin. pakshiyon ke shikaar ko paryaavaran visheshgyon ne nindaneey qaraar dete hue iske virodh main unhone nyaayalay main ek janhit yachika daakhil kii he.
