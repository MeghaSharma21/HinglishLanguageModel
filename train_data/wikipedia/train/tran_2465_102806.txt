 pita pro vijay kumaar ojha
 harsh vardhan ojha ek patrkaar, samaajik kaaryakarta or hindi film nirmaataa hai. dilli vishvavidhyalay se patrakarita main snatakottar harsh vardhan ojha filmon main aane se pehle kai varshon tak doordarshan ke saath jude rahen. doordarshan main unhone ek badi pari kheli or is dauraan samaajik sarokaar se jude kai program banaaen. doordarshan main ve deveopment communication divijan ke saath judakar bharat sarkaar ke tamaam mantralayon ke liye kai kyrkram kaa nirmaan kiya,jiskaa makasad samaaj main jaagarukta failaana tha. unki sabase badi uplabdhi kalyani kaarykram kaa nirmaan rahaa. kalyani,ko bharat main sabase lambey samay tak chalane vaala swasthya television kaarykram ke rup main janaa jaataa he. kalyani ko kai rashtriya or antarrashtriya puraskaron se nawaja gaya he. harsh vardhan ojha ne 'kalyani' kaarykram ko ek nayaa aayam diya. ye harsh vardhan kii sooyeeboojh or production kaushal hin thi kii 'kalyani' gramin bharat kii mahilaon ke saath aam janamanas ke shashaktikaran kii ahm saheli ban gai. 
 doordarshan main ek lambii pari bitaane ke baad harsh vardhan ojha ne filmon kaa rukh kiya. shuru se hi unhen samaajik muddon par filmein banane kii ruchi thi, lihaaja harsh vardhan ojha ne bhi apni filmi safar kii shuruyaat ek samaajik masale se judi film se kii. harsh vardhan ojha ne "global baba" film se apni bollywood safar kii shuruyaat kii. "global baba" farji baabaaon kii kahani he,jisamen dikhaaya gaya he ki kis prakaar desh main dharmik baba,logon ko gumraah kar raajnneetik or prashasnic mileebhagat se logon ko lutate hai. "global baba" ko critics ne ek acchhee film bataaya. "global baba" ke baad harsh vardhan ojha samaajik muddon par do or hindi filmo ke nirmaan kaa kaam kar rahen hai. 
 jharkhand ke aaddogik nagar bokaro steel city se praarambhik shiksha hasil karne ke baad harsh vardhan ne ucch shiksha ke liye dilli kaa rukh kiya or dilli vishvavidhyalay se snaatak or snatakottar kii oopaadhi hasil kii. college ke dinon main samaajik sarokaar se jude masalon par inhone badhachadh kar hissaa liya. 
