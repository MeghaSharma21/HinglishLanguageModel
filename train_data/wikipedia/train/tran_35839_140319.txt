 janvari 19, 2006 19:00 utisi 04:00 utisi 04:05 utisi 05:43:40 utisi 11:49:57 utisi america antariksh anusandhan sanstha nasa kaa ek antariksh shodh yaan he jo hamaare saura mandal ke bahari boune grah yama ke adhyayan ke liye choda gaya tha. is yaan kaa prakshepan 19 janvari 2006 kiya gaya tha jo nau varshon ke baad 14 july 2015 ko pluto ke sabase najadik se hokar gujara. yah pluto or uske paanchon gyaat upgrahon - shairan, nix, hydra, staykes or this/2011 pi 1 ke aankade bhejega. iske baad agar koi anya kyper ghere kii vastu dekhne yogya milti he to sambhav he kii is yaan ke dwaara uske paas se bhi nikalakar jaankaree or tasviren hasil kii ja saken.
 new horidens yaan ko rocket ke upar lagaakar 19 janvari 2006 ko choda gaya tha. 7 april 2006 ko isane mangal grah kii kaksha paar kii, 28 farvari 2007 ko brihaspati grah kii, 8 june 2008 ko shani grah kii or 18 march 2011 ko arun grah kii. ise chhodane kii gati kisi bhi maanav krit vastu se adhik rahi thi - apane aakhri rocket ke band hone tak isaki raftaar 16.26 kilometre prati sekkind pahunch chuki thi.
 is mishan kaa uddeshy pluto tantra, kyper belt, or praarambhik saura mandal ke roopantaranon ki samaj viksit karnaa he. yah spescraft pluto or iske upgrahon ke vayumandal, sataha, antartam or paryaavarniya dashaon kaa adhyayan karegaa or saath yah kyper ghere ke main pai jane vaali ikaayiyon or pindon kaa bhi addhyayan karegaa. ek anumaan ke mutabik agar tulana karke dekhen to mariner yaan ne mangal ke bare main jitani jaankaree jutai uski tulana main yah yaan pluto ke bare main 5,000 guna adhik aankade ikaitha karegaa.
 kuch jaruri savalat jinke jawaab yah yah abhiyaan dhundne kaa prayaas karegaa: pluto kii sataha dikhti kisi he? kya vahaan badi bhoumikeey sanrachanaayen maujuud hai? saura pawanon ke kan pluto ke vayumandal ke saath kaise pratikriya karte hai?
 is pariyojna ke vishisht lakshya hai:
 4 janvari 2015 se dur se pluto ke adhyayan kii shuruuaat ho gayi. abhi is din tak pluto ki "ralf" naamak doorabeen se lee gayi tasviren maatr kuch hai pixel vistaar vaali thim parantu visheshgyon ne iske becoground main dikh rahe anya pindon kii sahaayta se mishan ke digvinyas se sambandhit kaary shuru kar die jisase iskaa path acchhee tarah nirdhaarit kiya ja sake.
 15 janvari 2015 ko nasa ne ek sankshipt apadet is yaan kii samay-rekha ke bare main jari kiya.
 12 farvari 2015 ko nasa ne kuch nayi tasviren jari kin jo janvari 15 se janvari 31 ke bich lee gai thim. new horaidens 203,000,000 kimi se adhik kii duuri par tha jab isane tasviren leni shuru kin or in tasveeron main pluto or iskaa sabase bada upgrah shairan dikhalaai pad rahe the. baad main chitron kii ek shrunkhlaa jari kii gayi jisamen nix or hydra bhi dikh rahe the jab yah yaan 201,000,000 kimi kii duuri par tha. may 11 se aise pindon kii khoj shuru hui jo abhi tak dikhe nahin the or jinase is yaan ke takaraane kaa khatra ho saktaa ho kyonki ye abhi tak agyaat the.
 21 agast 2012 ko nirdhaarit uddeshyon main sudhaar karte hue ab is yaan se judi team ne pluto upgaman ke pashchaat kyper belt ke pindon ke adhyayan ko bhi iske uddeshyon main joda or is belt main pahunchne kii sambhaavna 2018 tak vyakt kii gayi. 15 april ko 2015, pluto kii jo tasviir lee gayi usamen isapar dhruviya topi hone kii sambhaavn vyakt kii gayi.
 4 july 2015 ko new horaidens ke software main kuch truti aa gayi thi jiske kaaran yah surakshit charan main chalaa gaya taaki jab tak samasya kaa samaadhaan na nikaala ja sake yah vaigyanik anveekshan band rakhe. 5 july 2015 ko, nasa ne ghoshnaa kii ki samasya, jo cmand sikvence main samay-nirdhaaran se sambandhit thi, ko chihnit kar liya gaya he or yaan 7 july se apane vaigyanik anveekshan punah shuru kar degaa.
 pluto or iske upgrah shairan ke sabase nazadik se yah yaan 14 july 2015 ko 12:03:50 baje gujara. is samay is yaan kii pluto se duuri lagbhag 12,500 kilometre thi or yah lagbhag 14 kilometre prati second ke veg se guzaar rahaa tha:
