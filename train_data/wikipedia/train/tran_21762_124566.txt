 diene fingerprinting takanic kaa upyog aapraadhik maamalon kii gutthiyaan sulajhane ke liye kiya jaataa he. iske saath hi maatrutiv, pitrutv yaa vyaktigat pahchaan ko nirdhaarit karne ke liye iskaa prayog hota he. vartmaan main pahchaan dhundne ke tareekon main angul chhaapan sabase behatar maani jaati he. jeev jantuon, manushyon main vishesh sanrachanayukta vah rasayan jo use vishisht pahchaan pradaan karata he, use diene kehete hai. is paddati main kisi vyakti ke jaivik ansho jaise- rakt, bal, laar, veery yaa duusare koshika-snoton ke dwaara uske diene kii pahchaan kii jaati he. diene fingerprint vishisht diene kram kaa prayog karata he, jise microcetellite kaha jaataa he. microcetellite diene ke chote tukade hote hai. sharir ke kuch hisson main inaki sankhya alag-alag hoti he. 
 sharir main upasthit arabon-kharbon koshikaon ke kriyalap diene dwaara nishchit kiye jate hai. haalanki diene kanon kaa dhaancha har vyakti main ek samaan hota he, lekin unhen gadhane vaale buniyadi avyavon kaa kram sabhi main samaan nahin hota. ek hi prajati ke sadasyon ke bich pahchaan dhundne ke liye is antar kaa upyog kiya jaataa he. is prakriya ko genetic fingerprinting or diene profiling bhi kaha jaataa he. 1984 main british licester vishvavidhyalay ke vaigyanik sar alek jefres ne iskaa vikaas kiya tha. forencik vigyaan main diene fingerprint kaa upyog hota he. ab forencik jaanch ke liye vaastavik angul chhap kii aavasyaktaa nahin padati he. isaki madad se apradhi ko maatr ek boond ke aadhaar par hi pakadaa ja saktaa he. diene ke namoonay ko liye gaye diene anzime dwaara sengmentired kiya jaataa he. iske baad isaki chaanbin karke ise eks-re film par expoj kiya jaataa he jahaan vah blike baar banaate hai, jinhen diene fingerprint kehete hai.
 jivan sutara yani di en e sansar ke sabhi jeevadhariyon main, maanvon kii tarah vanshanukram par aadhaarit hota he. yah kisi bhi jeev kii har sookshm ikai main paaya jaataa he. apane jaivik mata-pita se praapt is jivan sutara main chhipi hui sookshm vibhinnataaon ke aadhaar par prayek jeev ko kisi bhi anya jeev se alag pahachaanaa ja saktaa he. jivan sutara ke in atyadhik parivarti khandon ko alag karke, radio sakriy banaaye jane ke baad vaigyanik vidhi dwaara vishleshan karne se ek vyakti vishesh kaa kramadesh praapt kiya ja saktaa he, kyonki kramadarsh manushya ke liye usee tarah vishisht hota he, jaise ki anguuthe kaa nishaan. atah is vidhi ko prachlit rup se di en e finger printing ke naam se janaa jaataa he. isamen thode se hi di en e kaa prayog karke, di en e ke un vishisht bhaagon, jo vaividhypurna hote hai, ko ek rasinic shrunkhlaa abhikriya se vruddhigat karkon ko vishisht jaili samaan madhyam se alag karke har tukade kaa adhyayan kiya ja saktaa he.
 maanav kii pahchaan uske gunon tathaa naam se kii jaati he. do vyakti sabhi gunon main samaan nahin hote. judawaan bhi chaahe kitne bhi samaan kyon naa hon, phir bhi unamem bhinnata paayin jaatin hai. twachaa kaa rang, baalo kaa rang, ankhon kii putliyon kaa rang, lambaai, awaz, chalane, uthne baithne kaa dhang, baat karne kaa tarika, rahan-sahan aadi aise lakshan hai, jinase manushyon main antar or pahchaan kii ja sakati he. 
 maanav kii vyaktigat pahchaan or antar ko kanoonee rup dene kii aavashyaktaa padi. prayek maanav ke anguliyon ke nishaan bhinn hote hai. unamem ubhaar bhinn sthanon par hote hai. is kaaran jo chitra banataa he, use angul chhap yaa finger print kehete hai. vastutah yah kanoonee rup se maanav kii pahchaan kaa tarika he, jo bahut pehle francis-galton ne nikaala tha or aaj bhi prachlit he. yah prakruti kii dein he.
 jivan sutara yani di en e sansar ke sabhi jeevadhariyon main, maanvon kii tarah vanshanukram par aadhaarit hota he. yah kisi bhi jeev kii har sookshm ikai main paaya jaataa he. apane jaivik mata-pita se praapt is jivan sutara main chhipi hui sookshm vibhinnataaon ke aadhaar par prayek jeev ko kisi bhi anya jeev se alag pahachaanaa ja saktaa he. 
 jivan sutara ke in atyadhik parivarti khandon ko alag karke, radio sakriy banaaye jane ke baad vaigyanik vidhi dwaara vishleshan karne se ek vyakti vishesh kaa kramadesh praapt kiya ja saktaa he, kyonki kramadarsh manushya ke liye usee tarah vishisht hota he, jaise ki anguuthe kaa nishaan. atah is vidhi ko prachlit rup se di en e finger printing ke naam se janaa jaataa he. isamen thode se hi di en e kaa prayog karke, di en e ke un vishisht bhaagon, jo vaividhypurna hote hai, ko ek rasinic shrunkhlaa abhikriya se vruddhigat karki vishist jaili samaan madhyam se alag karke har tukade kaa adhyayan kiya ja saktaa he. 
 sharir ke har ang kii koshikaon main jivan sutara anivaary rup se ek sa hota he. atah kisi bhi ang kii koshikaon, rakt kii kuch boonden, yaa kapade par laga rakt kaa dhabba, mulrome, mrit sharir kaa koi chota sa utak yaa ang, twachaa, daant, veery aadi se jivan sutara nikaalkar di en e finger printing dwaara anvik str par vishleshan karne se kisi bhi vyakti kii sakaaratmak pahchaan kii ja sakati he. 
 sabhyataa or vigyaan ke vikaas ke saath vishwa main aparaadhon kii sankhya donondin bad rahi he. aparaadhon ke tareekon ke naye prakaar viksit ho gayi hai. in aparaadhon kii baadh ko rokane ke liye sarv[pratham finger printing kaa hi sahaara liya jaataa he. rakt pareekshan se bhi aparaadhiyon ko pakadaney main sahaayta mili he. di en e finger printing jaev praudyogiki ke kshetra kii atyant vilakshan naveen jaivik takanic he. is takanic kaa vikaas sarvapratham 1985 main england ke laicester vishvavidhyalay ke pro alek jeffris ne kiya tha.
 di en e finger printing takanic anuvaanshik vigyaan kii dein he. grager jon mendal dwaara anuvanshiki se ambandhitniyamon kaa pratipaadan kiya gaya, jo sarvaadhik pramanit or baad main anusandhanon ke liye atyadhik upyogi siddh hue. jivan sutara ek bahut hi sthir rasinic tatva he, atah namoona liye jane ke bahut baad tak bhi, isse vyakti vishesh kaa kramadesh bataaya ja saktaa he. di en e finger printing dwaara banaaya gaya kramadarsh jivan paryant ek sa hi rahata he.
 di en e finger printing takanic ke vividh charanis prakaar hote hai. 
 yahaan teen vibhinn vyaktiyon ke gel pratichitra dekhie, jinka aapas main koi rishta nahin he. ye pratichitra aapas main ek duusare se kaaphi alag dikhte hai or prayek pratichitra vyakti vishisht he. ek hi parivaar ke teen sadasyon ke gel pratichitra gailaree main dikhaae hai. yahaan mata or pita ke pratichitra to bhinn hai, parantu putr kaa pratichitra mata or pita –donon ke pratichitron se kuch naa kuch samanta rakhata he. yahaan samaan judawaan bacchon ke pratichitra ko dekhenge, to dikhataa he; ki ye donon purnataya ekasmaan hai. is prakaar di en e finger printing dwaara vibhinn vyaktiyon kii pahchaan kii ja sakati he, santan ke mata yaa pita ko pahachaanaa ja saktaa he; lekin samaan judawon kii pahchaan karnaa sambhav nahin he.
 tritiy charan
 chaturth charan
 pancham charan
 janak evam santan ke print
 judwaaon ke print
 judwaaon ke print pahchaan main asamarthta
 di en e finger printing ek nutan evam shashakt takanic he, jo nimnlikhit kshetron main prayog main laayi ja sakati he:-
 di en e finger printing ke dwaara rakt veery, bal, vikshat mrit sharir ke avshesh, daant yaa haddi ke tukade aadi ke madhyam se vaiyaktik str par sakaaratmak pahchaan kii ja sakati he. atah yah vidhi hatya, balaatkaar, amaanushnaik krityon tathaa jaghanya aparaadhon, pravas-patr prapti, sampatti uttaradhikaar, vivaah viched evam divaani mukademon main mata-pita kii sakaaratmak pahchaan ityadi maamalon main atyant aavashyak maani jane lagi he. kyonki prayek vyakti main mata-pita –donon hi ke di en e hote hai, atah di en e kii chhap ke aadhaar par is baat kii pushti kii ja sakati he. 
 forensik jaev praudyogiki abhi ek nayaa kshetra he, jo jangalon main hone vaale aparaadhon ko sulajhaayen ke liye ek hathiyaar kii tarah prayog kiya ja saktaa he. bhartiya nyaay vyavastha ne di en e finger printing ko thos sakshya ke rup main sweekaar kar liya he. mritak ke sharir ke bikhare hue tukdon kii pahchaan karne ke liye bhi is takanic kaa prayog kiya gaya he. purv pradhan mantri rajeev gandhi evam punjab ke purv mukhya mantri beant singh ke liye isi takanic kaa upyog hua tha. inke atirikt anekon aparaadhon ke maamle is takanic dwaara sulajhaaye gaye hai.
 pratiraksha karmiyon ke jivan sutara pachchhedika main sankalit vyakti vishesh kramadeshon kii durghatnaon –jaise yuddh kaal, yaa jahaaj nasht hone ke samay mrit rakshakarmiyon ke sharir ke avasheshon se di en e finger printing dwaara praapt kramadeshon kii tulana rakshakarmiyon kii pahchaan ke liye ek bahut hi arthpurna vidhi siddh ho sakati he.
 garbh-dhaaran se purv yaa garbh ke dauraan hi, is vidhi dwaara aanivaanshik rogon evam antarjaat trutiyon kii jaankaree praapt kii ja sakati he or in vikaron kii aavriti ko ek seemaa tak niyantrit karke samast maanav jati kii is samasya kaa samaadhaan kiya ja saktaa he.
 di en e finger printing dwaara kiye gaye vanshavali vishleshan ke aadhaar par pashuon main vaanchit gunon kaa chayan kiya ja saktaa he. is vidhi ko pashuon kii vishesh jati ke sudhaar ke liye prayukt karke is kshetra main vaanchit safalataa praapt kii ja sakati he. 
 krishi evam bagwani ke kshetra main bijon kii sahi jati kaa pareekshan di en e finger printing ke dwaara kiya ja saktaa he. yah adhik uttam or vaanchit jatiyon ke vikaas main sahaayak siddh ho saktaa he. yah vidhi ek hi prakaar ke nar yaa maadaa paudhon ke chayan main sahaayak siddh ho sakati he. jaise amaruud, khajur aadi, jinamein maadaa paudhe hi vaanchit hai, tathaa ling kaa pataa ek lambey samay ke baad hi chalata he. aise maamalon main is vidhi kaa prayog karke samay, shram evam dhan kii bachat kii ja sakati he.
 di en e finger printing vidhi dwaara koshika kii moulikta pramanit kar anyaanya shodh kaaryon main prayukt karke shodh evam udyog, yaa udyog maatr –donon kshetron main unnati kii apeksha kii ja sakati he. jab di en e ke bahut se bhaagon kaa adhyayan ek hi saath kiya jaataa he, to vah di en e finger priting kehalaata he, tathaa jab di en e ke ek hi bhaag kaa pareekshan kiya jaataa he, to use di en e typing kehete hai. jitne adhik bhaagon ko ek saath jaanchaa jaataa he, finger print kii vishwasaneeyata utani hi bad jaati he.
 1988 main bharat main hyderabad main sthit koshikeey va anvik jeevigyaan centre ke varisht vaigyanik dow laal ji singh ke shodh samooh ne is vidhi ke liye bi ke em naamak rog ko viksit kiya. is prakaar dolal ji singh ke prayaason se aaj bharat vishwa kaa teesraa desh he, jahaan purnataya swadeshi di en e finger printing prob ko viksit kiya gaya he.is takanic kaa purna laabh uthaane ke liye jan saadhaaran main yah chetana bahut jaruri he. si si em bi kaa pramukh lakshya yahi he, ki bharat main is printing takanic ko badhaava mili, tathaa iskaa prayog vaigyanik anusandhanon ke saath saath, aam aadmi kii sahaj pahunch main ho or dainik kathinaaiyon se jujhna uske liye saral ho jaae.
