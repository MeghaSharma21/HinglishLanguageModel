 adhihrishata yaa allergy yaa "pratyurjata" rog-pratirodhi tantra kaa ek vyaadhi he jise atopi bhi kehete hai
 adhihrishata shabd kaa sarvapratham prayog vaan pirket ne bahya padaarth kii pratikriya karne kii shakti main hue parivartan ke liye kiya tha. kuch lekhak is paribhaashik shabd ko har prakaar kii adhihrishata se sambandhit karte hai, kintu duusare lekhak iskaa prayog keval sankramak rogon se sambandhit adhihrishata ke liye hi karte hai. prayek adhihrishata kaa moolbhoot aadhaar ek hi he; isliye adhihrishata shabd kaa prayog vistrut kshetra main hi karnaa chahie.
 yadi kisi ginipig kii adhstvchaa main ghode kaa serum pravisht kiya jaae or das din baad usee ginipig ko usee serum kii pehle se badi maatra di jaae, to uske angon main kampan utpann ho jaataa he. . yah saadhaaran prayog yah siddh karata he ki ginipig ke utakon main pehle injection ke baad ghode ke serum ke liye adhihrishata utpann ho jaati he. serum utani hi maatra main yadi ek aharshith ginipig ko diya jaae to us par kuch bhi kuprabhav nahin padegaa.
 sankramak jeevanuon ke prati vishesh adhihrishata anek rogon kaa lakshan he.
 pratikriya kii tivrata ke anusaar manushyon kii adhihrishata taatkaalik or vilambit do prakaar kii hoti he. taatkaalik prakaar main uddipt karanevaale karkon ke sampark main aane ke kuch hi kshanon baad pratikriya hone lagati he. serum main behate hue pratijeev darshaae bhi ja sakati hai. yah kriya sambhavat: histomine naamak padaarth ke banane se hoti he.
 vilambit prakaar main pratikriyaayein vilamb se hoti hai. pratijeev serum main darshaae nahin ja sakate. in pratikriyaaon main koshikaon ko haani pahunchati he or hisrtmine utpann hone se uskaa sambandh nahin hota. vilambit prakaar kii adhihrishata sansparsh twacharti or tapedic jaise rogon main hoti he.
 kuch vyaktiyon main sambhavat: jananik karkon ke falswaroop kai protein padaarthon ke prati adhihrishata ho jaati he. is prakaar kii adhihrishata atopi kehalaati he. uske kaaran paraagaj fever or dama jaise rog hote hai.
 sabhi enzim allergy utpann karne vaale hote hai, kyonki protein hote hai. parantu saamanytah unase allergy tabhi utpann hoti he, jab ve saans lete samay dhul ke rup main sharir main pravesh karen. in kanon ko alrjan kaha jaataa he.
