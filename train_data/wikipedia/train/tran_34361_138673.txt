 evarm nom chomski  ek pramukh bhashavaigyanik, darshanik, rajnatik activist, lekhak, evam vyaakhyaata hai. samprati ve masachuetas institute of technalji ke avkashprapt professor hai.
 chamsaki ko generative grammer ke siddhant kaa pratipadak evam beesvin sadi ke bhashavigyaan main sabase bada yogadanakarta, mana jaataa he. unhone jab manovigyaan ke khyatipraapt vaigyanik bi epa skinar ke pustak varbal bihaviour kii aalochana likhi, jisamen 1950 ke dashak main vyapak sweekruti praapt vyavahaarwad ke siddant ko chunauti di, to isse kagnitive manovigyaan main ek tarah kii kranti kaa sutarapaat hua, jisase na sirf manovigyaan kaa adhyan evam shodh prabhavit hua balki bhashavigyaan, samajashaastra, maanavshaastra jaise kai kshetron main amulchul parivartan aayaa.
 arts and humanetis citesan index ke anusaar 1980-92 ke dauraan jitne shodhakartaaon evam vidwaanon ne chamsaki ko uddhrut kiya he utana shaayad hi kisi jivit lekhak ko kiya gaya ho. or itnaa hi nahin, ve kisi bhi samyavadhi main aathve sabase bade uddhrut kiye jane vaale lekhak hai.
 1960 ke dashak ke vietnam yuddh kii aalochana main likhi pustak da risponsibility of inteleccoals ke baad chamsaki khaas taur par antarrashtriya str par media ke aalochak evam raajnneeti ke vidwaan ke rup main jane jane lage. vampanth evam america kii raajnneeti main aaj ve ek prakhar bauddhik ke rup main jane evam pratishthit kiye jate hai. apane rajnatik activijam evam america kii videsh niti kii prakhar aalochana ke liye aaj unhen puri duniya main janaa jaataa he.
 chamsaki kaa janm america main philadelphia praant ke east ok len main hua tha. unke pita ukraine main janme shri wiliam chamaski the jo hebru ke shikshak evam vidwaan the. unki mata elsi namsaki belarus se thim, lekin ve america main hi pali badi thim. halaaki unki maatrubhaasha yedish thi, lekin chamsaki kaa kahana he ki ghar main yedish bolnaa gunaah samajha jaataa tha. chamsaki ke anusaar ve ek "yahudee gheto" main rahete the jo yedish or yahudee gheto main aantarik taur par vibhakt tha or unka parivaar yahudiyon ke saath yahudee samskruti ke saath basar karata tha. chamsaki kaa yah bhi kahana he ki 1930 ke dashak main aksar irish catholic evam evam anti-semitism ke bich unhone khud kaaphi tanaav bhari zindagi gujaarne kaa anubhav kiya he. "
 chamaski khud ko yaad karte hue kehete hai ki jahaan tak unhen yaad he unhone pehali baar das saal kii umr main spain ke grihayuddh ke dauraan barsilona ke patan ke baad fasiwad ke prasar ke bhay ke bare main likhaa tha. baarah teraa saal kii umr main hi unhone khud ko ek khaas tarah kii raajnneeti se kaaphi judaa hua mahasoos karne lage.
 philadelphia ke central hai-skool se 1945 main paas karne ke baad chamsaki ne pencilwania vishvavidhyalay main darshanashastra evam bhashavigyaan kaa adhyan shuru kiya. yahan bhashavaigyanik jelling haris, evam darshanik west charchaman tathaa nelson gudman jaise udabhat vidwaan unke guru the. chamsaki ne apane bhashavaigyanik guru shri haris se unke dwaara pratipaadit prajnak bhashavigyaan ke transfarmeshan siddhant ko siikhaa jisaki baad main chamsaki ne apni vyakhya kii or kaantext free grammer ke siddhanton kaa pratipaadan kiya. kaha jaataa he ki chamsaki ke rajnatik vichaaron ko aadhaar dene main shri haris kii kaaphi mahatvapurn bhoomika rahi he.
 1949 main chamsaki kaa vivaah bhashavaigyanik carol skatj se sampann hua jinase unhen do betiyaan aviva evam dian tathaa ek putr harry kii prapti hui.
 chamsaki ko pencilwania vishvavidhyalay se 1955 main doctorat kii oopaadhi praapt hui. unhone apane shodh kaa kaaphi mahatvapurn hissaa harvad vishvavidhyalay se harvad junior phelo ke rup main puraa kiya tha. unke doctorat oopaadhi ke liye kiya gaya shodh baad main pustakaakaar rup main 1957 main sintactic strecchars saamne aayaa jise us samay tak kii shreshth pustakon main shumaar kiya gaya.
 1955 main hi chamsaki ne emiti yani masachuats takneekee santhaan main niyukt hue or 1961 main unhen aadhunik bhashaa evam bhashavigyaan vibhaag main phul profesar kaa darja diya gaya. 1966 se 1976 tak ve pheraari pi ward professor rahe or 1976 main institute professor niyukt hue. 2007 ke sthiti ke anusaar ve lagaataar 52 varshon tak emiti main praadhyaapan kaa kaam kar chuke hai.
 farvari 1967 main, jab unka lekh da risponsibiliti of inteleccoals prakashit hua, chamaski vietnam yuddh yuddh ke prakhar aalochakon main shaamil ho chuke the. da neuyark rivyuu of books main. iske baad 1969 main unki ek or pustak american power and da new maderins ai, jo ek niabandh sangrah tha jisane unhen amareeki satta ke prakhar virodhiyon kii qatari main laa khadaa kiya. amareeki videshe nitiyon kii unki prakhar aalochana ne unhen amareeki media main kaaphi vivaadaaspad bana diya. puri duniya kii media evam prakaashan jagat main unki kaaphi maang he.
 chamski ko satta pratishthanon kii ore se hameshaa bhay evam khataron kaa saamana karata he, unhen maut kii dhamkee tak di ja chuki he evam khufia police hameshaa unke ird-gird rahati he. chamaski apane har patr ko kholane se pehle uski visphotak jaanch karavaate hai.
 chamsaki aajkal amarika main masachuats praant ke lexington shahar main rahete hai evam apane vyakhyanon ke puri duniya kii saiyr par rahete hai.
 chamskeey bhashavigyaan kii shuruyaat unki pustak sintactic strecchars se hui maani ja sakati he jo unke piechdi ke shodh, lajical strecchar of linguistic thiyari kaa parimarjeet rup tha. is pustak ke dwaara chamsaki ne purv sthapit sanrachnawadi bhashavaigyanikon kii manyataon ko chunauti dekar transfarmational grammer kii buniyaad rakhi. is vyakaran ne sthapit kiya ki shabdon ke samuchy kaa apana vyakaran hota he, jise aupchaarik vyakaran dwaara nirupit kiya ja saktaa he or khaskar sandarbhamukt vyakaran dwaara jise transfarmeshan ke niyamon dwaara vyakhyit kiya ja saktaa he.
 unhone mana ki prayek maanav shishu main vyakaran kii sanrachanaon kaa ek antarnihit evam janmajaat khaakaa hota he jise saarvbhaum vyakaran kii sangya di gayi. aisa tark diya jaataa he ki bhashaa ke gyaan kaa aupchaarik vyakaran ke dwaara modelling karne par bhashaa utpaadakta ke baaren main kaaphi jaankaree ikattha kii ja sakati he, jiske anusaar vyakaran ke simit niyamon dwaara kaise aseemit vaakya nirmaan kaise sambhav ho paata he. chamaski ne pracheen bhartiya vaiyyakaran panini ke pracheen generative grammer ke niyamon ke mahatv bhi sweekrut karte hai. ]
 chamsaki ne apane principles and parametres kaa madl apane pisa ke vyaakhyaan ke baad 1979 main viksit kii thi jo baad main lectures aan government and binding ke naam se prakashit hui. isamen chamsaki ne saarvbhaum vyakaran ke bare main kaaphi akatya daawey evam tark pesh kiye.
 dhwani vigyaan main unka sabase acha kaam da sound pattern of english he, jo unhone maaris haale ke saath milakar kiya tha. .
 bhashavigyaan main chamsaki ke shodhon kaa sabase zyada prabhaav manovigyaan main padaa.
 chamsaki kaa maananaa he ki maanav sabhyataa kaa itihaas jaanane evam maanav ko samajhane ke liye vigyaan kii samaj jaruri he:
 mujhe lagata he ki vigyaan kaa adhyan itihaas samajhane kii disha main acchhee shuruyaat ho sakati he kyonki vigyaan ke adhyan se aap tark, pramaan ityadi ko samaj sakate hai, aapako vigyaan ke adhyan se yah samaj aati he ki koun si avadharana kis aadhaar par banani chahie or vah kitni sahi ho sakati he. aap jahaan vigyaan ke adhyan se vibhinn taarkik nishpattiyon ko samaj sakate hai vahiin agar aap itihaas main saapekshata siddhant kaa prayog karnaa chahte hai to yah aapako kahin nahin le ja saktaa. isliye vigyaan ko aap sochane kaa ek tarika maan sakate hai.
 chamaskian bhashavigyaan ke modles bhashavigyaan ke atirikt kai anya vishyon ke saidhantik kshetra kaa adhyan karte samaya padhaaya jaataa he. chamsaki haireraki ko computer vigyaan ke praarambhik kakshaon main khaskar padhaaya jaataa he kyonki isse kritrim bhashaaon ityadi ko samajhane main kaaphi sahuuliyat milti he. chamsaki haireraki ko ganithiya sandarbhon main bhi samajha ja saktaa he evam isane ganit ke vidwaanon main vishesh ruchi jagaai he. vikasvaadi manovigyaan ke kshetra main kaaphi saare shodh chamsaki ke shodh evam shikshan se prerit hue hai.
 1984 main chikitsa vigyaan evam sharir vigyaan ke kshetra main nobel puraskaar vijeta shri niles kaaj jerane ne chamsaki ke generative model kaa prayog hamaare sharir main sthit protein sanrachanaon ke gathan evam sharir kii pratiraksha main uske mahatv ko samajhane ke liye kiya tha, unke shodh kaa vishay tha da generative grammer of immune system.
 colombia vishvavidhyalay main jaanwaron dwaara bhashaa adhigrahan ke upar ho rahe shodh prakriya main jis chimpaji kaa istemaal kiya uskaa naam is kshetra main chamsaki ke yogadan ko dekhte hue nim chimpski rakhaa tha.
 prasiddh computer vaigyanik donald knooth to yahan tak kehete hai ki main to chamsaki ki kitaab 'sintactic strecchar se itnaa prabhavit hua ki 1961 main apane honeymoon ke dauraan use apane saath rakhata tha or aksar sochataa tha ki â€¦bhashaa ke is ganithiya vyakhya kaa prayog main programmen ke liye kaise kar saktaa hoon.
 chamsaki ke anya kaaryon main mahatvapurn kaam maas media kii vyakhya kaa kaam rahaa he jisaki vajah se media ke kshetra main uske gathan, karypranali evam seemayen kaaphi khulkar saamne aayin or bahes kaa bada mudda baniin.
 edward said evam chamsaki kii kitaab manuphaccharing kaancent-da palitical ikanami of maas media jo 1988 main prakashit hui, usamen media ke propoganda model kii vishad charchaa kii gayi or ise kai drushtaanton ke madhyam se isaki vivechna kii gayi. is model ke anusaar america jaisi loktantric samaaj main satta evam media apane niyantran ko sthapit karne ke liye atyant sookshm, ahimsak sutron kaa sahaara leti he na ki khule balaprayog ityadi kii.
 chamsaki ke academik evam anya vyaakhyaan puri duniya main har varsh hote rahete hai, inamen se kuch neeche diye gayi hai jo kaaphi yaad kiye jate hai.
 chamsaki ko puri duniya ke kai vishvavidhyalayon evam sansthaanon ne maanad oopaadhiyaan pradaan kii hai, pramukh sansthaanon main kuch kaa naam neeche ullekh kiya ja rahaa he:
 shri chamsaki american academy of arts and sciensej, neshnal academy of sciensej, evam american philasafical soshaayti ke saath-saath desh-videsh main bahut se anya pratishthit sansthaaon ke sammanneey sadsy hai. unhen american psycholagical ashoshiation dwaara vishesh vaigyanik puraskaar se sammanit kiya gaya he. iske alaava unhen kyoto puraskaar, helmholtj medal, dorodi alrij pisamekar puraskaar evam ben franklin medal ityadi se bhi sammanit kiya ja chukaa he. unhen neshnal council of teachers of english dwaara saarvajanik bhashaa main shuchita evam imaanadaaree laane ke liye do baar aravel puraskaar bhi diya gaya he.
 ve srbian vigyaan evam kala academy ke saamaajik vigyaan vibhaag ke sadsy bhi hai.
 san 2007 main carlos lineus kii smriti main shri chamaski ko sweden ke upasla vishvavidhyalay ne doctorat kii maanad oopaadhi se vibhooshit kiya.
 british patrika praspect dwaara karaaye gayi global intelexual pole main san 2005 main jab chamski ko duniya kaa sabase agrani jivit vidwaan bataaya gaya to unki pratikriya thi-, "main surveykshanon par bahut dhyaan nahin detaa". new statsman patrika dwaara 2006 main karawaaye gayi ek surveykshan ke "hamaare samay ke nayak" varg main saatvaan sthaan praapt hua tha..
 sampurna granth-suchi ke liye emiti ke jalsthal par dekhen .
 emi gudman dwaara 
 maaria hinojosa dwaara
 andryu maradwara
 david barsamen dwaara 
 danilo mandic dwaara 
 harry cresler dwaara 
 anya dwaara
