 urja ke anya sroton se vidyut shakti kaa nirmaan vidyut utpaadan kehalaata he. vyaavhaarik rup main vidyut shakti kaa utpaadan, vidyut janitron dwaara kiya jaataa he. vidyut utpaadan ke moolbhoot siddhanth kii khoj angrej vaigyanik micel farade ne 1920 ke dashak ke dauraan evam 1930 ke dashak ke aarmabhik kaal main kiya tha. taar kii ek kundalee ko kisi chumbakeey kshetra main ghumaakar vidyut utpann karne kii micel farade kii mul vidhi aaj bhi usee rup main prayukt hoti he.
 vidyut kaa utpaadan jahaan kiya jaataa he use bijlighar kehete hai. bijligharon main vidyut-yantric janitron ke dwaara bijli paidaa kii jaati he jise kisi kisi anya yukti se ghumaya jaataa he, ise mukhyaghurnak yaa pradhan chaalak kehete hai. prime mover ke liye jal terbine, vaashp terbine yaa gas terbine ho sakati he. vidyut shakti, jal se, koyale aadi kii ushma se, nabhikeey abhikriyaaon se, pawan shakti se evam anya kai vidhiyon se paidaa kii jaati he.
 vidyut shakti ke liye, vastut:, teen sanghatak aavashyak hai :
  chaalak, jo vyaavhaarik rup main ek nirdhaarit vyavastha ke anusaar yojit samvahak samooh hota he,
  chumbakeey kshetra, vyaavhaarik rup main ek kundali main vidyut dhara pravaahit karke praapt kiya jaataa he or
  chaalak samooh ko chumbakeey kshetra main ghumaane kii vyavastha, jiskaa taatpary he yantric urja kaa praavdhaan.
 vastut:, yahi yantric urja, vidyut urja ke rup main parivartit hoti he or urja avinashita niyam kaa pratipaadan karti he.
 uparyukt vivechan ke aadhaar par kisi bhi vidyut janitr ke teen mukhya avyav hote hai :
 1. chaalkon ko dhaaran karanevaale armechar kii, jo samanyat: naram lohe ke patlit staron kaa bana hota he, paridhi ke chaaron ore khaanche bane hote hai, jinamein chaalan kundaliyaan rakhi jaati hai. chaalkon ko ek nishchit vyavastha ke anusaar yojit kiya jaataa he, jise armechar kundalan kehete hai.
 2. kshetra kundali - isamen dhara ke pravaahit hone par chumbakeey kshetra kii utpatti hoti he.
 3. yantric shakti kaa sambharak - yah saadharantaya ek pradhan chaalak hota he. yah jal kaa tarabine, bhaap kaa tarabine, bhaap kaa ingine, athwa dijal ingine main se koi bhi ho saktaa he.
 dhara ke praroop ke anusaar vidyut janitr, mukhyat:, do praroop ke hote hai : disht dhara janitr or prayavarti dhara janitr . yadhyapi mulat: donon ke mul siddhant ek hi hote hai, parantu banaavat ke drushtikon se unamem kaaphi antar hota he. disht dhara janitr main chumbakeey kshetra achal kshetra kundaliyon dwaara utpann kiya jaataa he or armechar par aropit chaalak tantra ghurnan karata he. is prakaar, chumbakeey abhivah ko kaatane se usamen ek voltata janit hoti he. vastut:, voltata ke janan ke liye yah aavashyak nahin ki chaalak main hi gati ho. yah bhi ho saktaa he ki chaalaktantr sthir ho or chumbakeey abhiva unako katata hua jayega iskaa taatpary yah he ki chumbakeey kshetra gatisheel ho or chaalak apane sthaan par hi rahe. kisi bhi prakaar se chaalak tathaa chumbakeey kshetra main aapekshik gati hona aavashyak he, jisase chaalak main voltata janit ho sake. vastut:, donon vidhiyaan hi vyaavhaarik he or prayavarti dharaa janitron main, jinhen prayavartitra bhi kehete hai, chaalak samooh achal hota he or use stator kehete hai. chumbakeey kshetra utpann karanevaale dhruv or kundali ghurni bhaag hote hai or unhen roter kehete hai. armechar ko achal rakhane kaa mukhya laabh yah he ki is prakaar saapekshatya ucchtar voltata janit kii ja sakati he. ucch voltata janan ke liye yaa to chaalak kii sankhya badhaani padati he, athwa ghurnanveg, yaa donon hi. chaalak kii sankhya badhaane se armechar kaa aakaar bahut bad jaataa he or uske ghurni bhaag hone ke kaaran apkendri bal itnaa bad jayega ki sanrachana ke drushtikon se chaalkon ko apane sthanon par sthir rakhana bhi ek samasya ho jaaegi. bade aakaar ke ghurni bhaag banaavat ke drushtikon se upyukt nahin hote or na unka veg hi bahut adhik badhaayaa ja saktaa he. at:, ghurni armechar vaale janitron main ucch voltata janit karnaa parisimit ho jaataa he, parantu yadi achal ho, to uskaa aakaar bhi bada banaaya ja saktaa he or apkendri bal kaa bhi prashn nahin uthta. saath hi janit dhara ko sthir sansparshakon se le janaa hota he, jo bahut sugam ho jaataa he. ghurni armecharon main janit dhara ko kurcho dwaara hi bahari paripath main le jaaya ja saktaa he. kshetra ke roter hone main samasya itani jatil nahin hoti, kyonki usamen pravaahit honevaali uttejk dhara, saapekshatya, bahut kam hoti he. uttejan keval disht dhara se hi sambhav he or prayavarti dhara janitron main kshetra uttejan ke liye disht dhara sambharak kaa hona aavashyak he, jo saamanyat: isi shift par aropit ek chote se disht dhara janitr dwaara, jise uttejk kehete hai, praavdhaan kiya jaataa he.
 armechar chaalkon main chumbakeey kshetra ke saapeksh, aapekshik gati ke kaaran janit honevaali voltata, vastut: prayavarti praroop kii hoti he. kisi bhi kshan par iskaa pariman chumbakeey kshetra ke chaalkon kii saapeksh sthiti par nirbhar karata he. disht dhara janitr ke armechar main bhi isi prakaar kii voltata prerit hoti he, par ek dikparivartak dwaara use bahari paripath main adisht dhara ke rup main praapt kiya jaataa he. dik parivartak armechar ke saath usee isha, par aropit hota he or armechar chaalak nishchit vyavastha ke anusaar uske tamra khandon se yojit hote hai. dhara ke dikparivartak se bahari paripath main le jane ke liye burushon kaa praavdhaan hota he, jo saadharantaya carbon ke hote hai or burush dharak main lage hote hai.
 jahaan tak yantric shakti kaa prashn he, vah chaahe to kisi tarabine se athwa ingine se praapt kii ja sakati he, yaa nadi ke behate hue pani se, jisamen aseem shakti kaa bhandar nihit he. praytn to kiya ja rahaa he ki samudr ke jowar bhaate main nihit urja ko tathaa jwalamukhi parvaton main chhipi hui asmi shakti ke bhandaron ko bhi kaam main laayaa jaae. parmanviya shakti kaa upyog to vidyut utpaadan ke liye shighrata se bad rahaa he or bahut se bade bade parmanviya bijlighar banaae gaye hai, parantu abhi tak, mukhyat:, teen prakaar ke bijli ghar hi saamaanya hai : pen, bhaap evam deazal ingine chaalit.
 panbijlighar aise sthanon main banaae jate hai jahaan kisi nadi main sugamawapurvak band baandhakar paryaapt jal ekatrit kiya ja sake or use aavashyaktaanusaar oonchaai se nalon dwaara giraakar jal tarabine chalaae ja saken. ye tarabine, vidyut janitron ke pradhan chaalak hote hai. parvato se bahanevaali nadiyon main aseem jalashakti nihit hoti he. aise bijlighar banane ke liye pehle saare kshetra kaa surveykshan kiya jaataa he or sabase upyukt aisa sthaan khoja jaataa he jahaan nunatam parishram or laagat se yathasambhav bada band banaaya ja sake. aise bijligharon kii laagat bahut adhik hoti he, par unka prachaalan vyay bahut kam hota he. aise bijligharon kii sthapana, mukhyat:, upyukt sthaan par nirbhar karti he. yah ho saktaa he ki ye bijlighar udyog sthal se bahut dur hon. aisi dasha main bahut lambii sancharan line bhi banani pad sakati hai. atev aise bijligharon ke nirmaan kaa arthuchity siddh karne ke liye sancharan duuri tathaa uski sajja kaa vichaar rakhana bhi aavashyak he.
 bhaap chaalit bijligharon main bhaap se chalanevaale tarabine hote hai. bhaap injanon kaa upyog to ab vyaavhaarik rup main puraani baat ho gai he. bhaap tarabine, saadharantaya, ucch veg par chaalan karte hai or santat prachaalan ke liye banaae jate hai. adhikansh tarabinon main ucch dabaav par bhaap prayukt kii jaati he, jiske liye ucch dabaav ke vaashpitra kii aavashyaktaa hoti he. 600 pound prati varg inch kaa dabaav ab saamaanya ho gaya he or aadhunik tarabine to isse bhi adhik dabaav par prachaalan karne ke liye banaae ja rahe hai. tarabine bhi ab is kshetra main safaltaapurvak prayukt hone lage hai. tarabine kii rachana main nity nae shodh ho rahe hai jisase bhaap chaalit bijligharon kii dakshata or bhi adhik badhaai ja sake.
 aajkal parmanviya bijligharon kii sthapana main adhik dhyaan diya ja rahaa he. parmanviya bijlighar bahut se deshon main banaae gaye hai or unki badi badi yojanaayen banaai ja rahi hai. britain, america tathaa rus main pichley 10 varshon main bahut bade bade parmanviya bijlighar banaae gaye hai or bahut se banaae ja rahe hai. inkaa mukhya laabh yah he ki ye bhaar kendro ke sannikat banaae ja sakate hai, jisase lambii sancharan linon kii aavashyaktaa nahin rahati. iske atirikt, eendhan kii maatra atyant kam hone ke kaaran, parivahan vyay tathaa uski samasya nahin rahati. parantu inkaa pratishthapan vyay saapekshatya adhik hota he or phir inaki prachaalan pranali abhi tak shodh kaa vishay he. pranaaliyon main nity nae anusandhan ke kaaran inaki sthapana kaa nishchay bahut hi vivaadaaspad he. jo pranali aaj se paanch saal pehle apanaai jaati thi, vah ab gai beeti baat ho chuki he. duusare, inhen keval bade rup main bananaa hi aarthik tathaa pravidhik rup se uchit ho saktaa he. utpaadit kii gai sari shakti kaa upyog usee sthal par ho janaa saadharantaya sambhav nahin hota. yah avashya mahatvapurn he ki shakti ke duusare strot nirantar samaapt hote ja rahe hai, athwa kaha ja saktaa he ki unamem se adhikansh antat: samaapt hone ko hai. anumaan ke anusaar yadi sansar main koyale kii khapat isi prakaar hoti rahi, to vartmaan koyale kii khaane sansar ko adhiktam 200 varsh tak koyala detii rah sakati hai. isi prakaar tel kii utpatti ke vishay main bhi kaha ja saktaa he. jalavidyut bhandar avay hi samaapt honevaala nahin he, parantu ye bhandar saamanyat: upyog sthalon se bahut dur hai. udhaahrant:, brahmaputra nadi ke jal main, bharat kii seemaa main pravesh karne ke sthal par, lagbhag 35 lakh kivaa. shakti kii kshamta he. par pratham to vahaan bijlighar kii sthapana karnaa itnaa sugam nahin or duusare yah sthaan upyog sthalon se lagbhag 500 mile dur he. bharat main lagbhag 40v109 ton koyala hone kaa anumaan he or jalavidyut shakti, jiskaa uplabdh hona sambhav he, lagbhag 40v106 kivaa. he. ye aankade kaaphi ashaapad prathit hote hai, parantu yadi hamaara str bhi america tathaa duusare gatisheel deshon ke samaan ho or prati manushya utan hi vidyut kii khapat ho, to itani shakti bhi hamaare liye bahut aparyaapt hogi. aisi dasha main yah swaabhaavik he ki parmanviya shakti kaa upyog kiya jaae.
 chote nagaron, athwa chote udyogon ke vaiyaktik sanbharanon, ke liye deazal injanon kaa bhi upyog kiya jaataa he. ye set adhiktar kam kshamta ke hote hai. ye panbijaligharon evam tapiya bijligharon kii tarah bade aakaaron main nahin banaae ja sakate tathaa inase utpaadit vidyut shakti kaa prati unit mulya bhi saapekshatya kahin adhik hota he, parantu chote sanbharanon ke liye ve bahut hi upyogi hote hai. inhen aasaani se chalaaya ja saktaa he or kuch hi minuton main bhaar lene ke anukool ho jate hai. is kaaran ye atirikt sanchayak ke rup main bahut upyogi hote hai. deazal chaalit bijligharon ko bhi, jo aarthik rup se manhage hone ke kaaran band kar die gaye hai, atirikt sanchayak ke rup main prayukt kiya ja rahaa he.
 deazal ingine kaa sthaan aajkal gas tarabine le rahaa he. gas tarabine kii dakshata inaki apeksha kahin adhik hoti he or ve bade aakaaron main bhi nirmit kiye ja sakate hai, parantu ve bahut adhik taap evam dabaav par prachaalan karte hai. adhik dakshata ke liye or bhi unche taap par prachaalan karnaa aavashyak he or abhi aise padaarthon kaa nirmaan sambhav nahin ho paaya he jinka upyog gas tarabinon ke nirmaan main vyaavhaarik rup se kiya ja sake. at: gas tarabine vidyutsakti ke utpaadan main bahut saamaanya nahin ho paaya he.
 prakruti main vidyutsakti ke aseem saadhan vidyaman hai. uparyukt jane maane sadhano ke atirikt, kuch aise saadhan bhi hai jinaki ore pichley 50 varshon main hi manushya kaa dhyaan aakarshith hua he. samudr ke jowar-bhaate main aparimit shakti vidyaman he. france evam britain main is shakti kaa bhi vidyut utpaadan ke liye upyog kiya gaya he. samudri jowar ke samay nadi ke muhane kii ore badhate hue pani ko ek ore khulanevaale band dwaara ghire jalashay main bhar liya jaataa he. jowar ke samay jalashay main pani bhar jane ke baad, bhaate ke samay, vah samudr main waapas nahin jane diya jaataa. phir to is jalashay ke pani kaa kam unche sheershawale bijlighar kii bhanti hi jalavidyut janan ke liye upyog kiya ja saktaa he. aise bijligharon main nalikaay evam tarabine kaa ranor aisi dhaatu, saamanyat: kaansa, kaa hona chahie jisapar samudr kaa khaaraa pani rasinic pratikriya na kar sake. bharat main bhi jowar bhaata bijlighar banane kii yojana banaai ja rahi he or agle 20 varshon main aise bijligharon ke saamaanya ho jane kaa sahal hi anumaan kiya ja saktaa he.
 bhutapiya urja: shakti kaa doosraa aseem saadhan jwalamukhi parvaton ke antstal main nihit bhayankar taap he. yadi is antstal ko chhedakar uski garam gas kaa bijlighar ke vaashpitron main prayukt kiya ja sake, to sahaj hi aparimit shakti kaa bhandar khul jayega. newzealand main aise bijlighar ko kriyaatmak rup diya gaya he. vahaan 30 g.z. kaa ek bijlighar jwalamukhi kii shakti kaa upyog kar rahaa he. italy evam japan main bhi aise bijligharon kii yojana banaai ja rahi he or is prakaar abhi tak jo jwalamukhi apni bhayankarta ke liye hi prasiddh the, ab upyogita ke kshetra main bhi agraganya ho jaayenge.
 saura urja: surya bhi vidyutsakti kaa aseem saadhan he. abhitak to keval prayogtmak rup main hi ise vidyutsakti ke utpaadan ke liye prayog kiya gaya he, parantu sahaara evam arab ke registaanon kii chilchilaati dhoop main saura bijlighar banane kii yojanaayen banaai ja rahi he or aashaa kii ja sakati he ki yah bhavishya main sabase mahatvapurn saadhan ban jaayenge.
 pawan urja: hawa kaa upyog abhi tak keval chakki chalaane evam kuen se pani nikaalane ke liye hi hua he. parantu germany evam holland ke kuch duurastha ilaako main iskaa upyog chote janitr kaa chalaane ke liye bhi kiya gaya he, jisase vidyutsakti utpann ho sakati he. hawa ke bahane kii anischitata ke kaaran, iskaa upyog saamaanya nahin ho paaya he, parantu duurastha ilaako ke liye hawa se chalanevaale chote sayantr upyogi ho sakate hai.
 vastut: bijli kii maang dino din badhati ja rahi he or manushya ko nity nae sadhano kii khoj he, jisase is badhati hui maang kaa puraa kiya ja sake.
