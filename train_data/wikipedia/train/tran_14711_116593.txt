 saura vaayu surya se baahar veg se aane vaale aaweshit kanon yaa plasma kii bauchhaar ko naam diya gaya he. ye kan antariksh main chaaron dishaao main failte jate hai. in kanon main mukhyatah protons or electron se bane hote hai jinaki urja lagbhag ek kilo electron volt ho sakati he. phir bhi saura vaayu praayah adhik hanikaarak yaa ghaatak nahin hoti he. yah lagbhag 100 i.you ke baraabar duuri tak pahunchati hai. khagoleey ikai yani yani estronaumical units, jo prithvi se surya ke bich kii duuri ke baraabar pariman hota he. 100 i.you kii yah duuri surya se varun grah ke samaan he jahaan jaakar yah antartaarkeey madhyam se takaraati hai. america ke san antonio sthit south west research institute ke karypalak nideshak dev maccomas ke anusaar surya se lakhon mile prati ghante ke veg se chalane vaali ye vaayu soramandal ke aasapaas ek surakshatmak bulbula nirmaan karti hai. ise heleosphere kaha jaataa he. yah prithvi ke vaataavaran ke saath-saath saura mandal kii seemaa ke bheetar kii dashaon ko tay karti hai. heleosphere main saura vaayu sabase gahari hoti he. pichley 50 varshon main saura vaayu is samay sabase kamjor pad gai hai. vaise saura vaayu kii sakriyata samay-samay par kam yaa adhik hoti rahati he. yah ek saamaanya prakriya he.
  saura vaayu ke surya se nikalne kaa ek sambhav kaaran corona kaa teevr taapmaana hota he. corona surya kii sabase badi or bahari part hoti he. corona kaa teevr taapmaana abhi tak gyaat nahin ho paaya he. saura vaayu surya se lagbhag 400 se 700 kimi prati second kii gati se baahar nikalati he. ek anumaan ke anusaar corona ke taapmaana ke atirikt in kanon ko surya se chhitak kar antariksh ko agrasar karne hetu kisi anya strot se bhi gatik urja milti he. yah bauchhaar saura-mandal ke prayek grah par apana prabhaav chhodti he. iske saath hi yah soramandal or bahari antariksh ke bich ek seemaa rekha bhi banaati he. is seemaa ko heleopose kehete hai. yah akashganga ke baahar se aane vaali brahmand kirnon ko baahar hi roak detii he.
  in kirnon main antariksh se aane vaale hanikaarak vikiran hote hai, jo hanikaarak bhi ho sakate hai.
 saura vaayu ke ascharyajanak drishyon main orore naamak bhoochumbakeey tufaan hote hai jo kai baar vidyut aapurti grid ko haani bhi pahunchaate hai. antariksh main bhraman karte upgrahon evam estronots ko bhi inase khatra hota he. surya se 6.7 arab ton saura vaayu prati ghanta kii dar se baahar nikalati he. antariksh kii aseemit duriyon ke saapeksh ye maatra naganya hoti he. 23-24 may 2005 ko amareeki antariksh yaan voyager pratham is saura vaayu ke kaaran termination shock tak pahunch gaya tha. usase bheje gaye aankadon se vaigyanikon ko yah anumaan laga tha ki saura vaayu sthaneey antariksh vaataavaran main adhik badi shakti nahin hoti he.
 america antariksh agency nasa ke dwaara kuch samay se lagaataar simatati ja rahi saura vaayu ke adhyayan hetu interstallar boundry explorer naamak ek antariksh yaan choda gaya he. yah yaan saura vaayu ke bare main jaankaree praapt karegaa jo vibhinn grahon kii brahmand kirnon se suraksha karti he. agle do varsho tak ibex dwaara saura pranali or antartaarkeey akaash ke bare main gahan jaankaree or uske chitra bhi milte rahenge. saura pranali or antartaarkeey kshetra kii yah seemaa ati mahatvapurn he kyonki vah vibhinn hanikaarak kirnon se suraksha karti he. yadi iske abhaav main ve kirane dharti tak pahunch jaaen to usase kaaphi nuksaan pahunch saktaa he.
 nasa dwaara surya ke corona va saura vaayu kaa rahasy jaanane ke liye ek antariksh yaan prastaavit he. solar prob plus naamak yah yaan varsh 2015 main bheja jayega. solar prob plus surya ke kaaphi nikat tak pahonchega or iskaa dizin va nirmaan kaary anbhavi aplide physics lab dwaara kiya jayega. is abhiyaan ko bheje jane main saat varsh kaa samay lag jayega. ye yonsurya ke kaaphi nikat pahunchakar lagbhag 70 lakh kimi duuri par rahakar apana kaary karegaa. surya ke corona va saura vaayu ke bare main isse kaaphi tathy ujagar hone kii sambhaavnaaen hai. nasa kaa yah abhiyaan eries ke vaigyanikon dwaara surya par kiye ja rahe adhyayan main bhi laabhakaari siddh hoga.
