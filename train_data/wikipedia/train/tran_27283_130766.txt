 raja lakshmana singh, bhaaratendu harishchandra yug se purv kii hindi gadhyshailee ke pramukh vidhayak the. inhone hindi ko hindi samskruti ke anukool sanskritnishtha banane kii cheshtaa kii. inhone agra se praja-hitaishi patr nikaala or kalidas ke abhigyaan shaakuntalam, raghuvansh evam meghdutam kaa hindi main anuwaad kiya.
 lakshmana singh kaa janm agra ke vajirpura naamak sthaan main 9 oktober 1826 i. ko hua tha. 13 varsh kii avasthaa tak aap ghar par hi sanskrit or urdu kii shiksha grahan karte rahe or san 1839 main angreji padhane ke liye agra kalege main pravisht hue. kalege kii shiksha samaapt karte hi pashchimottar pradesh ke leftinent garvanar ke karyaalay main anuvadak ke pad par niyukt hue. aapane badi yogyatapurvak kaary kiya or 1855 main itawa ke tehseeldaar niyukt hue. san 1857 ke vidroh main aapane angrejon kii bharpoor sahaayta kii or angrejon ne unhen puraskaraswaroop dipticlectory kaa pad pradaan kiya. 1870 i. main rajbhakti ke parinamswaroop lakshmana singh ji ko "raja" kii oopaadhi se sammanit kiya. 
 angrej sarkaar kii seva main rahete hue bhi lakshmana singh kaa saahityanurag jivit rahaa. san 1861 main inhone agra se "prajahitaishi" naamak patr nikaala. san 1863 main mahakavi kalidas kii amar kriti "abhigyaan shakuntalam" kaa hindi anuwaad "shankutala naatak" ke naam se prakashit hua. isamen hindi kii khadi boli kaa jo namoona aapane prastut kiya use dekhakar log chakit rah gaye. raja shivaprasad sitarehind ne apni "gutka" main is rachana ko sthaan diya. us samay ke prasiddh hindi premi fredrick pinkaat unki bhashaa or style se bahut prabhavit hue or 1875 main ise england main prakashit karaayaa. is kriti se lakshmana singh ko paryaapt khyaati mili or ise indian civil sarvice kii pariksha main pathyapustak ke rup main sweekaar kiya gaya. isse lekhak ko dhan or sammaan donon mili. is sammaan se raja sahab ko adhik protsaahan mila or unhone 1877 main kalidas ke "raghuvansh" mahakavy kaa hindi anuwaad kiya or isaki bhoomika main apni bhashasambandhi niti ko spasht karte hue kaha-
 san 1881 i. main aapkaa "meghdoot" ke purvardh or 1883 i. main uttarardh kaa padyanuwaad prakashit hua jisamen - chaupai, doha, soratha, shikharini, savaiya, chappay, kundalia or dhanakshari chhandon kaa prayog kiya gaya he. is pustak main avadhi or brajabhasha, donon ke shabd prayukt hue hai. yah apane dhang kaa anoothaa prayog he.
 aap kalakatta vishvavidhyalay ke "phelo" or "royal aciatic socity" ke sadsy rahe. san 1888 i. main sarkaar kii seva se mukt hone par aap agra kii chungi ke baaise chairman hue or aaajeevan is pad par bane rahe.
 anuvadak ke rup main raja lakshmana singh ko sarvaadhik safalataa mili. aap shabd-pratishbd ke anuwaad ko uchit maanate the, yahan tak ki vibhakti prayog or padvinyas bhi sanskrit kii paddati par hi rahete the. raja sahab ke anuwaadon kii safalataa kaa rahasy bhashaa kii saralata or bhavvyanjana kii spashtataa he. unki taksaali bhashaa kaa prabhaav us samay ke sabhi logon par padaa or tatkaaleen sabhi vidvan unke anuwaad se prabhavit hue.
