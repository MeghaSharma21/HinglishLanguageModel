 nirdeshaank: 31°07′00″N 76°08′00″E / 31.1167°N 76.1333°E / 31.1167; 76.1333navvanshashahar punjab ke shahid bhagatsinghnagar jila kaa mukhyalay he. vishesh rup se gurudware or mandiron ke liye prasiddh he. aitihaasik drushti se bhi yah jagah kaaphi mahatvapurn he. is jile main sthit gurudware va mandir khubasurat hone ke saath-saath aitihaasik jhalak bhi dikhalaate he. is jagah ko pehle naushar ke naam se janaa jaataa tha. yah jila punjab ke hoshiyarpur or jalandhar jilon se ghira hua he. mana jaataa he ki navvanshashahar kaa nirmaan afgaan military ke chif naushar khan ne karavaaya tha. yah jila sutluj nadi ke kinare sthit he.
 yah gurudwara navvanshashahar sthit hakimpur gaanv main sthit he. is jagah se navvanshashahar paanch kilometre kii duuri par sthit he. jab guru har raay sahib ji kartarpur se kirtpur sahib kii ore ja rahe the to unhone isi sthaan par vishram kiya tha. gurudware ke sameep hi pipal or neem kaa vriksh tha. jin par guru ji ne apane ghodon ko baandha tha. aaj bhi yah vriksh is jagah par sthit he. is gurudware kaa nirmaan maharaja ranjit singh ne karavaaya tha. maharaja ranjit singh ko punjab kaa sher bhi kaha jaataa tha.
 - gurudwara charan kanval kaa nirmaan maharaja ranjit singh ne karavaaya tha. yah gurudwara maharaja ranjit singh ne sikhon ke dasven guru gurugovind singh ji kii yaad main banwaaya tha. apni aakhri ladaai ke baad jisamen guru ji ne pande khan ko maaraa tha, vah is jagah par aae the or unhone yahaan ke jameendaar jeeva ko aashirwad ke rup main doodh diya tha. iske baad se is gaanv ko jindoval ke naam se janaa jaataa he. gurudware ke armbh main hi ek bada sarovar he jiskaa nirmaan sardaar dhanna singh ne apni beti ke liye karavaaya tha. iske alaava yahaan lungar ke liye bhi ek alag se imaarat he. is imaarat ko bhai seva singh ne banwaaya tha. is gurudware kii dekhbhaal sambandhi kaary sijipisi ke haathon main he.
 mohan kosh ke anusaar sikh guru har raay kuch dinon tak yahaan thahren the. prayek varsh july maheene main yahaan meley kaa aayojan kiya jaataa he. guru ji jab kitarpur sahib ja rahe the to unhone apni aakhri ladaai yaheen par ladi thi. iske atiskti is sthaan par ek kuna sthit he. isi kune se guru ji pani nikaala karte the.
 gurudwara gurpratap navvanshashahar se ek kilometre kii duuri par ek gaanv main sthit he. is gaanv main gurudwara banavaane ke liye bhoomi maharaja ranjit singh ne di thi. aisa mana jaataa he ki guru teg bahadur singh yahaan ghoomane ke liye aae the. is gaanv main pani kii killat ko dekh unhone yahaan par ek kuna khudhvaya tha.
 yah gurudwara navvanshashahar se kuch hi duuri par sthit he. yah gurudwara shri guru nanak dev ji ke bade bete baba shri chand kii yaad main banwaaya gaya tha. kaha jaataa he ki baba shri chand ne yahaan 40 din tak dhyaan sadhana kii thi. prayek varsh baba shri chand ke janmdin puure utsaah ke saath manaaya jaataa he.
 navvanshashahar se kuch duuri par sthit hiyaala gaanv main ek khubasurat gurudwara he. is gurudware ko baba bhai sikh ke naam se janaa jaataa he. prayek varsh dashahara ke baad yahaan bahut bade meley kaa aayojan kiya jaataa he. puranic katha ke anusaar baba bhai sikh zigaran gaanv ke mul nivasee the. vah kaaphi samay tak yahaan par rahe the. unka uddeshy logon main sampradayik sauhaard kii bhaavana paidaa karnaa tha. jis sthaan par yah gurudwara bana hua he vahaan par pehle baba bhai sikh kaa ghar tha.
 navvanshashahar main sthit sanehi mandir kii neenv pandit nihaal chand gautam, pandit mul raaj gautam, pandit shrikant gautam or pandit indu dutt gautam ne rakhi thi. is mandir ko banane main 6 varsh lage the. mana jaataa he ki is mandir ko banane main 18665 rupe kii laagat ai thi. mandir kaa udghaatan 15 disambar1865 i. ko hua tha. yah dharmik samaaroh pandit vishwanath, jalandhar ke upayukta kii dekharakh main hua tha. is samaaroh main banaras se gyaarah panditon ko bulaayaa gaya tha. is mandir main mata chintapoorni kii pratimaa sthit he. mata kii murti ko vishesh rup se jaipur se mangavaya tha. yah mandir lagbhag 120 varsh purana he. is mandir kii dekhbhaal ke liye ek mandali niyukt kii gai. is mandali ko sanehi sankirthan mandal ke naam se janaa jaataa he.
 dariyapur gaanv main sthit kripal sagar kaa nirmaan maanviya ekta kaa pratik he. is sthaan par sabhi dharmon ke log puja karne ke liye aate the. is jagah ke chaaron kaanon main andakaar sarovar bane hue he.
 baba balraj mandir kaa nirmaan baba raja dev ne 16veen shatabdi main karavaaya tha. jaipur ke raja ke rishtedaar is jagah par aae the or yahaan unhone dhyaan sadhana kii thi. apane pita kii yaad main unke bete ne 1596 i. main yah mandir banwaaya tha. 1534 i. main jab humanyu shershah suri ke viruddh ladane ke liye ja rahe the to us samay vah baba raaj dev ji se aashirwad lene ke liye aae the.
 sabase najdiki antarrashtriya hawaii adda amritsar vimaanashetra he. amritsar navvanshashahar se 180 kilometre kii duuri par sthit he.
 navvanshashahar railmarg dwaara kai pramukh shaharon se judaa hua he.
 navvanshashahar sadak maarg dwaara kai pramukh rajyon va shaharon se judaa hua he.
