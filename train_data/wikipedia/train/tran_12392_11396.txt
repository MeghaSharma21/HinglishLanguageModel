 hindi vishwa kii ek pramukh bhashaa he evam bharat kii rajbhasha he. kendriya str par bharat main duusari aadhikarik bhashaa angreji he. yah hindustani bhashaa kii ek manakikrut rup he jisamen sanskrit ke tatsam tathaa tadbhav shabdon kaa prayog adhik he or arabi-farsi shabd kam hai. hindi sanvaidhanik rup se bharat kii pratham rajbhasha or bharat kii sabase adhik boli or samajhi jane vaali bhashaa he. haalaanki, hindi bharat kii rashtrabhasha nahin he kyonki bharat kaa samvidhan main koi bhi bhashaa ko aisa darja nahin diya gaya tha. chini ke baad yah vishwa main sabase adhik boli jane vaali bhashaa bhi he. vishwa aarthik manch kii gananaa ke anusaar yah vishwa kii das shaktishaalee bhashaaon main se ek he.
 hindi or isaki boliyaan sampoorn bharat ke vividh rajyon main boli jaati hai. bharat or anya deshon main bhi log hindi bolte, padhate or likhte hai. fiji, morishas, guyana, surinam kii or nepal kii janata bhi hindi bolti he.2001 kii bhartiya janaganana main bharat main 42 karod 20 lakh logon ne hindi ko apni mul bhashaa bataaya. bharat ke baahar, hindi bolne vaale sanyukt rajya america main 863,077; morishas main 6,85,170; dakshin africa main 8,90,292; yaman main 2,32,760; uganda main 1,47,000; singapore main 5,000; nepal main 8 lakh; germany main 30,000 hai. newjiland main hindi chauthi sarvaadhik boli jane vaali bhashaa he.
 iske alaava bharat, pakistan or anya deshon main 14 karod 10 lakh logon dwaara boli jane vaali urdu, maukhik rup se hindi ke kaaphi samaan he. logon kaa ek vishaal bahumat hindi or urdu donon ko hi samajhataa he. bharat main hindi, vibhinn bhartiya rajyon kii 14 aadhikarik bhashaaon or kshetra kii boliyon kaa upyog karne vaale lagbhag 1 arab logon main se adhikansh kii duusari bhashaa he.
 hindi hindi belt kaa lingua frianka he, or kuch had tak puure bharat . bhashaa vikaas kshetra se jude vaigyanikon kii bhavishyavaanee hindi premiyon ke liye badi santoshajanak he ki aane vaale samay main vishwastar par anterrashtriya mahatva kii jo chand bhashaayen hongi unamem hindi bhi pramukh hogi.
 'deshi', 'bhakha', 'deshna vachan', 'hindai', 'dakkhini', 'rekhta', 'aryabhasha', 'hindustani', 'khadi boli', 'bharti' aadi hindi ke anya naam hai jo vibhinn aitihaasik kalkhandon main evam vibhinn sandarbhon main prayukt hue hai.
 hindi ko devanagari lipi main likhaa jaataa he. ise nagari naam se bhi pukaara jaataa he. devanagari main 11 swar or 33 vyanjan hai or anuswaar, anunasik evam visarg hota he tathaa ise baayen se dayee ore likhaa jaataa he.
 hindi shabd kaa sambandh sanskrit shabd sindhu se mana jaataa he. 'sindhu' sindh nadi ko kehete the or usee aadhaar par uske aas-paas kii bhoomi ko sindhu kehane lage. yah sindhu shabd irani main jaakar ‘hindu’, hindi or phir ‘hind’ ho gaya. baad main irani dhire-dhire bharat ke adhik bhaagon se parichit hote gaye or is shabd ke arth main vistaar hota gaya tathaa hind shabd puure bharat kaa vaachak ho gaya. isi main irani kaa ic pratyay lagane se ‘hindik’ bana jiskaa arth he ‘hind kaa’. unani shabd ‘indika’ yaa angreji shabd ‘india’ aadi is ‘hindik’ ke hi viksit rup hai. hindi bhashaa ke liye is shabd kaa pracheenatam prayog sharfuddin yaj+di’ ke ‘jafarnama’ main miltaa he.
 professor mahavir saran jain ne apane " hindi evam urdu kaa advait " sheershak aalekh main hindi kii vyutpatti par vichaar karte hue kaha he ki iran kii pracheen bhashaa avesta main 's' dhwani nahin boli jaati thi. 's' ko 'h' rup main bolaa jaataa tha. jaise sanskrit ke 'asur' shabd ko vahaan 'ahur' kaha jaataa tha. afghanistan ke baad sindhu nadi ke is paar hindustan ke puure ilaake ko pracheen farsi sahitya main bhi 'hind', 'hindush' ke naamon se pukaara gaya he tathaa yahan kii kisi bhi vastu, bhashaa, vichaar ko 'adjective' ke rup main 'hindik' kaha gaya he jiskaa matlab he 'hind kaa'. yahi 'hindik' shabd arabi se hota hua greek main 'indike', 'indika', latin main 'indiya' tathaa angrezi main 'india' ban gaya. arabi evam farsi sahitya main bharat main boli jane vaali bhashaaon ke liye 'zabaan-e-hindi', pad kaa upyog hua he. bharat aane ke baad arabi-farsi bolne waalon ne 'zabaan-e-hindi', 'hindi jubaan' athwa 'hindi' kaa prayog dilli-agra ke chaaron ore boli jane vaali bhashaa ke arth main kiya. bharat ke gaiyr-muslim log to is kshetra main bole jane vaale bhashaa-rup ko 'bhakha' naam se pukaraate the, 'hindi' naam se nahin.
 bhashavid hindi blog evam urdu ko ek hi bhashaa samajhate he. hindi devanagari lipi main likhi jaati he or shabdaawalee ke str par adhikanshat: sanskrit ke shabdon kaa prayog karti he. urdu, farsi lipi main likhi jaati he or shabdaawalee ke str par us par farsi or arabi bhashaaon kaa prabhaav adhik he. vyakaranik rup se urdu or hindi main lagbhag shat-pratishat samanta he. keval kuch vishesh kshetron main shabdaawalee ke strot main antar hota he. kuch vishesh dhvaniyaan urdu main arabi or farsi se lee gayi hai or isi prakaar farsi or arabi kii kuch vishesh vyakaranik sanrachana bhi prayog kii jaati he. urdu or hindi ko khadi boli kii do sheliyaan kaha ja saktaa he.
 hindi hind-europea bhashaa-parivaar parivaar ke andar aati he. ye hind irani shakha kii hind arya upashakha ke antargat vargeekrut he. hind-arya bhashaayen wo bhashaayen hai jo sanskrit se utpann hui hai. urdu, kashmiri, bengali, oriya, punjabi, romani, marathi nepali jaisi bhashaayen bhi hind-arya bhashaayen hai.
 hindi bhashaa kaa itihaas lagbhag ek hajaar varsh purana mana gaya he. hindi bhashaa va sahitya ke jaankaar apbhransh kii antim avasthaa 'avahatth' se hindi kaa udbhav sweekaar karte hai. chandradhar sharma guleri ne isi avahatth ko 'puraani hindi' naam diya.
 apbhransh kii samaapti or aadhunik bhartiya bhashaaon ke janmkaal ke samay ko sankrantikaal kaha ja saktaa he. hindi kaa swaroop shauraseni or ardhamagadhi apbhranshon se viksit hua he. 1000 i. ke aasapaas isaki swatantra satta kaa parichay milane laga tha, jab apbhransh bhashaayen saahitiyik sandarbhon main prayog main aa rahi thim. yahi bhashaayen baad main viksit hokar aadhunik bhartiya arya bhashaaon ke rup main abhihit huin. apbhransh kaa jo bhi kathy rup tha - vahi aadhunik boliyon main viksit hua.
 apbhransh ke sambandh main ‘deshi’ shabd kii bhi bahudhaa charchaa kii jaati he. vastav main ‘deshi’ se deshi shabd evam deshi bhashaa donon kaa bodh hota he. prashn yah ki deshiy shabd kis bhashaa ke the ? bharat muni ne naatyashaastra main un shabdon ko ‘deshi’ kaha he ‘jo sanskrit ke tatsam evam sadbhav roopon se bhinn he. ye ‘deshi’ shabd janabhasha ke prachlit shabd the, jo swabhaavat: aprabhansh main bhi chale aae the. janabhasha vyakaran ke niyamon kaa anusaran nahin karti, parantu vyakaran ko janabhasha kii pravritiyon kaa vishleshan karnaa padataa he, praakrit-vyakaranon ne sanskrit ke dhaanche par vyakaran likhe or sanskrit ko hi praakrit aadi kii prakruti mana. atah jo shabd unke niyamon kii pakad main na aa sake, unako deshi sangya di gai.
 swatantraaa prapti ke baad se hindi or devanagari ke maanakeekaran kii disha main nimnlikhit kshetron main prayaas huye hai :-
 bhashavidon ke anusaar hindi ke chaar pramukh rup yaa sheliyaan hai :
 
 hindi or urdu donon ko milakar hindustani bhashaa kaha jaataa he. hindustani manakikrut hindi or manakikrut urdu ke bolchaal kii bhashaa he. isamen shuddh sanskrit or shuddh farsi-arabi donon ke shabd kam hote hai or tadbhav shabd adhik. ucch hindi bhartiya sangh kii rajbhasha he . yah in bhartiya rajyon kii bhi rajbhasha he : uttar pradesh, bihar, jharkhand, madhya pradesh, uttaranchal, himachal pradesh, chhattisgarh, rajasthan, haryana or dilli. in rajyon ke atirikt maharashtra, gujarat, pashchim bengal, punjab or hindi bhashi rajyon se lagate anya rajyon main bhi hindi bolne waalon kii acchhee sankhya he. urdu pakistan kii or bhartiya rajya jammu or kashmir kii rajbhasha he, iske atirikt uttar pradesh, bihar,telugana or dilli main dwitiya rajbhasha he. yah lagbhag sabhi aise rajyon kii sah-rajbhasha he; jinaki mukhya rajbhasha hindi he.
 hindi kaa kshetra vishaal he tathaa hindi kii anek boliyaan hai. inamen se kuch main atyant ucch shrenee ke sahitya kii rachana bhi hui he. aisi boliyon main brajabhasha or avadhi pramukh hai. ye boliyaan hindi kii vividhta hai or uski shakti bhi. ve hindi kii jadon ko gaharaa banaati hai. hindi kii boliyaan or un boliyon kii upboliyaan hai jo na keval apane main ek badi parampara, itihaas, sabhyataa ko samete hue hai varan swatantraaa sangram, jansangharsh, vartmaan ke bazaarwaad ke khilaaf bhi uskaa rachana sansar sachet he.
 hindi kii boliyon main pramukh hai- avadhi, brajabhasha, kannauji, bundeli, bagheli, bhojpuri, haryaanavi, rajasthani, chhattisgadhi, maalavi, jharkhandi, kumaunni, magahi aadi. kintu hindi ke mukhya do bhed hai - pashchimi hindi tathaa purvi hindi.
 hindi shabdaawalee main mukhyatah do varg hai-
 jis hindi main arabi, farsi or angrezi ke shabd lagbhag puri tarah se hataa kar tatsam shabdon ko hi prayog main laayaa jaataa he, use "shuddh hindi" yaa "manakikrut hindi" kehete hai.
 devanagari lipi main hindi kii dhvaniyaan is prakaar hai :
 ye swar aadhunik hindi ke liye diye gayi hai. 
 iske alaava hindi or sanskrit main ye varnakshar bhi swar maane jate hai :
 jab kisi swar prayog nahin ho, to vahaan par 'a' mana jaataa he. swar ke na hone ko halant athwa viraam se darshaya jaataa he. jaise k kh g gh.
 ye dhvaniyaan mukhyat: arabi or farsi bhashaaon se liye gayi shabdon ke mul uccharan main hotin hai. inkaa strot sanskrit nahin he. devanagari lipi main ye sabase kareebi devanagari varna ke neeche bindu lagaakar likhe jate hai kintu hindi kii maanak vartanee main videshi shabdon ko bina nukte ke hi unke desikrut rup main likhane kii anushansha kii gayi he. isaliye aajkal hindi main nukta lagane kii pratha ko log anaavashyak maanane lage hai or aisa mana jane laga he ki nukte kaa prayog keval tab kiya jaay jab arabi/urdu/farsi vaale apni bhashaa ko devanagari main likhnaa chaahate hon.
 hindi main d or dh vyanjan farsi yaa arabi se nahin liye gayi hai, na hi ye sanskrit main paye jaye hai. vastav main ye sanskrit ke saadhaaran da, "l" or dha ke badale hue rup hai.
 hindi me do ling hote hai - pulling or streeling. sangya main teen shabd-rup ho sakate hai — pratyaksh rup, apratyaksh rup or sambodhan rup. sarvnaam main karm rup or sambandh rup bhi hote hai, par sambodhan rup nahin hota. sangya or aakaarant visheshan main pratyay dwaara rup badla jaataa he. sarvnaam main ling-bhed nahin hota. kriya ke bhi kai rup hote hai, jo pratyay or sahaayak kriyaaon dwaara badale jate hai. kriya ke rup se uske vishay sangya yaa sarvnaam ke ling or vachan kaa bhi pataa chal jaat he. hindi main do vachan hote hai— ekvachan or bahuvachan. kisi shabd kii vaakya main jagah bataane ke liye kai kaarak hote hai, jo shabd ke baad aate hai . yadi sangya ko kaarak ke saath thik se rakhaa jaye to vaakya main shabd-kram kaaphi mukt hota he.
 computer or internet ne pichley varshon me vishwa me soochna kranti laa di he. aaj koi bhi bhashaa computer se dur rahakar logon se judi nahi rah sakati. computer ke vikaas ke aarmabhik kaal main angreji ko chhodkar vishwa kii anya bhashaaon ke computer par prayog kii disha main bahut kam dhyaan diya gaya jisase kaaran saamaanya logon main yah galat dharna fail gayi ki computer angreji ke sivaa kisi duusari bhashaa main kaam hi nahi kar saktaa. kintu unicode ke padaarpan ke baad sthiti bahut teji se badal gayi. 19 agast 2009 main google ne kaha kii har 5 varshon main hindi kii saamagree main 94% badhotaree ho rahi he. iske alaava google ne kaha kii vah hindi main khoj ko or aasaan banane ja rahi he. jisase koi bhi aasaani se internet par kuch bhi hindi main khoj sakegaa.
 hindi kii internet par acchhee upasthiti he. google jaise search ingine hindi ko praathmik bhartiya bhashaa ke rup main pahachaanate hai. iske saath hi ab anya bhashaa ke chitra main likhe shabdon kaa bhi anuwaad hindi main kiya ja saktaa he. farvari 2018 main ek surveykshan ke hawaale se khabar aayi ki internet kii duniya main hindi ne bhartiya upabhoktaaon ke bich angreji ko pachhad diya he. youth4work kii is surveykshan report ne is aashaa ko sahi sabit kiya he ki jaise-jaise internet kaa prasar chote shaharon kii ore badhegaa, hindi or bhartiya bhashaaon kii duniya kaa vistaar hota jayega. 
 is samay hindi main sajaal, chitthey, vipatr, gapshap, khoj, saral mobile sandesh tathaa anya hindi saamagree uplabdh hai. is samay antarjaal par hindi main sanganan ke sansadhano kii bhi bharmaar he or nit naye computing upkaran aate ja rahe hai. logon me inke bare main jaankaree dekar jaagrukta paidaa karne kii jarurat he taaki adhikadhik log computer par hindi kaa prayog karte hue apana, hindi kaa or puure hindi samaaj kaa vikaas karen. shabdangari jaisi nayi sevaaon kaa prayog karke log achche hindi sahitya kaa laabh ab internet par bhi uthaa sakate hai.
 hindi cinema kaa ullekh kiye bina hindi kaa koi bhi lekh adhuraa hoga. mumbai me sthit "bollywood" hindi film udyog par bharat ke karodo logon kii dhadakanen tiki rahati hai. har chalchitr main kai gane hote hai. hindi or urdu ke saath saath avadhi, bambaia hindi, bhojpuri, rajasthani jaisi boliyaan bhi samvaad or gaanon me upyukt hoti hai. pyaar, deshbhakti, parivaar, aparaadh, bhay, ityadi mukhya vishay hote hai. adhiktar gane urdu shaayari par aadhaarit hote hai. kuch lokapriy chalchitr hai: mahal, shri 420, madar india, mogul-e-aazam, guide, pakiza, bobi, zanjeer, yaadon kii baraat, diwaar, sholay, mistar india, qayamat se qayamat tak, maine pyaar kiya, jo jeeta vahi sikandar, ham aapke hai koun, dilavaale dulhaniya le jaayenge, dil to pagal he, kuch kuch hota he, taal, kaho naa pyaar he, lagaan, dil chahta he, kabhi kushi kabhi gam, devdas, saathiya, munna bhai embibies, kal ho naa ho, dhooma, vir-zaaraa, swades, salaam namaste, rang de basanti ityadi.
 ab mobile companiyaan aise handset bana rahi hai jo hindi or bhartiya bhashaaon ko saport karte hai. bahurashtriya companiyaan hindi jaanane vaale karmchaariyon ko variyata de rahi hai. hollywood kii filmein hindi main dab ho rahi hai or hindi filmein desh ke baahar desh se adhik kamai kar rahi hai. hindi, vigyaapan udyog kii pasandida bhashaa banati ja rahi he. google, transleshan, transliteryshan, phonetic tuls, google assistant aadi ke kshetra main nai nai research kar apni sevaaon ko behatar kar rahaa he. hindi or bhartiya bhashaaon kii pustakon kaa digitalykaran jari he. 
 fasebuk or whats ap hindi or bhartiya bhashaaon ke saath talmail bitha rahe hai. soshal media ne hindi main lekhan or patrakarita ke nae yug kaa sutarapaat kiya he or kai janandolanon ko janm dene or chunaav jitaane-haraane main ullekhneey or hairaan karne vaali bhoomika nibhaai he.
 san 1998 ke purv, maatrubhaashiyon kii sankhya kii drushti se vishwa main sarvaadhik boli jane vaali bhashaaon ke jo aankade milte the, unamem hindi ko teesraa sthaan diya jaataa tha. san 1997 main 'sansus of india' kaa bhartiya bhashaaon ke vishleshan kaa granth prakashit hone tathaa sansar kii bhashaaon kii report taiyaar karne ke liye unesco dwaara san 1998 main bheji gai unesco prashnawali ke aadhaar par unhen bharat sarkaar ke kendriya hindi santhaan ke tatkaaleen nideshak professor mahavir saran jain dwaara bheji gai vistrut report ke baad ab vishwa str par yah sweekrut he ki maatrubhaashiyon kii sankhya kii drushti se sansar kii bhashaaon main chini bhashaa ke baad hindi kaa doosraa sthaan he. chini bhashaa ke bolne waalon kii sankhya hindi bhashaa se adhik he kintu chini bhashaa kaa prayog kshetra hindi kii apeksha simit he. angrezi bhashaa kaa prayog kshetra hindi kii apeksha adhik he kintu maatrubhaashiyon kii sankhya angrezi bhashiyon se adhik he.
 vishwa ke lagbhag beesvin shatee ke antim do dashakon main hindi kaa antarrashtriya vikaas bahut teji se hua he. web, vigyaapan, sangeet, cinema or bazaar ke kshetra main hindi kii maang jis teji se badi he waisi kisi or bhashaa main nahin. vishwa ke lagbhag 150 vishvavidhyalayon tathaa saikadon chote-bade kendron main vishvavidhyalay str se lekar shodh str tak hindi ke adhyayan-adhyaapan kii vyavastha hui he. videshon main 25 se adhik patr-patrikaayen lagbhag niyamit rup se hindi main prakashit ho rahi hai. yuai ke 'ham epa-em' sahit anek desh hindi kaarykram prasaarit kar rahe hai, jinamein bibisi, germany ke doyche vele, japan ke enechake world or china ke china radio international kii hindi seva vishesh rup se ullekhneey hai.
 disambar 2016 main vishwa aarthik manch ne 10 sarvaadhik shaktishaalee bhashaaon kii jo suchi jari kii he usamen hindi bhi ek he. isi prakaar kor langwageej naamak site ne 'das sarvaadhik mahatvapurn bhashaaon' main hindi ko sthaan diya tha. ke-international ne varsh 2017 ke liye seekhney yogya sarvaadhik upyukt 9 bhashaonmen hindi ko sthaan diya he.
 hindi kaa ek anterrashtriya bhashaa ke rup main sthapit karne or vishwa hindi sammelnon ke aayojan ko sansthagat vyavastha pradaan karne ke uddeshy se 11 farvari 2008 ko vishwa hindi sachivalay kii sthapana kii gayi thi. sanyukt raashtra radio apana prasaaran hindi main bhi karnaa armbh kiya he. hindi ko sanyukt raashtra sangh kii bhashaa banaaye jane ke liye bharat sarkaar prayatnsheel he.
