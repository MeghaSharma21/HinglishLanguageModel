 choti chonch vaala ekidna australian mahadweep main paaya jane vaala ek atyant hi vicitra jeev he. platipus kii tarah hi yah anokhaa stanpayi jeev apana vansh aage badhaane ke liye ande to detaa he, parantu shishu-ekidna ke paidaa hone par maanav kii hi tarah mata ekidna apane shishu ko dugdhpan karaati he. monotream naam ke pracheen stanpayi samooh ke maatr do hi sadsy aaj ke yug main bache hue hai - ekidna or platipus. 
 ekidna puure australia or tasmania bhar main paae jate hai. haalanki yah aasaani se dikhaai nahin padate hai, fir bhi inhen saamanyat: luptpraayah nahin mana jaataa he. ekidna kai prakaar ke prakritik sthalon par paae jate hai, khaaskar jahaan par chitiyon or dimakon kii bahutayat ho. marusthalon or pahadiyon kii chotiyon par bhi yah paae ja sakate hai, jahaan yah prakruti ke bheeshan rup se apni suraksha ke liye khohon va daraaron main sharan yaa sheetakaaleen sushuptavastha kii sahaayta le lete hai.
 dhimi gati se chalane vaale is jeev kaa sir balb kii bhaanti gol or ubhara hua hota he or naak ke sthaan par bhojan ikattha karne ke liye ek lambaa thuthan hota he. isaki chipchipi jeebh thuthan ke baahar 17 semi tak lambi ja sakati he. ekidna ke mukh main daant nahin hote hai or yah chitiyon or dimakon ke aahaar par hi apana puraa jivan vyateet karata he. apane lambe thuthan or aage ke shaktishaalee panjon kii sahaayta se ekidna dimakon ke bilon ko tahas-nahas kar baukhalaai hui dimakon ko chat kar jaataa he. ekidna kaa puraa sharir tikhe kaanton se ghira hota he, jinke bich kii twachaa main narm bal hote hai. isliye chitiyon yaa dimakon ke dansh se isko kisi bhi prakaar kaa bhay nahin hota he. kisi anya prrkaar ke khatare kaa ahsaas hone par yah apane kaanton ko tikhaa kar ek gole ke rup main gum kar apane narm udar ko bachaane kaa prraytn karata he, yaa fir apane udar ko mitti main khod kar chipa letaa he jisase ki keval kaante hi akramanakari ko nazar aaen. nar ekidna ke prishthpad par ek kantedaar haddi hoti he, parantu isamen vish nahin hota he.
 saamanyat: ekidna ekantaprriy jeev hote hai, parantu july se agast ke bich main apane janan-kaal ke samay apane sharir se yah aisi tikhi gandh chhodte hai jisase ki vipareet ling ke sadasyon ko inaki upasthiti kaa pataa chal jaae. is dauraan kisi ek maadaa ke peeche kai saare nar ekidna ek `train' bana kar tab tak peechha karte rahete hai jab tak ki maadaa sahavaas ke liye taiyaar na ho jaae. nar ke saath sahavaas ke lagbhag do saptaah baad ek mulaayam kavach vaala anda maadaa ekidna kii pet kii thili main swayan jamaa ho jaataa he. aisi thili australia main paae jane vaale lagbhag sabhi stanpaayiyon, jaise ki kangaroo or koala pashuon ke udrabhag main bhi pai jaati he. das dinon ke baad mata ekidna kii thili main ande se shishu-ekidna kaa janm hota he. janm ke samay shishu-ekidna kii twachaa par koi bhi bal yaa kaante nahin hote hai. mata ekidna ke chuchuk nahin hote hai, isliye shishu-ekidna apana mukh thili main vishesh prakaar ke baalo se chipka letaa he. mata ki dugdh-grranthiyon se risne vaala doodh in baalo se ho kar shishu ke mukh main lagaataar pahunchataa rahata he.shishu-ekidna atyant teevr gati se viksit hota he - apane jivan ke pehle 45 dinon main iskaa bhaar janm ke samay ke bhaar se paanch sau guna tak bad saktaa he. is vay main iske sharir par kaante bhi utpann ho jate hai, jinke kaaran mata ko ise apni thili main lekar vicharan karne main asuvidha mahasoos hone lagati he. is kaaran mata apane shishu ko kisi chattan kii daraar yaa khoh main chipa detii he or prayek paanch-chah dinon main dugdh-paan karaane ke liye laut kar aati rahati he. yah kaarykram kareeb chah maheenon tak chalata rahata he.dingo or siyaar ekidna ke prrakritik bhakshak shatru hote hai. ek sarkari prryojan ke tahat dakshin australia kaa kangaroo dweep bhakshak pashuon se mukt kar diya gaya he, isliye is dweep par ekidnaon or anya pashuon kii bharmaar pai jaati he.
 australia main jangalon main ekidna aasaani se dikhaai nahin padate hai kyonki yah bade bhiru or sharmile kism ke jeev hote hai. dimakon ke tilon ke paas khudaai karne par yah dikhaai pad sakate hai. inkaa mel chamakili part se dhaki lambi goliyon ke samaan hota he, jinamein chitiyon ke adhapche avshesh dikhaai padate hai. isaki sahaayta se bhi ekidna ke nivas sthaan kaa gyaan ho saktaa he.
