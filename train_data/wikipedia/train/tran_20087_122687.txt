 maanav ke pachan tantra main ek aahaar-naal or sahyogi granthiyaan hoti hai.
 aahaar-naal, mukhaguha, grasani, grasika, amashay, choti aant, badi aant, malashay or maladwar se bani hoti he. sahaayak pachan grathiyon main laar granthi, yakrut, pittashay or agnashay hai.
 aahaar padaarthon ke vishesh ghatak protein, carbohydrate, vasa, vitamin, khanij lavan or jal hai. sabhi khaadya padaarth inhen ghatakon se bane rahete hai. kisi main koi ghatak adhik hota he, koi kam. hamaara sharir bhi inhen avyavon kaa bana hua he. sharir kaa 2/3 bhaag jal he. protein sharir kii mukhya vastu he, jisase ang banate hai. carbohydrate glucose ke rup main sharir main rahata he, jisaki mansapeshiyon ko sadaa aavashyaktaa hoti he. vasa kii bhi atyadhik maatra sharir main ekatra rahati he. vitamin or lavenon kii aavashyaktaa sharir kii kriyaaon ke uchit sampadan ke liye hoti hai. hamaara sharir ye sab vastuen aahaar se hi praapt karata he. haan, aahaar se milane vaale avyavon kaa rasinic rup sharir ke avyavon ke rup se bhinn hota he. atev aahaar ke avyavon ko sharir pachak rason dwaara unke sookshm ghatakon main vighatit kar detaa he or un ghatakon kaa phir se sanshleshan karke apane liye upyukt avyavon ko taiyaar kar letaa he. yah kaam angon kii koshikaaye karti hai. jo ghatak upyogi nahin hote, unako ye chhod detii hai. sharir aise padaarthon ko mel, mutr, swead or shwaas dwaara baahar nikaal detaa he.
 pachan kaa prayojan he aahaar ke gudh avyavon ko saadhaaran ghatakon main vibhakt kar dena. yah kaary munh main lala ras dwaara, amashay main jathar ras dwaara, grahani main agnyashay ras tathaa pitt dwaara or kshundaatra main antraras dwaara sampadit hota he. in kaaryon kaa yahan sankshep main varnan kiya jaataa he :
 mukh main aahaar daanton dwaara chabaakar sookshm kanon main vibhakt kiya jaataa he or usamen laar miltaa rahata hai, jisamen tylin naamak enzim mila rahata he. yah ras munh ke baahar sthit kapolgrathi or adhohanviny tathaa adhojihv grathiyon main banataa hai. in grathiyon se, visheshkar aahaar ko chabate samay unki vahniyon dwaara, laar ras munh main aata rahata he. isaki kriya kshareey hoti he. uske tylin anzime kii rasinic kriya visheshkar carbohydrate par hoti hai, jisase uskaa starch pehle dextrin main or tatpashchaat glucose main parivartit ho jaataa he. saadhaaran eekh kii chini main bhi yahi parivartan hota he. aahaar ke grass ko geela or snigdh karnaa bhi lala kaa mukhya karm hai, jisase vah sahaj main niglaa ja sake or patala grass naal main hota hua amashay main pahunch jaay.
 nigalane kii kriya mukh ke bheetar jihva kii peshiyon tathaa grasani kii peshiyon dwaara hoti he. jihva kii peshiyon ke sankoch se jihva upar ko uthakar taalu or jihvaprishth par rakhe hue grass ko dabaati he, jo vahaan se phisalkar peeche grasani se chalaa jaataa he. turant grasani kii peshiyaan sankoch karti hai or grass ghatidhakkan par hota hua grasanalee main chalaa jaataa he, jahaan uski bhittiyon main sthit vrittakar or anudairthay sutara apane sankoch or vistaar se utpann hui antragati dwaara usko naal ke ant tak pahunchaa dete hai. or grass jatharadwar dwaara amashay main pravesh karata he.
 amashay main pachan kii kriya jathraras dwaara hoti he. amashay kii shleshmal kala kii granthiyaan yah ras utpann karti hai. jab aahaar amashay main pahunchataa he to yah ras chaaron ore kii grathiyon se amashay main aisi teevr gati se pravaahit hone lagata he jaise usko undela ja rahaa ho. is ras ke do mukhya avyav pepsin naamak angm or hydrochloric amla hote hai. pepsin kii vishesh kriya proteinon par hoti he, jisamen hydrochloric amla sahaayta karata he. is kriya se protein pehle phool jaataa he or phir baahar se galane lagata he. is kaaran grass kaa bheetar kaa bhaag der se galata he. isse lala ke tilin enzim kii kriya us samay tak hoti rahati he jab tak lala kaa sara kshar amashay ke amlik ras dwaara udasin nahin ho jaataa.
 jathreey ras kii kriya dwaara protein se pehle metaprotein banataa he. phir yah proteoseze main badal jaataa he. proteojez phir peptone main tut jate hai. isse adhik parivartan nahin hota.
 jathreey ras main do or enzim bhi hote hai, jinako amiles or lypez kehete hai. aimylez karbohydrate ko galaata he or lypez vasa ko. is main doodh ko faadanevaala ek or enzim renin bhi hota he. isamen halaki jeevanunashak shakti bhi hoti he.
 jathreey ras kaa srav mukhyatya tantrikamandal ke adheen he. sharirkriya vigyaan ke vikhyath roosi vidwaan pavelof ke prayogon ne is sambandh main bahut prakaash daalaa he. unase pramanit ho chukaa he ki aahaar padaarthon kii sungadh naak se soonghane or unako netron se dekhne se ras kaa srav hone lagata he. yahi kaaran he ki uttam aahaar padaarthon ke banane kii gandh se hi bhukh maaloom hone lagati he tathaa unako dekhne se kshudha bad jaati he. jeebh par lagane se turant khaane kii ichha hoti he. yadi aahaar padaarth uttam yaa ruchikar nahin hote to bhukh mar jaati he. aise aahaar kaa pachan bhi uttam reeti se nahin hota. usase ras kaa srav bhi kam hota he. jathreey ras kii kriya visheshkar protein par hoti he. maance, anda, machhlee, doodh ke padaarthon aadi ke amashay main pahunchne par ras kaa srav hota hai. namak, baraf yaa kankad aadi khaane ko die jaayen to srav nahin hoga.
 pachan se agnyashay or yakrut in do badi grathiyon kaa bahut sambandh he. agnyashay main agnyashay ras banataa he. yah bahut hi prabal pachak ras he, jisaki kriya protein, carbohydrate tathaa vasa teenon ghatakon par hoti he. iskaa nirmaan agnyashay granthi kii koshikaon dwaara hota he or saare agnyashay se ekatra hokar yah ras ek vahini dwaara grahani main pahunchataa he. pitashay se pitt ko laanevaali vahini is agnyashayvahini se milakar saamaanya pittavahini ban jaati he. usee ke mukh dwaara agnyashay or pitt, donon ras, grahani main pahonchte rahete hai.
 agnyashayi granthi udar main bain ore amashay ke peeche sthit he. iskaa bada sir grahani ke mode main rahata he or uski punch bain ore pleeha tak chali gai he. iskaa rang kuch matamaila bhura sa hota he. iske sookshm bhaag shahatut ke daanon ke samaan uthe hue dikhaai padate hai.
 agnyashay ras kii prabal kriya visheshkar protein par hoti he. usase protein bina foole hue hi ghulne lagata he. is ras kii kriya kshareey hoti he. is kaaran pehle kshareey metaprotein banati he. tab metaprotein se proteos banate hai. proteos phir peptone main parivartit ho jate hai. ant main peptone ke vibhanjan se amino amla ban jate hai, jo protein ke pachan ke antim utpaada hote hai. amashay se proteinon ke pachan ke falswaroop jo peptone aate hai, ve bhi amino amlon main tut jate hai.
 agnyashay ras ke srav par tantrika mandal kaa koi niyantran nahin he. tantrikaon ke uttejan se ras kii utpatti kam yaa adhik nahin hoti. ras kii utpatti us samay prarambh hoti he jab amashay main paachit aahaar, jo ardh drav rup kaa hota he, amashay se pyloric chhidr dwaara nikalakar grahani main aata he. is amlik kaainm ke sampark se grahani ko shleshmal str kii koshikaon main sicrratin naamak rasinic vastu utpann hoti he. yah vastu rakt dwaara agnyashay kii koshikaon main pahunchakar unako ras banane ke liye uttejit karti he or tab ras banakar grahani main aane lagata he.
 is ras kii duusari visheshta yah he ki yadi grahani main pahunchne se purv hi agnyashay kii nalika main is ras ko ekatra kar liya jaay, to vah niskriy rahata he. uski protein par koi kriya nahin hoti. jab vah grahani main aane par antric ras ke saath mil jaataa he, tabhi usamen protein vighatit karne kii prabal shakti utpann hoti he. yah mana jaataa he ki antric ras kaa anterokinage naamak enzim usko sakriy kar detaa he.
 ye nimnlikhit hai : 
 udar ke daahine bhaag main upar kii ore sharir kii yakrut naamak sabase badi granthi he, jo pitt kaa nirmaan karti he. vahaan se pitt pittashay main jaakar ekatra ho jaataa he or pachan ke samay ek vahini dwaara grahani main pahunchataa rahata he. yakrut se sidhaa grahani main bhi pahunch saktaa hai. yah hare rang kaa gadha taral dravya hota he. vasa ke pachan main isse sahaayta milti he.
 grahani se aahaar, jisamen uske paachit avyav hote hai, kshudantra ke pratham bhaag agrakshudrant main aa jaataa he. is samay vah shahad ke samaan gadha hota he or kshudantra main bhalee prakaar pravaahit ho saktaa he. yahan bhi pachan kriya hoti rahati he. kuch samay tak agnyashayi pachan jari rahata he.
 kshudantra ke ras main bhi pachan shakti hoti he. vah protein ko to nahin, kintu proteos or paptone ko amino amlon main tod saktaa he. par uski vishesh kriya depsin amoiles or lipej enzymon ko sakriy bananaa he. pavelof kaa, jisane sabase pehle is vishay main anveshan kiye the, mat he ki antra ras ke milane se pehle ye teenon enzim apane purv rup main rahete hai or isi kaaran niskriy hote hai. tripsin tripsinogen ke rup main rahati he. amiles or lypez bhi purv dasha main rahete hai. jab antraras agnyashayras main miltaa he, to tripsinogen se tripsin ban jaati he or shesh donon enzim bhi sakriy ho jate hai. antric ras ke milane se purv agnyashay ras niskriy hota he.
 kshudantra kaa kaary visheshtya avasorana kaa he. isaki aantarik rachana ke chitra ko dekhne se maaloom hoga ki uske bheetar shleshmal kala main, jo saare antra ko bheetar se aachhadit kiye hue hai, gahari silawatein bani hui hai, jisase kala kaa prishth antra se kahin adhik ho jaataa he. kala kii silavaton par ankur lage rahete hai. in sabakaa kaam avasorana karnaa he. ankuron kii sookshm rachana bhi dhyaan dene yogya he. prayek ankur ke bich main ek shwetanlika uske shikhar ke paas tak chali gai he. yah akshirvahini he. iske donon ore kaali rekhaayen dikhaai detii hai, jo dhamni or shiraaon kii shakhaayen or koshikaaye hai. ye donon prakaar kii rachanaayen, vahiniyaan or dhamni tathaa shirayen, baahar yaa neeche jaakar adhoshleshmik str main badi raktavahikaaon or vahiniyon main mil jaati hai. vasa kaa shleshmalkala dwaara avasorana hokar vah akshirvahiniyon main pahunch jaati he or ant main rakt main mil jaati he. glucose or protein kaa avasorana hokar ve raktakeshikaon dwaara rakt main pahunch jate hai. rakt in teenon avyavon ko sharir ke prayek ang kii koshikaon tak pahunchaata or unka poshan karata he. 20-22 foot lambii kshudantra kii nalee kaa yahi vishesh kaary he.
 brihadantra kaa kaary keval avasorana he. yah ang visheshtya jal kaa avasorana karata he. malatyag ke samay mel jis rup main baahar nikalataa he, vah brihadantra ke ant or malashay main ban jaataa he. 24 ghante main brihadantra jal kaa avasorana kar letaa he. jal ke atirikt vah thode glucose kaa bhi avasorana karata he, par or kisi padaarth kaa avasorana nahin karata. iske atirikt loh, magnesium, calosium aadi sharir kaa tyaag brihadantra hi main karte hai. yahan unka utsarg hokar ve mel main mil jate hai.
 jeevanuon kii kriya se bhi pachan main sahaayta milti he. kshudantra main ve protein, vasa tathaa starch aadi kaa bhanjan karte hai. brihadantra main ve celulose kaa bhi, jisapar kisi pachak ras kii kriya nahin hoti, bhanjan kar daalate hai. isi se hydrogen sulphide, mithen aadi gaisen utpann hoti hai tathaa vasa ke bhanjan se vasaml banate hai, jinke kaaran mel kii kriya amlik ho jaati he.
 yah gati saare pachak naal main, grasanal se lekar malashay tak, hoti rahati he, jisase khaaya hua yaa paachit aahaar nirantar agrasar hota jaataa he. anya aashyon main tathaa vahikaaon main bhi yah gati hoti he.
 antranal main shleshmal str ke baahar vrittakar or unke baahar anudairdhya peshisutron ke str sthit hai. vrittakar sutron ke sankoch se naal kii chaudaai sankuchit ho jaati he. atev sankoch se aage ke aahaar kaa bhaag peeche ko nahin laut saktaa. tabhi anudairdhya sutara sankoch karke naal ke us bhaag kii lambaai kam kar dete hai. atev aahaar aage ko bad jaataa he. phir aage ke bhaag main isi prakaar kii kriya se vah or aage badhata he. yahi antragati kehalaati he. duusari khandibhavan gati bhi naal kii bhitti main hoti rahati he. ye gatiyaan aahaar ko aage badhaane main sahaayta dene ke atirikt, bhalee prakaar se kim ko math sa detii hai, jisase pachak ras or aahaar ke kanon kaa ghanishtha sampark ho jaataa he.
 bhinn bhinn pachak rason kii kriya kaa jo varnan kiya gaya he usase spasht he ki prakruti ne aisa prabandh kiya he ki aahaar padaarthon ke sab avyav, jo jautav sharir main bhi upasthit rahete hai, vyarth na jane paaen. unka jitna bhi adhik se adhik ho sake, sharir main upyog ho. unase sharir ke toote phute bhaagon kaa nirmaan ho, nae utak bhi bane or kaam karne kii urja utpann ho. aahaar kaa yahi prayojan he or aahaar ke bhinn avyavon kaa unke atyant sookshm tatwon main vibhanjan kar dena, jisase unka avasorana ho jaay or sharir kii koshikaaye unase apni aavashyak vastuen taiyaar kar len, yahi pachan kaa prayojan he. vastav main jisko saadhaaran bolchaal main pachan kaha jaataa he, usamen do kriyaaon kaa bhav chipa rahata he, pachan or avasorana. pachan keval aahaar ke avyavon kaa apane ghatakon main tut janaa he, jo pachak rason kii kriya kaa fal hota he. unka avasorana hokar rakt main pahunchnaa duusari kriya he, jo kshudantra ke rasankuron kaa vishesh karm he.
 aahaar kaa jo kuch bhaag pachne tathaa avasorana ke pashchaat antra main batch jaataa he vahi mel hota he. atev mel main aahaar kaa kuch apchy bhaag bhi hota he tathaa antra kii shleshmal kala ke tukade hote hai. inke atirikt jeevanuon kii bahut badi sankhya hoti he. yah hisaab lagaaya gaya he ki prayek baar mel main 15,00,00,00,000 jeevanu sharir se nikalate hai. ye brihadantra se hi aate hai. vahi jeevanuon kaa nivasasthaan he. is kaaran mel main nitrogen kii bahut maatra hoti he, jisase uski uttam khaad banati he.
 malatyag kii ek prativart kriya he, jiskaa sampadan tantric mandal ke aatmag vibhaag dwaara hota he. jab malashay main mel ekatra ho jaataa he to niyat samay par malashay kii bhittiyon se merujju ke pashchimshwangon kii koshikaon main samveg jate hai, jahaan se ve purvashrangon kii koshikaon main bhej die jate hai. vahaan se nae samveg prerak tantric sutron dwaara malashay main pahunchakar, vahaan kii sanvarni peshiyon kaa vistaar kar dete or malashay kii bhittiyon kii antragati badha dete hai. isi samay hamako malatyag kii ichha hoti he or hamaare baithne par tathaa sanvarani peshiyon ke dhili ho jane par malatyag ho jaataa he. upar kii peshiyon ke sankoch karne par udar ke bheetar kii daab badhane se bhi malatyag main bahut sahaayta milti he.
