 gabarila mistraal chile kii kavyitri thi. 1945 i0 main sahitya main nobel puraskaar vijeta.
 
 gabarila mistraal kaa vaastavik naam lusila godoi i alkayaga tha. inkaa janm chile ke vikuna gaanv main 7 april 1889 i0 ko hua tha. inke pita sthaneey tyoharon ke liye gane likhte the or aawaara kism ke vyakti the. jab gabarila maatr 3 varsh kii thi tabhi pita ne hameshaa ke liye parivaar se naata tod liya tha. inaki mata mante grandey nagar main aa basii thi or vahiin rishte kii ek bahan ne inhen padhaanaa aarambh kar diya tha. mistraal main bhi adhyapika banane kii pravriti jaagi or 1907 main main vah sahaayak adhyapika ho gayi thi. kavita ke prati unki swaabhaavik abhiruchi thi or apane vichaar ve kavita ke dwaara prakat karne lagi thi. yaheen unka rail patari majdoor ureta se prem hua tha, parantu vichaaron main matbhed hone ke kaaran unhone shaadi kii baat chhipaakar hi rakhi. 2 saal baad ureta ne niraash hokar aatmahatya kar lee. isi se dukhi hokar mistraal ne sanets of deth naamak kavita-pustak likhi thi. is pustak kaa prakaashan 1914 main hua tha or ise chile main saahitiyik pratiyogita main puraskaar bhi praapt hua tha. isse spanish bhashi deshon main mistraal kii khyaati fail gayi thi. mistraal kaa ek or prem-sambandh hua tha, parantu vah bhi buree tarah asafal rahaa tha. 1921 i0 main mistraal chile kii rajdhani centiago ke skool main principal ho gayi thi.
 mistraal kii duusari pustak disolation colombia vishvavidhyalay se prakashit hui thi. pehali pustak kii tarah isamen bhi unke puraane premi kii aatmahatya aadi se sambandhit shokodgaar the. colombia vishvavidhyalay se prakaashan ke kaaran unka naam antarrashtriya jagat main vikhyath ho gaya.
 mistraal kii rachanaaon main bacchon or daliton ke prati gahari sahanubhuti paayi jaati he. unki gadyatmak rachanaaon kii bhashaa par unki apni gahari chhap he or unamem prabal samvedansheeltaa dekhi jaati he. bacchon ke liye unhone jo kuch likhaa he usamen maatrutiv kaa vatsalya bharaa he. unki kavitaaon ke anuwaad angreji, french, italian, german, or swedish, bhashaaon main bhi hue hai.
