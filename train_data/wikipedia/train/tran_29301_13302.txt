 rashtramandal khel, british rashtramandal deshon ke antargat yojit hone vaali khel pratiyogita he.
 eshli kupar ve pratham vyakti the jinhone sadbhaavna ko protsaahan dene or puure british raaj ke andar achche sambandh banaae rakhane ke liye ek akhil britani khel kaarykram yojit karne ke vichaar ko prastut kiya. varsh 1928 main canada ke ek pramukh athlete bobi robinsan ko pratham raashtra mandal khelon ke aayojan kaa bhaar saunpa gaya. ye khel 1930 main hemilton shahar, onterio, canada main yojit kiye gaye or isamen 11 deshon ke 400 khilaadiyon ne hissaa liya.
 tab se har chaar varsh main rashtramandal khelon kaa aayojan kiya jaataa he. dwitiya vishwa yuddh ke dauraan inkaa aayojan nahin kiya gaya tha. in khelon ke anek naam hai jaise british empire games, friendli games or british kaamanwealth games. varsh 1978 se inhen sirf kaamanwealth games yaa rashtramandal khel kaha jaataa he. mul rup se in khelon main keval ekal pratisparddhaatmak khel hote the, 1998 main kualalampur main yojit raashtra mandal khelon main ek bada badlaav dekha gaya jab cricket, hockey or netball jaise khelon ke dalon ne pehali baar apni upasthiti darj kii.
 varsh 2001 main in khelon dwaara maanavtaa, samanta or niyati kii teen manyataon ko apanaaya gaya, jo rashtramandal khelon kii mul manyataayen hai. ye manyataayen hajaaron logon ko prerana detii he or unhen aapas main jodatii hai tathaa rashtramandal ke andar khelon ko apnaane kaa vyapak adhidesh prakat karti hai.queens beton riley olympic torch kii tarah rashtramandal khelon main bhi queens beton riley kii aupchaariktaayen puri kii jaati hai. isamen pratham baar 1958 ken cardiff main shuru kiya gaya tha. paaramparik rup se beton riley buckingham pales se shuru hota he.19waan rashtramandal khelon kaa aayojan 3-14 oktober 2010 ke bich dilli main kiya gaya. isamen 71 deshon evam kshetra ke 6081 athleton ne 17 khelon kii 272 spardhaon main bhaag liya. in khelon kaa udghaatan evam samaapan samaaroh nai dilli ke jawaharlal nehru stadium main sampann hua. asia main abhi tak do baar hi rashtramandal khelon kaa aayojan hua he. 2014 main rashtramandal khelon kaa aayojan scotland ke glassgo shahar main hua. yah 20wein komanwealth games the. 
 21wein rashtramandal khel kaa aayojan austrailia ke gold coast city main 4 april 2018 se 15 april 2018 ke bich yojit kiya gaya. iskaa udghaatan gold coast city ke karaara stadium main 4 april 2018 ko bahut hi aakarshak aatishbaajee ke saath kiya gaya. austrailia, 21wein rashtramandal khel ke aayojan ko shaamil karte hue, ne paanchavin baar rashtramandal khelon kii mejabani kiya he. isse pehle yahaan ke melbern, brisban, perth or sidney shaharon main rashtramandal khel ho chuke hai. 2022 ke rashtramandal khel england ke birmingham shahar main 27 july se honge.
