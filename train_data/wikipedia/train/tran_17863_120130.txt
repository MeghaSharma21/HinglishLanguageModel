 dekho so paao yaa vijivig abhikalan main kisi bhi aisi pranali ko kaha jaataa he jisamen jo sampadakon or nirmaataaon ko nirmaan karte samay screen par dikhataa he thik vaisaa hi padhane yaa dekhne waalon ko screen par yaa chhapane par baad main dikhataa he. "dekho so paao" software bananaa aksar mushkil hota he, lekin agar yah uplapdh ho to computaron par saamagree banane vaale apana kaam adhik gati se or kam galatiyon ke saath kar pate hai.
 udhaaharan ke liye vardestar naam kaa shabd sansadhak 1980 ke dashak ke pehle bhaag main kaafii lokapriy tha. isamen agar likhaai ke kisi hisse ko gadha kara jaataa to screen par vah likhi halaki likhaai se abhinn lagati thi. keval gadhi likhi ke aage "^B" kaa chinh aa jaataa tha. yah sirf chhapane par pataa lagata tha kii likhi ke rangarup main galatiyaan hui hai ke nahin. iske vipareet microsoft verde ek "dekho so paao" pranali par aadhaarit he. agar kisi likhi ko gadha kiya jaataa he to vah lekhak ko bhi screen par gadha hi nazar aayega. jahaan vardestar main aam tha ke lekhak rangarup main galatiyaan karata tha or baar-baar unhen chhapakar sudharta rahata tha, microsoft verde main yah puraa jhanjhat hi nahin he. jo screen par dikhataa he, lekh ko baad main padhane vaale ko vaisaa hi dikhegaa or chhapane par thik vaisaa hi chhapega.
 "dekho so paao" ko angrezi main "whot you si iz whot you gat" kaha jaataa he, jiskaa chota rup he "wysiwyg" jise vijivig uccharit karte hai.
