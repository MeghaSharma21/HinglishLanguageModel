 naimisharany lakhanu se 80 kimi dur lakhanu kshetra ke arntagat sitapur jila main gomti nadi ke baayein tat par sthit ek prasiddh hindu tirth he. markendeya puraana main anek baar iskaa ullekh 88000 rishiyon kii tapassthali ke rup main aayaa he. vaayu puranantargat magh mahatmaya tathaa brihaddharmpurana, purv-bhaag ke anusaar iske kisi gupt sthal main aaj bhi rishiyon kaa swadhyayanushthan chalata he. lomaharshan ke putr sauti ugrashrava ne yaheen rishiyon ko puranic kathaayen sunaayi thim. 
 varah puraana ke anusaar yahaan bhagwaan dwaara nimish maatr main daanvon kaa sanhaar hone se yah 'naimisharany' kahalaaya. vaayu, kurm aadi puraanon ke anusaar bhagwaan ke manomay chakra kii nemi yaheen visheern hui thi, atev yah naimisharany kahalaaya.
 'naimish' kii vyutpatti 'nimish' shabd se bataai jaati he, kyonki gaurmukh ne ek nimish main asuron kii sena kaa sanhaar kiya tha . ek anya anushruti ke anusaar is sthaan par adhik maatra main paae janevaale fal nimish ke kaaran iskaa naam naimish padaa. vyutpatti ke vishay main teesraa mat he ki asuron ke dalan ke avasar par vishnu ke chakra kii nimi naimish main giri thi . kintu duusare aakhyaan ke anusaar jab devataaon kaa dal mahadev ke netritv main brahma ke pas asuron ke aatank se peedit hokar pahunchaa, to brahma ne apana chakra choda or unhen vah sthaan tapasya ke liye nirdeshit kiya jahaan chakra gire. naimish main chakra gira at: vah sthal aaj bhi chakratirtha ke naam se prasiddh he. chakratirtha shatkoniya he. vyas 120 foot he. pavitra jal neeche ke sonton se aata he or ek naale ke dwaara baahar kii ore bahata rahata he, jise 'godavari naala' kehete hai. chakra tirth ke atirikt vyasagaddi, lalita devi kaa mandir, bhootnath kaa mandir, kushavart, brahmakund, janakikund or panchprayag aadi aakarshak sthal hai.
 naimisharany kaa praayah pracheenatam ullekh valmiki ramayana ke yuddh-kand kii pushpika main praapt hota he. pushpika main ullekh he ki lav or kush ne gomti nadi ke kinare ram ke ashwamedh yajna main saat dinon main valmiki rachit kavy kaa gayan kiya.
 maharishi shaunak ke man main dirghakaal tak gyaan satr karne kii ichha thi. unki aradhana se prasann hokar brahmaji ne unhen ek chakra diya or kaha- `ise chalaate hue chale jaao. jahaan is chakra kii `nemi' gir jaay, usee sthal ko pavitra samajhakar vahiin ashram banaakar gyaan satr karo.' shaunkaji ke saath adrusi sahasr rishi the. ve sab log us chakra ko chalaate hue bharat main ghoomane lage. gomti nadi ke kinare ek tapovana main chakra kii nemi gir gayi or vahi vah chakra bhoomi main pravesh kar gaya. chakra kii nemi girane se vah tirth `naimish' kaha gaya. jahaan chakra bhoomi main pravesh kar gaya, vah sthaan chakratirtha kaha jaataa he. yah tirth gomti nadi ke vam tat par he or 51 pitristhaanon main se ek sthaan mana jaataa he. yahaan somavati amavasya ko mela lagata he.
 shaunkaji ko isi tirth main sutaji ne atharahon puraanon kii katha sunaayi. dwapar main shribalramji yahaan padhaare the. bhul se unke dwaara romaharshan soot kii mrityu ho gayi. balram ji ne unke putr ugrashrava ko vardaan diya ki ve puraanon ke vaktaa hon. or rishiyon ko sataanevaale rakshas balval kaa vadh kiya. sampurna bharat kii tirthayatra karke balram ji phir naimisharany aaye or yahaan unhone yajna kiya.
 yahan chakratirtha, vyas gaddi, manu-satarupa tapobhumi or hanuman gadhi pramukh darshneey sthal hai. nemisharany se kuch duuri par mishrikh he- dadhichi kunda. vrittasur rakshas ke vadh ke liye vajraayudh ke nirmaan hetu phalguni poornima ko jab indradi devataaon ne maharishi dadhichi se unki asthiyon kii maang kii to asthidaan se purv maharishi dadhichi ne is sarovar main snaan kiya tha. sabhi tirthon se pavitra nadiyon ke jal laakar ek hi sthaan par isi maansarovar main milaayaa gaya isliye yah sthaan 'mishrit' yaa phir 'mishrikh' ke naam se janaa jaataa he.
 naimisharany stesan se lagbhag ek mile dur chakratirtha he. yahaan ek sarovar he, jiskaa madhyabhaag golakaar he or usase baraabar jal nikalataa rahata he. us madhya ke ghere ke baahar snaan karne kaa gheraa he. yaheen naimisharany kaa mukhya tirth he. iske kinare anek mandir hai. mukhya mandir bhootnath mahadev kaa he. chakratirtha kaa badi mahima he. ek baar atthasi hajaar rishi-muniyon ne brahma ji se nivedan ki jagat kalyaan ke liye tapasya hetu vishwa main saumy or shannt bhoomi kaa nirdesh karen. us samay brahma ji ne apane man se ek chakra utpann karke rishiyon kaha ki is chakra ke peeche chalakar uskaa anukaran karo, jis bhoomi par is chakra kii nemi swatah gir jaye to samaj lenaa ki, pathvi kaa madhya bhaag vahi he, tathaa vishwa kii sabase divya bhoomi bhi vahi he. is param pavitra bhoomi ke darshan vina jeev kaa jivan bhi kabhi safal nahin hota.
 naimisharany kii parikrama 84 kos kii he. yah parikrama prativarsh phalgun kii amavasya ko prarambh hokar poornima ko purna hoti he. naimisharany kii choti main yahaan ke sabhi tirth aa jate hai. yahaan ke pramukh tirthon main:
