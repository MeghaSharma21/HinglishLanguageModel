 kurm avatar ko 'kacchap avatar' bhi kehete hai. kurm ke avatar main bhagwaan vishnu ne kshirsagar ke samudrmanthan ke samay mandaar parvat ko apane kavach par sambhala tha. is prakaar bhagwaan vishnu, mandar parvat or vasuki naamak sarp kii sahaayta se devon env asuron ne samudr manthan karke chaudaa ratnonki prapti kii. is samay bhagwaan vishnu ne mohini rup bhi dhaaran kiya tha.
 narsinghpurana ke anusaar kurmavatar dwitiya avatar he jabaki bhagwatpurana ke anusaar gyarahavaan avatar. shatapath brahman, mahabharat tathaa padmapurana main ullekh he ki santati prajnan hetu prajapati, kacchap kaa rup dhaaran kar pani main sancharan karata he. lingapurana ke anusaar prithvi rasaatal ko ja rahi thi, tab vishnu ne kacchaparup main avatar liya. ukt kacchap kii peeth kaa gheraa ek lakh yojan tha. padmapurana main varnan hai ki indra ne durvasa dwaara pradutt parijatak maala kaa apmaan kiya to kupit hokar durvasa ne shaap diya, tumhaara vaibhav nasht hoga. parinamswaroop lakshmi samudr main lupt ho gai. pashchaat vishnu ke aadeshaanusaar devataaon tathaa daityon ne lakshmi ko pun: praapt karne ke liye mandarachal kii mathani tathaa vasuki kii door banaakar kshirsagar kaa manthan kiya. manthan karte samay mandarachal rasaatal ko jane laga to vishnu ne kacchap ke rup main apni peeth par dhaaran kiya or devdanvon ne samudr se amrit evam lakshmi sahit 14 ratnon kii prapti karke purvawat vaibhav sampadit kiya. ekadshi kaa upwas lok main kachmpavataar ke baad hi prachlit hua. kurmpurana main vishnu ne apane kachmpavataar main rishiyon se jivan ke chaar lakshyon kii varnan kiya tha.
 devraj indra ke shaury ko dekh rishi durvasa nen unhen parijaat pushp kii maala bhent kii parantu indra nen ise grahan na karte hue airavat ko pahana diya or airavat nen use bhoomi par phenk diya, durvasa ne isse krodhit hokar devataaon ko shraap de diya, inke devataaon par abhishaap ke kaaran, devataaon ne apni shakti kho di. isse atyant niraash hokar ve brahma ke paas maargdarshan ke liye pahunche. unhone devataaon ko bhagwaan vishnu se sampark karne ko kaha. vishnu ne unhen yah salaah di ki ve ksheer samudr kaa manthan karen jisase amrit milegi. is amrit ko pine se devon kii shakti waapas aa jaaegi ar ve sadaa ke liye amar ho jaayenge. is vishaal kaary ko mandar parvat or vasuki ke sahare se hi kiya ja saktaa tha, jahaan parvat ko mathini kaa danda or vasuki ko rassi ke samaan upyog kiya gaya. is kaary ke liye asuron kaa bhi sahaara avashyak tha or iske kaaran sabhi devtaa aatankit ho gaye. lekin vishnu ne unako samajhaayaa or asur devon ke poochhne par unki madad karne ke liye taiyaar ho gaye, amrit ke laalach main. 
 ve samudr kaa manthan karne lage, jahaan ek taraf asur the or dusri taraf dev the. lekin is manthan karne se ek ghaatak jehar nikalne lagi jisase ghutan hone lagi or sari duniya par khatra aa gaya. lekin bhagwaan mahadev bachaav ke liye aae or us zehar kaa seven kiya or apane kanth main use barkaraar rakhaa jisase unka nilkanth naam padaa.manthan jari rahaa lekin dhire dhire parvat doobane laga. tabhi bhagwaan vishnu ne kurm avatar main avateern hue ek vishaal kachhue kaa avatar liya taaki apane peet kar pahaad ko uthaa saken. us kachhue ke peeth kaa vyas 100,000 yojan tha.kamdhenu jaise anya puraskaar samudr se prakat hue aure dhanvatari apane hatho main amrit kalash ke saath prakat hue.is prakaar se bhagwaan kaa kurm avatar hua.
