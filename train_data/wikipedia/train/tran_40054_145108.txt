 bihu nrity bharat ke assam rajya kaa lok nrity he jo bihu tyohaar se sambandhit he. yah khushi kaa nrity yuva purushon or mahilaon donon dwaara kiya jaataa he or isaki visheshta furtili nrity mudraayen tathaa haathon kii teevr gati he. nartak paaramparik rangeen asamiya paridhaan pahante hai.
 haalaanki bihu nrity kaa mul agyaat he, lekin iskaa pehla aadhikarik saboot tab miltaa he jab ahom raja rudra singh ne 1694 ke aasapaas rongali bihu ke avasar par bihu nartakon ko ranghar kshetron main iskaa pradarshan karne ke liye aamantrit kiya tha.
 bihu ek samooh nrity he jisamen purush or mahilaayein saath-saath nrity karte hai kintu alag-alag ling bhoomikaayen banaae rakhte hai. aamtaur par mahilaayein pankti yaa vrutt sanrachana kaa sakhti se paalan karti hai. purush nartak or sangeetkaar nrity kshetra main sabase pehle pravesh karte hai or ve apni pankti ko banaae rakhte hai or samakramik akritiyaan banaate hai. jab baad main mahila nartakiyaan pravesh karti hai to purush nartak mahila nartkiyon, jo apni sanrachanaon tathaa nrity kram ko banaae rakhti hai, ke saath milane ke liye apni panktiyaan bhang kar dete hai. aamtaur par nrity kii visheshta nishchit mudraaen, lay main kuulhe, baaju, kalaaiyaan hilaanaa, ghoomana, ghutanon ko modana tathaa jhukna he lekin isamen chalaangen nahin hai. bahut maamuli lekin sookshm antar ke saath purush or mahilaon kii nrity mudraaen ek samaan hai.
 yah nrity paaramparik bihu sangeet ke saath pesh kiya jaataa he. sabase mahatvapurn sangeetkaar dholakiye hai, jo dhol naamak donon or se bajaayaa ja sakane vaala drum bajaate hai, jo gardan se lataka hota he tathaa ek lakdi tathaa hatheli kii sahaayta se bajaayaa jaataa he. aam taur par ek se adhik dhulia pradarshan karte hai or ve pradarshan ke alag-alag charnon main alag-alag taal bajaate hai. ye talbaddh rachanaaen, jinhen siu kaha jaataa he, paaramparik rup se kutabaddh hai. nrity kshetra main pravesh karne se pehle, dholakiye ek choti tathaa tej gati vaali taal bajaate hai. siu main parivartan hota he or aamtaur par dholakiye pankti bana kar nrity kshetra main pravesh karte hai. aam taur par shuruyaat main dardanaak mul bhav dene ke liye ekal kalakaar dwaara mohor xingore pepa bajaayaa jaataa he tathaa isse nrity ke liye maahaul taiyaar hota he. iske baad purush nartak ek sanrachana bana kar nrity kshetra main pravesh karte hai tathaa gayan, jisame sabhi bhaag lete hai, ke saath pradarshan karte hai. is nrity main prayukt hone vaale kuch anya vaadyayantra hai taala -ek manjira, gogona -ek prakaar kii bansuri or bans ke vaadyayantra tokaa -baans kaa tuntuna, tathaa zutuli -mitti kii siti. aksar baans kii baansuriyon kaa prayog bhi kiya jaataa he. nrity ke saath gaaye jane vaale geet kai pidiyon se hastantarit hote aa rahe hai. geeton ke vishay asamiya nav varsh ke swaagat se le kar ek kisaan ke dainik jivan ke varnan, assam par akraman ke aitihaasik sandarbhon se le kar vyangypurna samayik saamaajik va raajnneetik tippanee tak vistrut hai.
 pradarshan apane aap main lanbaa ho saktaa he, taal, maahaul, gati va ekaek mudra main parivartan jaise teevr badlaavon dwaara ise sajiv banaaya jaataa he tathaa nartakon tathaa sangeetkaaron ko apni kalapravinta dikhaane ke liye alp avasar die jate hai.
 uttar purv bhartiya samoohon ke bich is nrity ke kai prakaar hai, udhaaharan ke liye "deori bihu nrity", "mijing bihu nrity" ityadi, haalaanki nrity kaa mul lakshya ek hi rahata he: dard or khushi donon ko mahasoos karne kii ichha vyakt karnaa.
 april ke madhya main, vasant kii shuruyaat ke saath, bohag maheene ke saath sthaneey calendar main nav varsh aarambh hota he. aajkal, is avadhi ke dauraan, puure assam main bihu pratiyogitaayen hoti hai. ye pratiyogitaayen ek vishaal bheed ke rup main aagantukon or sthaneey logon ko samaan rup se aakarshith karti hai. bihu nrity ke alaava, bihu kunvori tathaa kai gayan pratibhaaon ko chunane ke liye pratiyogitaayen yojit kii jaati hai.
 bohag ke maheene ke ant main, smaranotsav ke rup main kai bohangi bidaai kaaryakramon kaa aayojan karke is maheene kaa samaapan kiya jaataa he.
