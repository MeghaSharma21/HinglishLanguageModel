 da fast and da furious: tokyo drift  ke rup main bhi janaa jaataa he) 2006 main justin lin dwaara nirdeshit da fast and da furious kadi kii teesri film he. is film main pichhali do filmon kii tulana main bilkul nayaa abhinayta varg tathaa prishthbhumi dikhaae gaye hai. is film kii shooting tokyo main hui tathaa iske kuch bhaag los angels main shoot kiye gaye jinako baad main avlamb evam prakaash takneekon se tokyo jaisaa dikhaaya gaya. is film main paul vaakar nahin hai, unke sthaan par vin deazal ne dominic torato kii bhoomika nibhaai he.
 sheen bosewell ek 17 varshiya kishor he, jisaki vishesh pratibha vaahan yantriki main he, jo museebaton se bharaa jivan jeeta he. uski maa ko uski schuli athwa sthaneey adhikariyon se bad chuki samasyaon ke kaaran vibhinn shaharon main punarsthapit hona padataa he. ek din arizona main vah hiskool quarterbaque ke saath res lagaataa he. res ke dauraan kaaron kii takkar ho jaati he tathaa donon ko police stesan le jaaya jaataa he. is ghatana ke kaaran sheen lagbhag jail pahunch jaataa he or uski maa nirnay leti hai ki ve dobaaraa sthaan parivartan nahin karengi atah ve sheen ko apane pita ke paas tokyo, japan bhej detii hai jo vahaan tainaat sanyukt rajya nausena adhikari hai. tokyo main apane pita ke ghar pahunchane par uske pita chetavanee dete hai ki vah kisi samasya main na pade anyathaa usko waapas sanyukt rajya jaakar jail main samay vyateet karnaa padegaa.
 apane nijee skool main sheen kii mulaakaat tvinki se hoti he jo ki swayan ek american he, vah apane japani sahpaathiyon ko istemaal kii hui aaayaatit vasteen bechata he. us raat tvinki or uske saathi sheen ko ek car parking main laate hai or uskaa parichay gaiyr-kanoonee drift car res se hota he. sheeghra hi sheen kaa parichay taakashi, jise di ke ke naam se bhi janaa jaataa he tathaa uske mitra haan lu se hota he jo swayan america main paley-bade hai. taakashi sheen ko apni australian mahila mitra nila se baat karte dekh letaa he or jab vah use nila se dur rahane ko aagaah karata he to sheen usko res ke liye lalkaarta he. sheen ke kam drifting kaushal ke kaaran taakashi apni bhuri or kaali nisaan 350Z se usko aasaani se maat de detaa he or sheen ke haathon haan kii nisaan S15 nasht ho jaati he. agle din, haan sheen se skool ke baad miltaa he or usase kahata he ki uski car ko hue nuksaan ko chukaane ke liye sheen ko uske liye kaam karnaa chahie. sheen ko jaldi hi maaloom ho jaataa he ki haan taakashi ke saath ek vyapaarik saajhedaari main shaamil he.
 haan sheen kaa dost ban jaataa he or jab sheen apane pita kaa ghar chhod detaa he to wo use apane sangrakshan main lekar drift karnaa sikhaata he or saath hi usko res ke liye ek laal mitsubishi lansar evolution IX tathaa kuch vittiya sahaayta bhi detaa he. haan aisa isliye karata he kyonki sirf sheen hi he jo ki taakashi se darataa nahin he . sheen dhire-dhire drift main apni pratishtha sthapit karata he or nila uski mitra ban jaati he, jo sheen kii sahpaathee bhi he. nila bataati he ki pehle sheen kii tarah usko bhi gagin samajha jaataa tha, jo ki mul rup se japani nahin hote hai. vah bataati he ki uski maa ki mrityu ke pashchaat vah or taakashi ek saath hi bade hue hai. haalanki jab taakashi sheen ko nila ke saath dekhtaa he or use maaloom chalata he ki ve kaaphi samay saath bitaate hai, taakashi sheen ko peethta he or usko nila se dur rahane kii chetavanee bhi detaa he. sheen kii chot ke nishaanon ko dekhne ke baad nila taakashi ko chhod detii he or sheen ke saath rahane lagati he.
 taakashi kaa chachaa kamata, ek nami yakuja use bataata he ki khaaton main kuch visangati he or haan avashya unke saath paison kaa dhokhaa kar rahaa he. is visangati ko lekar taakashi haan or uske dal se bhid jaataa he or taakashi ke avaidh dhan ke maamle ko samajhane se pehle hi haan, sheen or nila vahaan se bhaag jate hai. taakashi or uskaa vishwast saathi morimoto tokyo ke bich car se haan, sheen evam nila kaa peechha karte hai. peechha karne ke dauraan, haan kii car ek chauraahey par duusari car se takaraakar palat jaati he. jab tak sheen or nila haan kii maajadaa RX-7 ke paas pahunchate hai, tapakate hue gasoline main aag lag jaati he jisase car main visphot ho jaataa he jisamen haan kii mrityu ho jaati he. taakashi kaa saathi morimito bhi ek anya car se takaraane ke baad mar jaataa he.
 sheen or nila apane pita ke ghar main laut aate hai jahaan taakashi nila ko lene or sheen ko maarane aa jaataa he. isse pehle ki vah aisa kar paata, sheen ke pita hastkshep karte hai. nila swechha se taakashi ke saath chali jaati he. chunki sheen ne tokyo main pareshaaniyaan paidaa kar deen thi, uske pita use apana saamaan lekar desh chhodane ko kehete hai, lekin sheen unase gidgidaata he ki use in samasyaon ko sulajhane diya jaye.
 sheen tvinki se miltaa he jo usko paison se bharaa bag detaa he jo haan ne kamata se hathiyaae the. sheen paristhiti ko sanbhaalane kaa prayaas karata he, vah kamata se aagrah karata he, uske paise waapas kar detaa he or taakashi ko ek "honor res " kii chunauti detaa he, is dwand main jo bhi haaregaa, vah shahar chhod kar chalaa jaayegaa. yah res ek toge par he jisame taakashi ko badhat hasil he kyonki vahi ek vyakti he jo isamen neeche tak surakshit aa chukaa he. chunki sabhi kaaren police dwaara jabt kii ja chuki hai, isliye sheen or uski mandali silvia S15 ke RB26DETT ingine kaa prayog karte hai jo sheen ne apni pehali res main nasht kii thi. sheen, tvinki or haan kaa dal, apane pita kii car, ek kaali 1967 ford mastang fastbake, lekar usapar kaam karte hai. nisaan ingine lagane or kuch sudhaaron ko karne ke saath hi saath pahaado par pareekshan res karne ke pashchaat, puraani mastang res ke liye puri tarah se taiyaar ho jaati he.
 pahaado main ek lambe res -yuddh ke baad, sheen jeet jaataa he, jabaki taakashi antim kshanon main ek durghatana se batch jaataa he. taakashi kii haar uske mahaan apmaan kaa kaaran banati he kyonki sheen ko vah ab bhi "bahari vyakti" hi samajhataa he. kamata sheen ko kahata he ki vah swatantra he or taakashi sambhawatah tokyo chhod detaa he. nila sheen ke saath waapas aa jaati he.
 is res ke pashchaat kuch dinon ke bheetar hi sheen nayaa drift king ban jaataa he or ek baar vah car park main apane dal or nila ke saath gum rahaa hota he. tabhi tvinki sheen ke paas aata he or kahata he ki ek vyakti jo asia ke sabhi res main hissaa lene waalon ko haraa chukaa he, usko lalkaar rahaa he, yah maaloom karne ke baad ki vah vyakti haan ko janata tha, sheen yah chunauti sweekaar kar letaa he. sheen apni nisaan S15 ko ek rupahali plimouth road ranor ke bagal main le aata he or tab vah dekhtaa he ki vah rahasyamay chaalaak koi or nahin balki dominic torato he. torato sheen ko bataata he ki haan america main uskaa kareebi dost tha or usne uske liye rodernar jeeta tha. nila ulti ginati ginati he or kaaren daud padati hai.
 
 mishrit samikshaon ke baavjood, tokyo drift ne pehle saptahanth par $240 lakh se adhik kamaaye. japan main film kaa simit pradarshan hi kiya gaya tha . janvari 28, 2007 ko gharelu pradarshan se $62,514,415 kii, videshi pradarshan se $95,886,987 kii, falswaroop kul kamai $95,886,987 kii ho chuki thi. tokyo drift ne apni purvavarti filmon se kam kamai kii thi.
 film ko aalochakon se bade paimaane par mishrit samikshaayen praapt huin. film kaa moolyankan roten tomatose ke anusaar 34% evam metacritic ank ke anusaar 100 main se 46 hua.chicago san-times ke roger abert ne film kii prashansa karte hue ise chaar main se teen star diye or kaha ki nirdeshak justin lin "ek chuni hui or sthapit vastu lekar use ascharyajanak rup se tazaa or pahelinuma bana dete hai" saath hi unhone tokyo drift ke bare main joda ki "yah ummid se adhik yatharthparak" tathaa yah ki "yah kahani sirf tej gati kii kaaron se kahin aage he".balteemor san ke maaikel srago ne mahasoos kiya ki "shuruyaat ke aadhe ghante film nirmaan kii or adhik vistaar naa kii ja sakane vaali kahani kaa ashobhaneey udhaaharan he".da hollywood reporter ke kirk hanikat ne kaha "yah ek film se zyada vyarth kii saiyr he".
 maaikel madwad ne tokyo drift ko chaar main se dedh star dete hue kaha ki "na to kahani main koi samajha ja sakane vaala aadhaar he, na koi bhaavana or na hi koi hasya".reel vus ke james beraradinali ne bhi isko chaar main se dedh star diye or kaha "main ek res aadhaarit film ke moulik hone ki ummid nahin karata. vah us kshetra ke saath hi rahati he. koi bhi da fast and da furious film ko iske kathanak ke liye nahin dekhtaa. jahaan tak netra sukh kii baat he, yah film dekhne yogya he - isamen dekhne yogya sundar ladkiyaan tathaa kaaren hai . haalanki, yah asweekaarya he ki film ke ection drishy ubaau or asangat hai. agar film ke sabase mahatvapurn gun hi uchit dhang se na dikhaae jaayen, to kya laabh?"
 richard roper dridhtaa se film kii aalochana karte hai or kehete hai "yah puri baat nirarthak he. abhinay bahut karaab he, kaaphi lambe samay ke pashchaat maine itnaa karaab pradarshan dekha he."isi tarah, rolling stone ke peter travers ne kaha ki tokyo drift "dhundhale drushtikon, motor draig or ek kathanak jo dhune par chal rahaa he, se peedit he. ek star kii mehmaan bhoomika kaa intazaar kijiye - sirf yahi ek vismay he jo is dher main milegaa".san francisco chronical ke mik lacel kaa kahana he "mukhya charitra kii koi yojana yaa koi disha nahin he, vah sirf gadiyon ko todane kii andhi laalasaa rakhata he tathaa ek gunde kii mahila mitra ko churaana chahta he. jahaan tak res ke drishyon kaa prashn he, koun drifting ke kaushal ko tej chalaane kii tulana main pasand karata he? or koun se log parking main res dekhnaa chaahate hai? usee baat main, bahut se modon ke saath pahaad se neeche aate hue logon kii res ko koun se log dekhnaa chaahate hai?
 vin deazal ne apni dominic torato kii bhoomika doharaai he, jo kii haan kaa mitra hone kaa daawa karata he. 2009 kii fast and furious ke shuruuaati drishy main torato or haan ko saath main domenican ganraajya main eendhan tankeron ko agava karte dikhaaya gaya he. vin film main mukhya bhoomika nahin nibhaa paae par unhone ek laghu bhoomika nibhaai.
 vaastavik jivan ke "drift king" or drift agrani kiichi suchia bhi drift ke dauraan apni upasthiti darshaate hai jab lucas blike drift karnaa sikh rahe hote hai. ve ek buudhe machuaare kii bhoomika main hai jo sheen main drift takneekee kii kami par ek tipanni karte hai jo nishchit hi ek sookshm hasya he. drift driver rahis milin ko ek japani jode se america se japan sthanantaran ke dauraan baat karte dekha ja saktaa he.
 paul vaakar ko bhi pramukh bhoomika karne kaa prastaav diya gaya tha lekin unhone anya pariyojnaon ke liye ise thukraa diya jiske kaaran universal ne ek nai cast or ek nai script kaa faisla kiya.
 nisaan skyline GTR main lagane vaali RB26DETT motor, jisane film main mustang tathaa nisaan silvia S15 ko shakti di he, kii automotive premiyon dwaara kaaphi aalochana kii gayi. yah spasht he ki film main yah bahut aasaan hota ki S15 kaa satahi nuksaan thik kar diya jaataa bajaay RB26 ko mustang main lagane ke, vishesh rup se tab jabaki adhuri mustang kii tulana ucch kshamta vaali S15 se kii ja rahi ho. aalochana tab bad gayi jab yah pataa chalaa ki screen par car bamushkil hi dikhti he or drifting drishyon ke liye istemaal hui mustang ko 351cid windsar V8 injanon se shakti milti he. hot rod patrika ne khedjanak sambhaavna vyakt kii ki shaayad tuner american kaaron main japani motor laga dete hon. essisi ke anusaar, ek mustang main drifting ke liye RB26 pratyaropan safaltaapurvak kiya gaya jabaki paanch mustang iske liye uplabdh karaaye gaye the jinamein se do anya is prakriya main nasht ho gaye. iske alaava RB26 mustang is film main anya dikhaae gaye mustang, jiname V8 hai, se teevr dikhaai gayin hai, inako 0-60 pahunchane main 5.38 seconds hi lage, ek chauthai mile tay karne main 109.83 mile prati ghante kii raftaar se 13.36 seconds lage.
 haalanki sabhi lansar evolushanz e dablyoo di thim, nirmaataaon ne vishesh rup se kuch aar dablyoo di evo banavaayin jinhen sirf drift drishyon ke liye hi prayog main laayaa gaya. us drishy main jahaan sheen or haan di ke se bachane kii koshish karte hai, drift drishy ko chhod kar, is stant main e dablyoo di evo kaa hi prayog kiya gaya he.
 kaale rang kii silvia S15 jo japan main hui pehali res main nasht ho jaati he, main hi ek badla hua ingine RB26DETT darshaya gaya he jo baad main mustang main lagaaya jaataa he. haalanki, car main S15 kaa vaastavik ingine SR20DE hi laga tha. sung kong dwaara chalaayi gayi fortune kit vaali RX-7 welside vastav main welside dwaara 2005 ke tokyo auto salon ke liye banaai gayi thi par universal dwaara kharidi gayi or dobaaraa paint kii gayi .
 es si si dwaara film kii kaaron kaa pareekshan kiya gaya or yah maaloom padaa ki tokyo drift main istemaal kii gayi kaaren gati badhaane main 2 fast 2 furious kii kaaron se kuch aage thim.
 vishisht drifting vyaktitv kiichi suchia, rahis milin, tathaa samuel hubinet se salaah lee gayi tathaa unhen niojit kiya gaya jisase ve drifting tathaa driving ke stant de paayen.jab yah gyaat hua ki universal ke stant karne vaale drift nahin kar paaenge, tab tener foust, rich radarford, kelvin vaan, tathaa alex fifer ko bhi film main laayaa gaya. kuch racing drishyon ko los angeles ke hothorn mal kii parking main filmaaya gaya.
 toshi hayama ko bhi film main laayaa gaya jisase film ke anshon ko sahi dhang se dikhaaya ja sake, unhen roger fain dwaara anubandhit kiya gaya tha jo justin lin ke hai skool sahpaathee, unki film better lack tumoro ke abhinayta, japani shrinkhalaa ke niojak tathaa e'pexi main unke bhoot-purv bos the. unamem se kuch sandarbhon ko niyantrit bhi karnaa tha . hayama kaa yah bhi kahana he ki ek prayog kii gayi car ko ection sitaron dwaara "chura" liya gaya or ve usase aakasmik "drift satr" karne lage, vah car unke dwaara kabhi lautaai nahin gayi.
 saanchaa:Justin Lin
