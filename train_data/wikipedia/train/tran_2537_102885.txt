  godavari express 2728 bhartiya rail dwaara sanchalit ek mail express train he. yah train hyderabad dekan railway stesan se 05:15PM baje chhootati he or vishakhapattanam railway stesan par 06:05AM baje pahunchati he. isaki yatra avadhi he 12 ghante 50 minute.
 bharat ke sabase pratishthit railgadiyon main se ek godavari express vishakhapatanam evam hyderabad ke bich daudti hai. iskaa udghaatan 1 farbari 1974 valtere -hyderabad express ke taur par hua tha evam 7007 or 7008 iskaa tren number tha. vartmaan main iskaa tren number 12727 evam 12728 hai. yatrion ke bich is tren ke vaataanukoolit bogiyon ke kaaphi maang rahati hai, isko dekhte hue purnataya vaatunukulit garib rath evam duronto kaa udghataan kiya gaya tha.
 in do nae railgadiyon ke aane ke baavjood godavari express kii maang kaam nahin hui hai evam kabhi kabhi yatrio ke liye is tren main atirikt sleeper class jodna padataa hai. is railgadee ko in do shahro ke bich safar ke liye sabase acha mana jaataa hai, evam dakshin madhya railway ke dwaara ise kaaphi saafe suthra rakhaa jaataa hai. is tren ko orissa ke bhubaneshwar tak badhaane kii yojana kaa yatriyon evam rajanithik dalon ne kaaphi virodh kiya tha, kyonki aisa karne se is tren kii yatra kii avadhi bad jaati jo is tren ke aagaman -prasthaan samay ko bhi parivartit kar detaa, jaisaa kii vishakha express ke saath hua tha.
 godavari express, andhra pradesh ke 4 tatavartiya jilo ko raajay kii rajdhani andhra pradesh se jodta hai. ye tren vishakhapatanam ke 4 steshnon, purvi godavari jile ke 6 steshnon par, pashchim godavari jile ke 3 steshnon par krishna jile ke vijaywada main ruukti hai.
 I farbari 1974 ko bhartiya rail ne vishakhapatanam evam hyderabad ke bich rail seva chalaane kii ghoshnaa kii jiskaa naam valtere- hyderabad express tha. prayek din chalane vaali ye tren, vishakhapatanam se 5.30 baje shaam ko chalati thi evam hyderabad dusre din sabere 6.45 baje pahunchati thi kyanki tren alag thalag pade purvi evam pashchim godavari ke jilo ko jodatii thi isliye iskaa adhikaarak taur par namakaran godavari express kiya gaya. bhaap ke ingine se chalane vaali is tren main 17 dibbe the. samalkot evam rajmundry ke bich isaki adhiktam gati 50 kilometre/ghante thi.
 1990 tak ye rail kaaphi prasiddh ho gayi thi evam iske dabbon kii sankhya 24 tak pahunch gayi thi, evam ye bharat kii sabase lambi tren ho gayi thi. vishakhapatanam -vijaywada evam vijaywada -kajipet -hyderabad ke vidyutikaran ke baad isane vap4 bijli ke ingine par chalanaa prambh kar diya. jald hi godavari express 5 vaatankulit dabbon ke saath chalane vaali dakshin -madhya railway kii pehali tren ban gayi.
 apane samaybaddhata ke chalate ye tren kaaphi popular hai evam isliye yatrion ke bich isaki maang kabhi kam nahin hoti. log is train main koi badlaav nahin chaahate, yadpi wo iske vardi se hi sambandhit kyun na ho, bich main karur vyas bank ke prachaar vaali vardi jab lee gayi thi to kaaphi logon ne iskaa virodh kiya tha.
 is tren kii online tikaton kii booking ai aar si tii si ke dwaara kii jaati he. is tren ke sleeper class kaa haada 405 rupaya, 3 i si kaa haada 1055 rupaya, 2 i si kaa haada 1500 rupaya evam 1 i si kaa haada 2535 rupaya hai is tren main sleeper class ke 12 dabbe, 3 i si ke 3 dabbe 2 i si 2 dabbe, 1 i si kaa 1 dabba evam general class kaa 6 dabba hai.
