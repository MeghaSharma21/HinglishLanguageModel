 sanyukt rajya america kaa samvidhan, sanyukt rajya america kaa sarvocch kanoon he. 'nai duniya' kii swatantraaa kii ghoshnaa ke uparaant jis samvidhan kaa nirmaan hua usne na sirf america janata or raashtra ko ek sutara main baandha balki vishwa ke samaksh ek adarsh bhi sthapit kiya. america samvidhan vishwa kaa pehla likhit samvidhan he jisamen rajya ke swaroop, nagarikon ke adhikaar shaktiyon ke pruthakkaran kaa siddhanth tathaa nyaayik punarawalokan jaise pahalu shaamil he. 
 17 sitambar 1787 main, sanvaidhanik kanvension philadelphia or gyaarah rajyon main sammelnon kii pushti ke dwaara samvidhan ko apanaaya gaya tha. yah 4 march 1789 ko prabhavi hua.
 samvidhan ko apnaane ke baad main bhi usamen sattaaise baar sanshodhan kiya gaya he. pehle das sanshodhano 25 sitambar 1789 ko congress dwaara prastaavit kiye gaye the or 15 disambar, 1791 par america kii aavashyak teen chauthai dwaara pushti kii gai. ye pehle das sanshodhan 'bill of ritis' ke naam se jane jate hai.
 america samvidhan ke nirmaan ne vishwa ko likhit evam prajatantric sarkaar kaa aadhaar pradaan kiya. vishwa ke anek deshon ne apane samvidhan ke nirmaan main ise aadhaar banaaya. nagarikon ko adhikaar dene vaale likhit vidhaanon main america kaa samvidhan sabase pramukh strot he. samvidhan main shakti ke pruthakkaran siddhanth mahatvapurn he. sangheey sarkaar kii sthapana tathaa nyaaypalika kii sarvocchata aadhunik raajnneetik pranali kii aadharshila he. vishwa kii pramukh shakti banane main america ke samvidhan kaa mahatvapurn yogadan he.
 america main jis samvidhan kaa nirmaan hua vah kai charnon evam vaad-vivaad se gujara. america samvidhan kii visheshtao ko samajhane se pehle samvidhan nirmaataaon ke samaksh chunautiyon ko jaananaa vaanchhneeya hoga.
 prajatantr kii parampara main vishwaas rakhane vaale log yah maanate the ki sarkaar kaa kaaryakshetra evam shakti simit honi chahie arthath rajyon kii tulana main kendra kam shaktishaalee ho kyonki kendra yadi atyadhik shaktishaalee hoga to nagarikon kii swatantraaa baadhit hogi or rajyon kii pahchaan khatm ho jaaegi. aarthik mudde par is varg kaa maananaa tha ki sampatti keval kuch hi vyaktiyon ke haath main sanchit na rahe tathaa aay ke nyyochit vitaran ke liye bade-bade krishi formon ke sthaan par chote-chote krishi farm hon. pashchimi kshetra kii bhoomi kaa vitaran alag-alag aise pariwaron main hona chahie jo in kshetron main bas sake or swayan kii kheti kar sake. is varg kaa netritv america main thomas jaifarasan kar rahaa tha.
 samvidhan nirmaan ko lekar chale vivaadon ke uparaant 1776 i. main mahadwipiya congress ke prayek upnivesh se ek-ek sadsy lekar ek samiti kaa gathan hua. uskaa pramukh kaary ek aise parisangh ke samvidhan par vichaar karnaa tha jiske antargat ekajute hokar sabhi upnivesh swadhinata sangram yaa swatantraaa sangram kaa abhiyaan jari rakh sake. 1781 i. main sabhi upniveshon ne samvidhan ko sweekaar kar liya. ise hi america kaa pratham samvidhan athwa yudhkalin alpakaalik samvidhan kaha jaataa he.
 is prakaar yuddh ke dauraan to yah samvidhan chalata rahaa parantu yuddh samaapti ke baad rajyon ke matbhed ubharkar saamne aane lage. samvidhan kii upeksha hone lagi or sangheey vyavastha ke safal sanchaalan main baadha aane lagi. atah yudhkalin nirmit samvidhan main sanshodhan kii baat kii jane lagi. james medison, benjamin fraclin, jorge washiganton jaise buddhijiviyon or raajnneetik netaaon ne ek majboot sangheey vyavastha ke tahat ek shaktishaalee sarkaar kii vakaalat kii. isi sandarbh main 1787 i. main philadelphia main 12 rajyon ke 55 pratinidhiyon kaa sammelan sampann hua . is sammelan kii adhyakshata jorge washiganton ne kii. is sammelan main varjeenia yojana, ke madhyam se samvidhan kii dhaaraon main sanshodhan kar nayaa samvidhan kii dhaaraon main sanshodhan kar nayaa samvidhan bana jo aaj tak lagu he. varjeenia yojana, ke madhyam se samvidhan kii dhaaraon main sanshodhan kar nayaa samvidhan bana jo aaj tak lagu he. varjeenia yojana main sangheey shashan ko or adhik shaktishaalee banane kaa praavdhaan tha tathaa kendra main dwisadanaatmak vyavastha kii baat kii gai thi.
 charles beard ne niabandh 'An Economic Interpretation of the Constitution of the United States' ke madhyam se samvidhan nirmaataaon par yah aarope lagaaya ki unhone is samvidhan ke madhyam se apane aarthik varg ke nihit swaarthon ko aage badhaane kaa praytn kiya he. usne bataaya ki sammelan main shaamil pratinidhiyon kii saamaajik sanrachana kuch is tarah thi ki ve aarthik laabhon ko apane paksh main karnaa chaahate the. inamen 24 pratinidhi sahuukaar varg ke, 15 pratinidhi uttari kshetra ke or daason ke maalik the, 14 pratinidhi bhoomi kaa sauda va sattebaaji ke vyavsaay se sambandhit, 11 pratinidhi vyavsaayee va jahaaj nirmaataa the. sammelan main kaarigaron, chote kisaanon evam garibon kaa koi pratinidhi nahin tha. is tarah sammelan main shaamil sahuukaar, vyapaaree, vyavsaayee jaise virgon ne shaktishaalee sangh kii sthapana kii baat kii. yah shaktishaalee kendriya sarkaar samay-samay par vibhinn karon ko aropit kar sakegi.
 charles beard kii is sthapana ko kai itihasvidon ne chunauti di. forest mcdonald ne apni pustak "We the People : The Eco- nomic Origins of Constitutions " main bataaya ki yah manyata kisi tarah se pramanit nahin hogi ki vyaktigat sampatti ke hiton kii raksha hi vah mukhya tatv tha jisane samvidhan nirmaan kii disha badal di. jin logon ne samvidhan kaa praaroop taiyaar kiya use angeekrut karne main pratyaksh sahaayta di un pratinidhiyon kii prishthbhumi kisi bhi rahi ho ek baar jab unhone sammelan main bhagidaari nibhaana shuru kiya to ve vyaktigat varg na rahakar ek ekikrut aarthik samooh ban gaye. jahaan tak yah kahana ki kisaanon ne samvidhan kaa virodh kiya yah baat isliye bhi thik nahin lagati ki neujersey, maryland, georgia jaise mukhyatah krishi aadhaarit rajyon main bhi samvidhan aasaani se sweekrut hua. is drushti se charles beard ke dwaara pratipaadit samvidhan ke swaroop kii aarthik dastavej ke rup main vyakhya ko purnatah sweekaar nahin kiya ja saktaa. phir bhi uske mat kaa vishisht yogadan is baat main nihit he ki usne america ke samvidhan ke swaroop kii ore dhyaan diya tathaa anya itihasvidon ko uske baaren main sochane ke liye perrit kiya. usne jo buniyaad mudde uthaae ve samay kii kasuti par is rup main khare utre ki logon kaa dhyaan samvidhan ke swaroop or usamen kis baat par bal diya jaataa he yaa diya janaa chahie, is ore unka dhyaan aakrisht kar saken.
 swatantraaa ke pashchaat raashtra nirmaan ko purnataa tak pahunchane ke liye, vishamarupi tathaa bahulwaadi vibhinn reeti-rivaaj se yukt samaaj ko ekasutra main baandhne hetu samvidhan kii jarurat thi. itnaa hi nahin jin muddon ko lekar upniveshon ne kranti kii thi unhen bhi samvidhan ke madhyam se dur kiya janaa tha. nimnlikhit tatwon evam karkon ne samvidhan kii rachana ko prabhavit kiya-
 
 
  parvat  maidan dweep 
