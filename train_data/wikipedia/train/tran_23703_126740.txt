 chapadaa kachi lakh se banataa he. samast sansar ke utpaadan kaa lagbhag 95 prati shat chapadaa bharat main hi taiyaar hota he. chapadaa taiyaar karne kii vaastavik vidhi kachi lakh kii prakruti, kusum kii kism athwa baisakhi or kataki kism par nirbhar karti he.
 chapade kaa sabase adhik upyog gramophone record banane main hota tha. gramophone record main 25 se 30 pratishat tak chapadaa rahata he. aisa anumaan he ki prati varsh 11 se lekar 13 hajaar ton tak chapadaa gramophone record banane main khapata tha. vidyudyantr, varnish or paalish, hat udyog, shanchakron ke nirmaan, thappa dene ke chapade, kaach or rabar jodne ke cement, barsaati kapade, jalaabhedya syaahi, paardarshak anillin syaahi aadi kaa nirmaan tathaa lakdi par nakkashi karne aadi main chapade kaa ullekhneey upyog hota he.
 kisi bhi sanshlisht padaarth main ve sab gun nahin milte jo chapade main hote hai. isse chapade kaa sthaan koi bhi sanshlisht padaarth abhi tak nahin le sakaa he, yadhyapi kuch kaamon ke liye sanshlisht regin samaan rup se upyogi siddh hue hai. aajkal anek prakaar ke regin or plastic kritrim reeti se banane lage hai, jo dekhne main chapade jaise hi lagate hai.
 kachi lakh ko pehle dalitr ke dala jaataa he. isamen se lakdi ke tukade aadi chunakar nikaal liye jate hai or tab naand main dhoyaa jaataa he. naand 2.5 foot unchi or itane hi vyas kii hoti he. aisi naand main 40 pound tak dali lakh rakhi ja sakati he. phir us lakh ko pani se dhankkar teen chaar baar dhote hai, jisase lakh kaa adhik se adhik rang nikal jaay or tab use cement kii farsh par sukhaate hai. aisi sukhi lakh ko ab pighalaate hai. rang ko unnat karne ke liye lakh main kabhi kabhi regin or hartaal mila dete hai. par utkrisht koti ke chamade main ye nahin milaae jate. aisi parishkrut lakh ko drill, yaa saamaanya soot ke vastra, kii thili main rakhkar, jo praaia: 30foot lambii or 2 inch vyas kii hoti he, dach bhatthe main garam karte hai. bhattha 2 foot lanbaa, 1.5foot unchaa or 1 foot gaharaa hota he or usamen lakdi kaa koyala jalaayaa jaataa he. bhatthe ke ek kinare karigar baithta he or duusare kinare ek ladkaa rahata he, jise 'phiravaha' kehete hai. thili kaa ek chor karigar ke haath main rahata he or doosraa chor phiravaha ke haath main. bhatthe ke upar thili ko rakhkar phiravaha thili ko dhire dhire anthta he. thili bhatthe par garam hone se lakh or mom thili ke baahar nikalate hai. lohe ke spatula se pighali lakh thili se alag kar porcillen ke ushn jal ke kshaitij silinder par rakhi jaati he. teesraa vyakti 'milwaaya' use silinder par ek sa failaa detaa he. ab chapade kii chadar ban jaati he. usko hataakar or garam kar haath pairon kii sahaayta se chadar kaa failaate hai. usapar yadi koi kankad aadi ke daag pade hote hai to unhen thandha kone par dur kar lete hai. kabhi kabhi chapade ko chadar ke rup main na taiyaar kar tikiyon ke rup main taiyaar karte hai. tikiyaan lagbhag 3 inch vyas kii ore 0.25 inch moti hoti hai. ise 'batan chapadaa' kehete hai. thandha hene ke pehle nirmaataa usapar icchaanusaar apane naam yaa vyavsaayik chinah kaa thappa de detaa he. kalkatte aadi bade bade nagaron main chapadaa banaaya jaataa he. vilaayakon kii sahaayta se bhi ab chapadaa banane laga he. aise chapade kaa rang deshi reeti se bane chapade ke rang se utkrisht hoti he or usamen mom bhi nahin rahata. chapade kii keemat bahut kuch uske rang par nirbhar karti he. chapade main jitna hi kam rang hota he uski keemat utani hi adhik hoti he.
 deshi reeti se chapade ke nirmaan main upjaat ke rup main molmma, kiri or paseva praapt hote hai. inamen 5 se 75 pratishat tak chapadaa rah saktaa he.
