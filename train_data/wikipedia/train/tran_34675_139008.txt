 roman shaskaon ke laut jane ke baad britain par germany aadi deshon ke jin logon ne akraman kiye ve sackson kehalaae. inamen angle, sackson tathaa jutes naamak nimna vargeey german mul kii jatiyaan thim jo denmark, germany or holland se 400 i. main britain aae the or inhen england par vijay paane ke liye celt logon se 150 varshon tak yuddh karnaa padaa tha. celt jati ke logon ko bhagkar velj ke parvaton main sharan leni padi jahaan unki bhashaa ab bhi jivit he.
 sexno ne england par choti-choti toliyon main akraman kiya or ant main jite hue yahi chote-chote bhaag hi northbria, marsia tathaa vesex ke bade rajya ban gaye. sackson dehaat ke nivasee the or isliye kuch hi dinon main roman logon ke basaae hue nagaron main ullu bolne lage tathaa unki bhashaa kaa bhi lop ho gaya or is prakaar anglo sackson bhashaa ne hi aaj kii 'angreji' kaa rup dhaaran kiya. britain ke dehaton kaa saamaajik sanghathan bhi puraani sackson bastiyon kii hi tarah he, visheshkar sexno dwaara prachaarit 'khuli kheti' kaa britain main ab bhi prachlan he jiske dwaara prayek juta hua khet teen bhaagon main vibhakt kar diya jaataa tha or har saal unamem se ek bhaag bina boe chhod diya jaataa tha.
 sackson parliament kaa, jise 'vitan' kehete hai, adhyaksh raja hua karata tha jo rajya ke sabhi mahatvapurn vyaktiyon ko iske liye aamantrit karata tha. yah parliament agle raja kaa chunaav karti thi tathaa kanoon banaati thi. prashasan kii saralata ke liye sau gaanvon kaa ek bhaag banaaya jaataa tha tathaa baad main or bade bhaag banane lage jinke naam ke ant main 'shaayar' laga hota tha jinka astitv aaj bhi he. sexno ne dhire-dhire isai dharm apana liya, jiskaa prabhaav puraane girjagharon ke nirmaan main dikhaai detaa he. ye log christmas ke utsav par lakdi kaa lattha jalaate the. isi prakaar 'ioster' kaa tyohaar bhi dhire-dhire 'easter' main parinat ho gaya.
