 vyangyarachana "barlesk" shabd kaa prayog england main rajasatta kii pun: sthapana se kuch varsh purv hi hua jiskaa arth pehle mukt vinod hi tha, saahitiyik paddati nahin. uske pashchaat "drol" ke paryaay ke rup main iskaa prayog hua jiskaa arth tha atyant hasyajanak. ab bhi yahi arth un saahitiyik roopon ke liye prayukt hota he jo parivritti, vyangyachitran or chhadamroopak kii shrenee main aate hai. sarvapratham san 1643 main skaro ne iskaa prayog kiya tha or phir san 1648 main uske granth "virgil ke chhadam roopak" ke liye iskaa prayog hua tha. chalrs kautan ne angareji main jo iskaa anukaran kiya tha uskaa sheershak tha skaronids or virgil trawarsity . is shabd kaa prayog "hudibras" ke liye bhi hua tha jisi un bade atapate dwicharani chhandon main rachana hui thi jinka prayog aage chalakar sabhi prahaskon ke liye sweekrut ho gaya tha.
 "barlesk" shabd kaa prayog ab un sabhi kavitaaon, katha-upanyaason or naatakon ke liye hota he jinamein asangat anukaran ke dwaara reeti niti, sanstha, vyakti yaa saahitiyik kritiyaan haasyaaspad tathaa vyangyatmak rup main prastut kii jaati hai yaa unki khilli udayi jaati he. jonson kii paribhaasha ke anusaar aisi rachanaaon main jaan boojhkar shail or bhav ke beey virodh yaa annupaat utpann karke vinodatmak prabhav utpann kiya jaataa he. inamen se jinamein kisi tuchh vastu yaa bhav ko atyant vyangatmak gambhirtha ke saath prastut kiya jaataa he unhen ucch prahaasak or jinamein gambhir bhav ko atyant nimna tathaa vicitra haasyaaspad kshudrata, laghutaa yaa hinata ke saath pradarshit kiya jaataa he unhen nimna prahaasak kehete hai. adhikansh is prakaar kii rachanaaon kaa uddeshy aalochana karnaa, khilli udaana yaa chhinte kasnaa hota he kintu isamen asanyat or asangat kriyaaon yaa vyavhaaron ke dwaara manovinod bhi kiya ja saktaa he. is prakaar ke shuddh kaalpanik prahaasak kaa estroveganza kehete hai. prahaasak ke mukhya rup hai parivritti vyang chithran or chhadmaroopak . jis prahaasak main kisi vishesh kriti yaa lekhak yaa baad kii style yaa prakruti tathaa reeti kaa vinodpurn vikrut anukaran kiya gaya ho or jiskaa uddeshy hansee udaana yaa use nicha dikhaanaa yaa uski khilli udaana ho use parivritti kehete hai. jis prahaasak main kisi lekhak yaa kriti yaa vyakti ke saralata se pahachaane ja sakane vaale lakshanon ko tod marod yaa vikrut karke chithran kiya gaya ho, use vyangyachitran kehete hai. chhadmaroopak us prahaasak ko kehete hai jisamen mul vishay to jyon kaa tyon rahata he kintu uskaa pratipaadan atyant asangat tathaa tuchh bhashaa main or haasyasapad atiranjaktaa ke saath kiya jaataa he. kisi prahasak main in teenon paddatiyon kaa sammishran bhi ho saktaa he or kabhi-kabhi teenon kaa purna parityag bhi visheshat: jahaan saarvbhaum vichaar yaa jivan ke sarvasaamaanya pakshon ko asangat rup main prastut kiya jaae - jaise vaayran ke don juvaan main. kintu praaia: prahaasak kaa anand apratyaksh rup se prastut hasyodbodhak vishay kii pahchaan se adhik hota he isliye usamen erivritti, chhadmaroopak yaa vyangachithran praaia: apariharya hota he.
 prahaasak us yug main adhik faltaa phulataa he jab lekhakon ke baad yaa saamaajik sansthaayen ninda yaa aalochana ke paatr ban jaati hai or jab bahut se log un sab baton kii asangati ke sabandh main adhik abhigya ho jate hai jo pehle prashansaneey samajhi jaati thim. europe main jab madhyakaalin kalpanaavadi sahitya kii ghor shabdadambar se yukt ootpataang baaten chalin tab chausar ne apane "sar topaas" naamak granth main unki khilli udayi. do shatabdi pashchaat samantvaadi pranali kii hraasayukt shastrasajja ko "don quickzot" dwaara utpann kiye hue vinod ne purnat: samaapt kar daalaa jisamen us prakaar ke prahaasak likhane ke liye keval prerana hi nahin mili varan adarsh bhi upasthit kiye gaye. iskaa parinaam yah hua ki 17 veen shatabdi ke prarambh main visheshat: england main prahaasak ke sab rup atyant prabhoot sankhya main likhe gaye. "huditraas" style se nimna prahaskon kii paripati chali or ucch prahaasak "dryden" ke "mcflationo" tathaa pope ke "di rape ov di lock" sheershak rachanaaon ke veertapurna chhandon main apni paraakaashtha ko pahunch gay. 18 veen shatabdi ke samvegatmak or gothi upanyaason par bhi gadhy main kai prahaasak likhe gaye or unki khilli udayi gai jaise jain osten kaa "nirthenar ebe" pikuk kaa "headlong hau" tathaa "hauris hau" tathaa "thikare" kii rachanaayen. isi prakaar "gifford" or "hauris smith" kii kavitaayen, veertapurna tathaa kalpanaavadi naatak or nrity natya bhi safal hue.
 naatakeey prahaasak utana hi purana he jitna sukhaant naatak yaa prahasan . comos kii prahasanatmak guptatantr kriyaayein se "aristoeness" ke naatakon main chhadmaroopak, parivritti or vyangyachitran kaa atyant bhavy sammishran viksit hua. elijabethy rangashaala par yadhyapi is prakaar ke prahasan bahut kam hue, phir bhi ve ullekhneey hai jaise - "shakespeare" ke "labj lebers loust" main "nine vardeez", "mid samar nits dream" main "piremas and thisbe" kaa chhadmaroopak tathaa "di nite ov di burning pasil". vartmaan naatakeey prahaskon ko mukhya prerana "di george williars" ke "di reharsal" kii safalataa ne jisamen veertapurna naatakon kaa chhadmarupan or dryden kaa vyangyachitran kiya gaya tha.
 18 veen shatabdi main prahaasak ke saath sangeet ke jod dene kii pravriti badi jo bailat aupra kii hasya-nrity-natya style main chale the. ve itane lokapriy hue ki choti avyavasthit rangashaalaon main unka bahut prachlan hua jo peeche chalakar rangashaala ke liye bane hue patent niyamon se baadhya kiye gaye ki ve bina sangeet ke samvaad prastut na karen. is prakaar kii rachanaaon ke liye barleta shabd kaa prayog kiya gaya jise prahaasak kaa paryaayavachi samajhane kii bhul nahin kerani chahie. 17 veen shatabdi main uskaa arth tha sookshm sangitamay prahasan kintu peeche chalakar uskaa arth hua aisa naatak jisamen itnaa sangeet ho ki vah patent niyam kii baadha se mukt rahe.
 19 veen shatabdi ke prarambh main is prakaar ke nimna koti ke naatakeey prahaskon ko do prakaar ke prabhaavon ne samaapt kar daalaa or unke sthaan par aa baithe. pehla to adhik shisht francisi style kaa prachlan or duusare adhik kalatmak naatakeey rachanaaon kaa utpaadan. france main bhi nimna koti ke naatakakaron ne do prakaar ke halke or lalit sangitamay prahaskon kii rachana kii jise faries fauliz or revyue . is prakaar ke ater sataron, laalitya, kalpana, chaturtapurna shlesh or un samayik pravritiyon par atyant kaushalpurna tippanee bhari rahati thi jinka sambandh francisi yaa angreji sathiya se hota tha.
 vartmaan kaal ke amareeki prahaasak kaa pradurbhaav lupt angreji kala se hua he. amareeki rangamanch par iskaa prachlan bahut haley hi ho gaya tha kintu england kii apeksha adhik sheel ke saath hua tha jahaan prarambh main hi kambhaavana kii prerana se vah bahut lokapriy ho gaya tha. kambhaavana par adhik bal dena america main us samay se prarambh hua jab 1869 main ek angreji natya mandali america main ai jisamen angon ke saudaryamay pradarshan, sundari baalaon or greej paint se chaaron ore haahaakaar much gaya. ab to keval us haahaakaar kaa or prahaasak kaa nammaatr batch gaya he jisane us samay ke logon ko prabhavit kiya tha. ab us prakaar kaa angapradarshan, sangitamay prahasan or revyue main pahunch gaya he.
