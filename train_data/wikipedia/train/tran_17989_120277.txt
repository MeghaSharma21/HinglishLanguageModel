 rashtron athwa samoohon ke pratinidhiyon dwaara kisi mudde par charchaa evam vaarta karne kii kala va abhyaas rajnay kehalaata he.
 aaj ke vaigyanik yug main koi desh alag-alag nahin rah saktaa. in deshon main parsparik sambandh jodna aaj ke yug main aavashyak ho gaya he. in sambandhon ko jodne ke liye yogya vyakti ek desh se duusare desh main bheje jate hai. ye vyakti apni yogyata, kushalta or kootneeti se duusare desh ko praayah mitra bana lete hai. pracheen kaal main bhi ek rajya duusare rajya se kootnithik sambandh jodne ke liye apane kootneetijna bhejtaa tha. pehle kootneeti kaa arth 'saude main yaa len dein main vaakya chaaturi, chal-prapanch, dhokhaa-dhadi' lagaaya jaataa tha. jo vyakti kam mulya dekar adhikadhik laabh apane desh ke liye praapt karata tha, kushal kootneetijna kehalaata tha. parantu aaj chal-prapanch ko kootneeti nahin kaha jaataa he. vaigyanik drushti se aadhunik kaal main is shabd kaa prayog do rajyon main shantipurna samjhaute ke liye kiya jaataa he. diplomasi ke liye hindi main kootneeti ke sthaan par rajnay shabd kaa prayog hone laga he. anterrashtriya jagat ek parivaar ke samaan ban gaya he. parivaar ke sadasyon main prem, sahyog, sadbhaavna tathaa mitrataa kaa sambandh jodna ek kushal rajanyajna kaa kaam he.
 'rajnay' shabd angreji shabd 'diplomaisi' kaa hindi roopaantaran he. diplomasi shabd kii utpatti greek bhashaa ke diploun shabd se hui he jiskaa arth modana athwa doharaa karnaa he. greek rajyon ke patan ke baad roman samrajya kaa vikaas hua. roman samrajya main passport evam sadakon par chalane ke anumati patr aadi dohare karke sil diye jate the. ye paasapart tathaa anumati patr dhaatu ke patron par khude rahete the. inako 'diploma' kaha jaataa tha. dhire-dhire diploma shabd kaa prayog sabhi sarkari kagajaton ke liye hone laga. videshiyon ke visheshadhikaar athwa unmukti evam videshi sandhiyon sambandhi kagajaat bhi 'diploma' kahe jane lage. jab in sandhiyon kii sankhya adhik ho gai to unhen surikshat sthanon par rakhaa jane laga. ye sthaan baad main 'rajkeey abhilekhagaaron' ke naam se jane gayi. rajbhilekhagaaron ke diplomaj kii sankhya badhane par unako chhaant kar alag karne ore unki dekhbhaal rakhane ke liye alag se karmchaaree niyukt kiye jane lage. in karmchaariyon kaa kaary rajanyik krity kaha gaya. dhire-dhire is kaary vyapaar ke liye diplomasi shabd prayukt hone laga.
 rajnay shabd kaa prayog vichaarkon dwaara anek arthon main kiya gaya he. herold nickelson ke anusaar kabhi iskaa prayog videsh niti ke samanarthak ke rup main liya jaataa he, jaise bhartiya rajnay padosi deshon main safal nahin rahi. kabhi is shabd dwaara sandhi vaarta ko ingit kiya jaataa he, jaise is samasya ko rajnay dwaara suljhaayaa ja saktaa he. rajnay sandhi vaarta kii prakriya evam yantra ko bhi ingit karata he. kabhi-kabhi videsh seva kii ek shakha ko rajnay kah diya jaataa he. rajnay ko anterrashtriya sandhi vaarta karne kaa amoort gun yaa kushalta bhi maan liya jaataa he. iskaa sabase dooshit prayog vah he jab ise ek kapattapurna kaary arth main liya jaataa he.
 is prakaar rajnay shabd vibhinn arthon main prayeg kiye jane ke kaaran pathak ke man main bhram utpann kar detaa he. shaayad raajnneeti shaastra main yah shabd sabase adhik bhram utpann karne vaala he. is vishay main aargensky ne kaha he ki 'kushalta, chaturaai evam kapat’ sareekhe gun ek achche rajnay ke lakshan ho sakate hai kintu inhen rajnay ko paribhaashit karne vaali visheshta nahin kaha ja saktaa he. rajnay videsh niti ke samakaksh bhi nahin. yah videsh niti kaa aisa ang he jo uski rachana or kriyanviti main sakriy yogadan karata he.'
 argenski ke ansaar-
 sar arnest santon ke anusaar, 
 is sambandh main paamar tathaa parkins ne yah jigyaasa prakat kii he ki yadi rajyon ke aapasi sambandhon main buddhi or chaaturya kaa abhaav he to kya rajnay asambhav hoga ? spasht he ki rajnay do athwa do se adhik swatantra rajyon ke madhya sthit sambandh he tadnusaar prayek rajya buddhi, kushalta evam chaaturya kaa prayog karata he.
 ke0em0 panikkar ke shabdon main, 
 quinci rhite ne rajnay ko do arthon main paribhaashit kiya he - lokapriy arth main tathaa vishesh arth main. lokapriy arth main - 
 is paribhaasha kii khaas baat yah he ki lokapriy arth main rajnay ko aisi sandhi-vaarta mana gaya he jo dabaav par nahin varan samajhane-bujhane par aadhaarit rahati he. iske vishesh arth main rajanyagnon ko rashtriya hit ke prati bhakthipurna mana gaya he. raajnneeti shaastra main rajnay kaa lokapriy arth lagu nahin hota. anterrashtriya sambandhon main rajnay keval vahi kaary karata he jahaan dabaav kii sambhaavnaayen rahati hai. rajnay dwaara in sambhaawanaaon ko dabaaya jaataa he. rajnay kaa uddeshy samjhaute karnaa he or samjhaute keval vahiin kiye jate hai jahaan kuch asahmatiyaan hon. ye asahmatiyaan aisi honi chaiye jinamein vaarta dwaara sahmati kaayam kii ja sake. purna sahmati ke kshetron main rajnay apraasangik he tathaa purna asahmati ke kshetron main yah prabhaavaheen he. rabrto regela ke anusaar rajnay shabd kaa kaaphi durupyog hua he. asal main rajnay ek aisa vyavsaay he jisamen anek kriyaayen shaamil ho jaati hai. yah duniya ke aise kuch vyavsaayon main se ek he jisaki paridhi main maanviya kriya kii prayek shakha shaamil ho jaati he. iskaa sambandh shakti raajnneeti aarthik shakti evam vichaardhaaraon ke sangharsh se he. regela rajnay ko ‘samjhauta vaarta kii kala’ maanata he. 1796 main edmand bark ne rajnay kii paribhaasha dete hue likhaa tha ki rajnay anterrashtriya sambandhon kaa parichaalan athwa sanchaalan he. george epa0 kenon kaa kahana he ki takneekee arth main rajnay kii vyavastha sarkaron ke bich sampark ke rup main kii ja sakati he.
 is prakaar vibhinn vichaarkon ne rajnay kii vibhinn paribhaashayen di hai. ye sabhi paribhaashayen purnatah upyukt nahin hai kyonki samay tathaa paristhitiyon main parivartan ke saath-saath rajnay kaa arth bhi badalata rahata he. anek vichaarkon ne rajnay ko keval ek vyavsaay hi nahin varan ek kala bhi mana he. adhikansh sarkarein apane hiton kii prapti evam abhivruddhi ke liye ise apnaane lagi he. yah dhire-dhire shaanti kaa ek prabhaavshaalee saadhan banataa ja rahaa he. shuru main rajya aseemit shaktiyon se sampann hote the faltah rajanyagyaan ko samprabhu mana jaataa tha. unhen kaary karne kii paryaapt swatantraaa saunpi jaati thi. is swatantraaa kaa anya kaaran yah tha ki us samay sanchaar ke drutagami sadhano kaa abhaav tha. 19veen shatabdi ke uttararddh main rajanyikon kii yah vyapak swatantraaa simit hone lagi. us samay rajnay kii ek anya visheshta yah bhi thi ki rajanyagnon ko unke kaary se sambandhit aadesh tathaa nirdesh dekar hi bheja jaataa tha. aajkal sanchaar ke tivrgami sadhano kii suvidha ke kaaran yah aavashyak nahin rahaa he.
 rajnay ko kuch log ek rahasypurna vyavsaay maanate hai. yah sahi nahin he. hoodh gibason ke anusaar, ”asal main rajnay ek bhramasadhy vyavsaay he. yah jaadu athwa rahasy se pare he. ise kisi bhi anya sarkari kaary kii bhaanti ek gambheer vyavsaay ke rup main dekha ja saktaa he. paamar tathaa parickens ne rajnay kii kuch visheshtaon kaa varnan kiya he. ye visheshtayen rajnay ke swaroop ko spasht karne ke liye upyogi siddh hogi. ye visheshtayen nimnlikhit hai :-
 nickelson kaa yah kahana thik nahin he ki yuddh armbh hone par rajanyik kaary band ho jate hai, kyonki paamar or parkins ke vichaar se rajanyagnon kaa kaary desh kii raksha karnaa he. atah yuddh ke samay haath par haath dhar kar nahin baithte hai, balki us samay ve sainik kaaryon main sahyog dete hai. is prakaar yudhkaal main rajanyagnon kaa kaary rukta nahin, balki unke kaary kaa rup badal jaataa he. yuddh kaal main rajnay kaa kaary adhik bad jaataa he. pichley do vishwayudhon kii ghatnaon ke avlokan se yah baat spasht ho jaati he.
 rajnay kaa swaroop samajhane ke liye yah upyogi he ki videsh niti, anterrashtriya kanoon evam rajanyik raajnneeti se uske sambandh tathaa antar kaa adhyayan kiya jaye.
 pracheen bharat ke rajwanshon va rajyon main rajnay kii sudeergh parampara rahi he. statecraft va rajnay par pracheenatam rachana arthshaastra he, jiskaa shrey kautilya ko jaataa he, jo ki chandragupta maury, maury rajvansh ke sansthaapak kaa pradhan salaahkaar tha, . arthshaastra rajtv kii kala par ek sampurna rachana he. isamen rajnay ke siddhant bhi hai, jisamen bataaya he ki paraspar spardhi rajyon ke bich kis prakaar budhimaan raja gathjod banaae or apane shatruon ko gatirodh main daale. us samay rajdarbaron ko bheje gayi doot deergh kaal tak rukaa karte the. arthshaastra main duuton ke saath vyavhaar sambandhi nirdesh hai. kaha he ki - raja ke liye sabase badi naitikta he ki uskaa rajya samruddhi ko praapt kare aadi.
 rashtriya kaarykram ko puraa karne kii vidhi he, 'niti'. yah aantarik athwa bahari kisi bhi ho sakati he. aantarik niti grih-kaaryon se sambandhit hoti he jabaki videsh niti raashtra kii bahari vyavasthaaon sein. videsh niti or rajnay, raajnneeti ke ve pahiye hai jinaki sahaayta se anterrashtriya raajnneeti chalati he. kisi raashtra dwaara anya rajyon ke sandarbh main apane dhyeyon kii purti hi videsh niti he. aisi videsh niti ke bare main sochaa bhi nahin ja saktaa jo rashtriya hiton kii upeksha karen. atah videsh niti kaa arth rajya ke us vyavhaar ke rup main liya jaataa he jiske madhyam se rajya apane hiton kii purti karte hai.
 arvachin yug main koi rajya apane aap main parthaky kii niti apanaakar alag rah saken, yah sarvatha asambhav he. videsh niti kaa nirmaan bahut soch samaj kar kiya jaataa he kyonki isi ke sahi nirnay par hi rajya kaa bhavishya nirbhar karata he. videsh niti ke nirmaan main rajya ko kai tatwon kaa dhyaan rakhana padataa he. udaahranarth, britain va japan kii videsh niti apni bhugolic sthiti se gahare rup se prabhavit rahi he. rajyon ke prakritik strot athwa unka samrik mahatv aadi rajya kii videsh niti ko prabhavit karte hai. aviksit rajya, jo vibhinn shaktiyon se sahaayta praapt karte rahete hai tathaa unheen par nirbhar rahete hai, kabhi bhi swatantra videsh niti kaa nirmaan nahin kar sakate hai. kisi desh kii sainik shakti uski videsh niti ko utsaahi banaakar galat maarg par le jaati he. germany, italy or japan ne sainik shakti ke kaaran hi apane padosi rajyon par hamalaa kiya or vishwa yuddh kaa aahvaan kiya.
 rajyon kii raajnneeti tathaa unki videsh niti kaa nirmaan desh ke rajaneta karte hai, to rajdoot iskaa kriyanyavan. videshniti ke nirdhaaran main rajyon ko rashtriya va anterrashtriya paristhitiyon ke kai drushtikonon ke dhyaan main rakhana padataa he. jaise rajya kii bhugolic sthiti, aarthik aavashyaktaaen, prakritik strot, pratiraksha kii aavashyaktaaen tathaa sandhiyaan aadi. iske madhyam se virdohi athwa shatru paksh ko shaktiheen athwa mitra rajya ko or bhi adhik gudh mitra banane kaa prayaas kiya jaataa he. videsh niti ke madhyam se rajyon ke madhya santulan banaaye rakhane athwa samuhik suraksha aadi ke kadam uthaaye jate hai. videsh niti kaa mul mantra he ‘shatru kaa shatru mitra he’. china ne isi niti ke antargat bharat ke shatru pakistan ke saath maitri sambandh banaaye the. isi prakaar videsh niti kaa uddeshy ‘tatasth simaaon’ kii sthapana bhi he. seemaa ke prashn ko lekar rajyon ke madhya sambandh praayah bigadate hai. bharat-pakistan, bharat-china, rus-china aadi deshon ke madhya yuddh athwa yuddh kii sthiti aati rahi he. rajyon kii aarthik sthiti, vyapaar or vaanijya aadi ke sandarbh main bhi videshniti ke nirnay liye jate hai. satta kii prapti ke prayaason main rajya kabhi-kabhi apane swatantra nirnay ke adhikaar kho baithte hai. rajya kii videsh niti ke nirnay uski samrik sthiti tathaa sainik shakti par nirnay karte hai. rajya jitna adhik shashakt hoga utani hi safal uskaa rajnay hoga. fradrik mahaan ke anusaar,” shakti bina rajnay thik vaisaa hi he jaisaa vaadun bina sangeet.“ sanyukt rajya america kaa rajnay uski shakti ke kaaran hi safal he. yadi koi rajya nirbal ho to vah swayan anya rajyon kaa us desh main hastkshep athwa akraman kaa nimantran detaa he. poland ke vibhaajan, italy kaa europe kii ransthali bananaa, hitler dwaara austria tathaa chacoslovekia kaa vilay tathaa china kaa bharat par akraman, rajyon ke shaktiheen hone ke kaaran hi sambhav hua he.
 niti nirmaataaon dwaara apane uddeshyon ko nirdhaarit karne ke pashchaat rajya ke samaksh in uddeshyon kii prapti kaa prashn aata he or yahi rajnay kaa prabhaav drushtigochar hota he. videsh niti ke kshetra main rajya sakriy athwa niskriy ho saktaa he. yadi rajya sakriy he to rajya ke samaksh chaar vikalp hote hai, jiske aadhaar par vah kaary karata he - raajnneetik aarthik, manovaigyanik tathaa sainik. samay or paristhitinusaar rajya iname se koi bhi ek vikalp apana saktaa he athwa iske sammilit rup kaa bhi prayog kar saktaa he. niskriyata vartmaan anterrashtriya paristhitiyon main kisi bhi rajya ke liye ghaatak siddh ho sakati he. rajya praayah rajnay ke maarg kaa hi upyog karte hai. videsh niti kaa uddeshy mitra rajyon ke saath sambandhon ke adhik pragadh or shatru paksh ko niskriy bananaa hota he. rajnay vah saadhan he jo vaarta or chaturata se is uddashya kii prapti main sahaayak hota he. videsh niti ke uddeshyon kii prapti kaa sarvocch evam mahatvapurn saadhan hi he. vastav main videsh niti hi rajnay kaa kaushal he. kisi bhi videsh niti kaa nirmaan in adhikariyon kaa kaary he, vahi duusare deshon ke sandarbh main iskaa kriyanvayan rajdooton kaa. aaj ke is jatil yug main takneekee kii drushti se bhale hi videsh vibhaag akelaa hi videsh niti kaa nirmaataa mana jaataa ho, parantu is baat se inkaar nahin kiya ja saktaa ki rajdoot bhi iske nirmaan main mahatvapurn yogadan dete hai. rajdoot kii gatividhiyaan uske desh kii videsh niti par aadhaarit rahati he. yadhyapi yah satya he ki rajdoot iske sanchaalan main swatantra nahin hote.
 videsh niti or rajnay ek-duusare ke paryaay nahin hai. kuch vidwaan inkaa ek-duusare ke sthaan par bandhan mukt prayog karte hai. inamen paryaapt antar he. videsh niti main rashtron ke hiton kii raksha, unke madhya sambandhon kii sthapana tathaa inhen banaaye rakhane ke prayaas sammilit hai. je0aar0 childs ke anusaar “kisi bhi desh kii videsh niti uske vaideshik sambandhon kaa saar he” jabaki “rajnay vah prakriya he jisaki sahaayta se videsh niti karyanvit kiya ja saktaa he.” sar charlas vaxtor ke shabdon main, “niti kii sabase adhik dharanayen bhi vyarth hai yadi unako kriya rup main parivartit karne ke saadhan nahin hon.” yah kaary rajnay karata he
 rajyon ke madhy rajanyik sambandh ati pracheen kaal se chale aa rahe hai. ye utane hi pracheen hai jitne ki rajya. yunaan, rome va pracheen bharat main rajanyik sambandh ati vyapak the tathaa in sambandhon ko nirdhaarit karne vaale niyam bhi pratipaadit kiye ja chuke the. puraane rajnay kaa arth pracheen kaaleen rajnay se kadaapi nahin he. iskaa taatpary solahavin or satrahavin shatabdi main europe main prachlit rajnay se he. richalu dwaara pratipaadit va callears dwaara vyakhyayit rajnay ko, jise puraane rajnay kii sangya di jaati he, saare europe ne sweekaar kiya tha. yah rajnay atharahavin shatabdi tak gopneeyata ke aadhaar par safaltaapurvak chalata rahaa. 1919 ke purv kaa rajnay purana rajnay tha. 1815 kii vienna kii sandhi or 1914 ke pratham vishwayuddh ke bich kaa kaal pratishthit rajnay kaa swarnakaal tha. yah nishchit niyamon se bandhaa tha. is samay kaa rajnay shishtataa, anubhav evam vastusthit par aadhaarit tha. yah vishwaas, spashtataa or yatharth ko safal rajnay kaa aadhaar maanata tha. vaartaayen gupt rup se hoti thim. avaagaman va andeh vaahan ke sadhano ke samuchit vikaas ke abhaav main raajaneeyak prakriya kii gati mand thi. vaartaayen dhire-dhire chalati rahati thim. isamen gatirodh aane par, inhen thode samay ke liye sthagit kar diya jaataa tha, evam anukool samay va paristhiti aane par inhen phir chaalu kar diya jaataa tha. logon ko kanonkan khabar nahin milti thi. 1907 main anglo-rashan kanvension kii vaartaayen pandraa maah tak chalin thi.
 1918 ke baad rajnay kaa jo nayaa swaroop hamaare samaksh aayaa use 'naveen rajnay' kii sangya di jaati thi. yadhyapi 1919 main rajnay kii sthiti main parivartan aayaa, kintu 1919 kaa varsh vastav main koi vibhaajak rekha nahin he. nickelson ke anusaar keval itnaa hi hua he ki rajnay ne nayi badalati hui paristhitiyon ke anusaar apane aapako badal liya he. jules camban kaa bhi mat tha ki puraane tathaa nae rajnay ke madhya bhed bhram he. regala kaa to yahaan tak mat he ki bhale hi kaary karne kii vidhi main parivartan aayaa ho, parantu aadhunik naveen rajnay abhi bhi puraane rajnay ke kai gunon ko apanaaye hue hai. rajnay ek nirantar gatisheel vyavastha he. iske aaj ke vichaar tathaa siddhanton kaa aadhaar sainkadon varshon kaa anubhav he. ve, jinhone puraane rajnay kii katu aalochana kii or nayi vyavastha ko sweekaar kiya, jaisaa raashtrapati vilson ne kiya tha, unhen bhi sheeghra hi puraani vyavastha par phir aana padaa tha. khule rajnay ke is yug main sandhi vaartaayen aaj bhi gupt chalati hai. itnaa sab kuch likhane ke baad bhi is baat se nakaara nahin ja saktaa he ki yadhyapi tailoran or bismark tathaa kisinger ke dwaara prayukt rajnay ke sadhano main vibhaajan rekha khinchi ja sakati he, tathaapi rajanyik vichaardhaara main krantikari parirvatan aaye hai. aaj rajnay kuch gine chune vyaktiyon raja-maharaajaaon athwa unke priy paatro dwaara sanchalit na hokar janata tathaa unke pratinidhiyon dwaara chalaaya jaataa he.
 alag alag desho main rajnay sikhaane ke liye mahavidhyalay khole gaye hai. bharat main aantararashtriya duutavas main sarkari afasaron ke bhejne se pehle unhen musuri main shiksha pradaan kii jaati he.
