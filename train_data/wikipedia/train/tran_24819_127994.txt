 bachhanabh yaa aconite ranankulesi yaa battercup kul kaa paudha he. yah uttari golardh kaa deshaj he. isaki lagbhag 100 jatiyaan gyaat hai. bharat main bhi isaki kuch jatiyaan pai jaati hai. aconite bahut hi vishaiylla hota he. isaki jadon, patton, bijon or kabhi-kabhi phulon main bhi vish rahata he. kintu niyamit maatra main seven karne se inamen aushadhiy gun hote hai. britain main aakonitum napellus maanya aushadhi he. yah jati to bharat main nahin hoti, kintu iske vansh kii anya jatiyaan pai jaati hai jo utani hi upyogi hai. iske phulon kaa rang bangnee-nila se lekar pilaa or safed tak hota he, kuch phool dwirangi bhi hote hai. phulon kii sundar or top ke aakaar ke hone ke kaaran bachhanabh ke ped udyanon kii shobhaa badhaane ke liye lagaae jate hai.
 bachhanabh kaa vyavhaar aushadhiyon main bhi hota he. iskaa lep tantrika shul or amvaat main prayukt hota he. at: yah peedaahari hota he. mukhsewan se yah swedankaree hota he. at: fever main sharir ke taap ko kam karata he, par isaki maatra badi alp rahati he, anyathaa yah ghaatak ho saktaa he. isaki jadon se tinchar taiyaar hota he or us tinchar kaa ek baar main paanch boond se adhik kaa vyavhaar nahin kiya jaataa. ati vishakt hone ke kaaran iske vyavhaar main badi saavdhaanee barti jaati he. doctor kii anumati ke bina iskaa vyavhaar nahin karnaa chahie. jo aconite oshadhi ke liye vyavahrut hota he vah aconite napelis kehalaata he.
 iske vish kaa kaaran ek alcloid he, jiskaa naam aconitin diya gaya he. yah shuddhavastha main praapt kiya gaya he or isaki sanrachana bhi maaloom kar lee gai he.
 vaigyanik naam : aakonitum heterophillum kashmiri - atis, ativish, podis)
 yah ek chota sa paudha he jo uttar pashchim himalay main 2,000 se 4,000 me oonchai vaale kshetron main paaya jaataa he. atis ke prakand fever evam fever ke baad durbalata dur karne ke liye upyogi bataaye jate hai. atis main balvardhak gun to avashya hai, kintu jvaranashak ke rup main isaki manyata adhik nahin he. yah atisar va pechish main bhi upyogi he.
 vaigyanik naam : aakonitum kasmanthum 
 yah paudha bhi usee kshetra main paaya jaataa he jahaan atis hota he. yadhyapi is paudhe ke prakandon main britain vaale akonite se upyogi tatwon kii maatra lagbhag das guna adhik hoti he, phir bhi unki kshamta utani nahin hoti. britain vaali jati ke sthaan par banabalnag prayog karne ke liye upyukt bataaya jaataa he.
