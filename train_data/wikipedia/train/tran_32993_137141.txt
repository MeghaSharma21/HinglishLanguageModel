 bahut se prakritik padaarth nirmaan ke liye prayukt hote rahe hai. iske alaava ab anek prakaar ke kritrim yaa maanav-nirmit padaarth bhi nirmaan ke liye prayog kiye jane lage hai; jaise cement, ispaat, aluminium, aadi.
 bharat main hameshaa se nirmaan saamagree ke rup main mitti kaa sabase adhik prayog hota aa rahaa he tathaa yah isaki samskruti kaa hissaa he. paramparaagat rup main, vibhinn kshetron kii sthalakriti, jalwaayu evam aavashyaktaaon ke aadhaar par mitti kii deevaaron ke nirmaan main kaaphi antar he. mitti kaa ghar banane kii aam vidhiyaan hai: dhela, tattar evam lep, sani hui mitti, kachi eent evam kataran blaak. aaj bhi lagbhag 55 pratishat bhartiya makaanon kii deevaaren kachi mitti kii banati hai.
 aashcharya he ki bhaar vahan karne kii mitti kii simit kshamta paramparaagat nirmaataaon ke liye koi aadchan nahin he. sabhi paramparaagat takneekein itani majboot hai ki gramin nirmaataaon kii aavashyaktaaen puri ho jaati hai. puure bharat main inke sundar udhaaharan dekhen ja sakate hai. aaj bhi bhawan saamagree ke rup main mitti kaa vyapak str par prayog hota he. nirmaan ke liye mitti kaa prayog karne ke aam laabhon main shaamil hai: taap rodhi gun, aasaani se uplabdhta or sundarataa.
