 2010 rashtramandal khel unnisven rashtramandal khel the jinka aayojan bharat kii rajdhani nai dilli main 3 se 14 oktober 2010 main kiya gaya. dilli main isse pehle 1951 or 1982 main asian khel bhi yojit kiye ja chuke hai. udghaatan samaaroh jawahar laal nehru stadium main hua. in khelon kaa aayojan bharat main pehali baar tathaa 1998 main kualalampur, malaysia ke baad asia main duusari baar hua. 
 udghaatan or samaapan samaaroh, athletics or bharottolan 75,000 darshakon kii kshamta vaale jawaharlal nehru stadium, dilli main yojit hue jiskaa in khelon ke liye puri tarah naveekaran kiya gaya tha. 
 kaamanwealth yaa rashtramandal game ek bahurashtriya khel aayojan he. iske saath hi isamen kai khel ek saath khele jate hai. is khel main vah sabhi desh hissaa lete hai, jo olympic ke bhi sadsy hai. iskaa aayojan har chaar saal main ek baar hota he. isamen vah sabhi khel khele jate hai jo olympic kaa hissaa hote hai saath hi rashtramandal khelon ke apane bhi kuch khaas khel hote hai. is khel aayojan par niyantran kaa kaam rashtramandal khel sangh sambhalata he.
 rashtramandal khelon kaa aayojan pehali baar varsh 1930 main hemilton shahar, onterio main yojit kiya gaya tha. tab is khel aayojan kaa naam british empire games tha. iske khel aayojan kaa mul vichaar ek bhartiya kaa tha jinka naam eshli kupar tha. unhone is khel aayojan ko aapasi shanti or sauhardra ke liye sahi maanate hue iskaa prastaav taatkaalik rajanetaaon ko diya tha. varsh 1928 main canada ke pramukh athlete bobi robinson ko pratham raashtra mandal khelon ke aayojan kaa bhaar saunpa gaya. 1930 main pehali baar is khel aayojan kaa shubharambh hua jisamen maatr 11 deshon ke 400 khilaadiyon ne hissaa liya tha. iske naam main bhi kai baar badlaav hue jaise 1954 main ise british empire or kaaman velth games ke naam se pukaara gaya to 1970 main british kaaman velth games se. aakhirkaar varsh 1978 main ise sarvasammati se kaamanwealth games naam diya gaya. varsh 1998 main kualalampur main yojit rashtramandal khelon main ek bada badlaav dekha gaya jab cricket, hockey or netball jaise khelon ne pehali baar apni upasthiti darj karai. haalanki cricket ko abhi bhi manyata nahi mil pai he.
 jo baat in rashtramandal khelon ko baaki khel aayojanon se alag karti he vah he iskaa uddeshy or isaki niti.
 rashtrmandal khel teen nitiyon ko maanata he 
 maanavtaa, samanta or niyati. iskaa maananaa he ki isse vishvabhar main shanti or sahyog kii bhaavana badhegi. yah nitiyaan hajaaron logon ko prerana detii hai or unhen aapas main jod kar rashtramandal deshon ke andar khelon ko apnaane kaa vyapak najariya pradaan karti hai.
 iske pratiyogiyon kii baat karen to isamen 6 desh aise hai jo prayek varsh isamen hissaa lete hai. pichley yani melborn main hue kaaman velth games main sabhi 53 rashtramandal deshon sahit kul 71 deshon kii tiimon ne bhaag liya tha.
 or haa, varsh 1930 main shuru hone ke baad dwitiya vishwa yuddh kii vajah se 1930-1942 ke madhya in khelon kaa aayojan na ho sakaa. magar 1942 main ek baar phir se in khelon kaa aayojan hone laga.
 iske pratik or kuch anya tathy bhi bade rochak hai jaise maharani kii beton riley, pratik or logo aadi.
 aaie in par bhi ek najar daalate hai
 rashtramandal deshon kaa nirmaan britain ne kiya tha. isamen vah sabhi 53 desh shaamil hai jo kabhi british aupniveshik vyavastha ke bhaag the. rashtramandal deshon ke nirmaan ke peeche uddeshy loktantr, sakshartaa, maanavadhikaar, behatar prashasan, mukt vyapaar or vishwa shanti ko badhaava dena tha.
 rashtramandal khelon kii ek mahaan parampara maharani kii beton riley he. shuruyaat main riley kii jagah british jhande kaa upyog hota tha jise maharani ke haathon se lekar dhaavak daud lagaate the. yah jhanda in khelon main british prabhusatta ko darshata tha. magar 1950 ke baad riley kii shuruyaat hui jise dhavakon kaa ek dal buckingham pelas, britain se letaa he. yah riley parmparik rup se buckingham pales, landan main shubharambh kaarykram se shuru hoti he, jiske dauraan maharani apane sandesh ke saath dhaavak ko beton saunpti hai jo riley kaa pratham maanak dhaavak hota he. baad main is beton ko pratham grahan karne kaa adhikaar sabhi bady khel hastiyon ko de diya gaya. baaki ke sabhi deshon main angreji kii varnmaala ke mutabik baari-baari is riley ko le jaaya jaataa he.
 rashtramandal khelon kaa koi bhi samaan pratik nahi hota he. har varsh aayojan karne vaale desh apane mutabik is pratik ko chunate hai. is varsh bharat main hone vaale rashtramandal khelon kaa pratik “shera” ko rakhaa gaya he. shera kaa taatpary hota he sher. iskaa pardaapan melbern ke rashtramandal khelon ke samaapan samaaroh main kiya gaya. shera ko shaury, saahas, shakti or bhavyata kii nishaani mana jaataa he. yah naarangi or kaali pattiyon vaala sher bharat kii bhaavana ko prakat karata he, jabaki iske shaury kii kahani khilaadiyon ko apana sarvottam pradarshan karne kii bhaavana se bhar detii he. shera ko bade dil vaala mana jaataa he jo sabhi ko “aaen or khelen” kii bhaavana se bhar detaa he. 
 pratik kii tarah hi iskaa logo bhi samaan nahin rahata haalanki iske samaan prayog ke liye sangh rashtramandal deshon kaa logo hi upyog karata he. is varsh hone vaale khelon main logo ke rup main chakra kaa prayog kiya gaya he. chakra bharat kii swatantraaa, ekta or shakti kaa rashtriya pratik he. yah sadaiv chalate rahane kii yaad dilaataa he. upar kii ore sakriy yah sataranga chakra maanav akruti main darshaya gaya he jo ek garvonnat or rang-birange raashtra kii vruddhi ko urja dene ke liye bharat ke vividh samudaayon ko ek saath laane kaa pratik he.
 logo kii preranadai pankti ‘aaen or khelen’ he. yah raashtra ke prayek vyakti ko isamen bhaag lene kaa ek nimantran he jo apni sabhi sankuchit bhaawanaaon ko choden or apni sarvottam kshamta ke anusaar khel kii sachhee bhaavana ke saath isamen bhaag len. yah nae record banane or dilli ke logo ko 2010 rashtramandal khelon ke dauraan ek uttam mejabaan kii bhoomika nibhaane kaa aahvaan karti he.
 is varsh kul 17 khel shaamil kiye gaye hai jinamein pramukh hai: teerandaji, jalakrida, athletics,badminton, mukkebaaji, cycling, jimnastics, hockey, lonbal, netball, ragabi 7 es, shooting, scash, teble tennis, tennis, bharottolan or kushti.
 keval sheersh das rashtron ko talika main dikhaaya gaya hai. rashtron ko pehle swarna padak phir rajat or phir kaansya padakon kii ginati ke anusaar kramankit kiya gaya hai. 
 ██ mejabaan desh 
 kaamanwealth games ke liye kharchaa bhi bahut ho rahaa he. bajet kii baat karen to khel mantralay or anya sarkari agenciyon se kul 8324 crores rupee kii bajet paas hua he.
 •maharashtra sarkaar or uski shakha, kaamanwealth youth games kii taraf se bhi 351 karod rupee kaa anudaan diya gaya he.•to uske saath hi dilli sarkaar ne bhi 1770 crores rupee vyay karne kaa faisla kiya he.•in sab ke atirikt dilli sarkaar nirmaan, yatayaat, pani aapurti aadi par 1770 karod rupee kharch kar rahi he.•endiemasi, emsidi, didie, seepidblyoody sabhi apane kaary kshetra main siver or street lit aadi kaa kaary apane paison se kar rahe he.•do nae metro rute: airport se conot place or doosraa kendriya sachivalay se badarpur.•paryaton mantralay ne hotel udyog se jude vyavsaayiyon ko nirmaankarya main tex chhot dene kaa faisla kiya he.•in sab ke atirikt anya vibhaagon par bhi bahut kharchaa kiya gaya he jinamein pramukh hai:1.bhartiya khel praadhikaran ko 2460 karod rupee, dilli uniwarsity or jamiya uniwarsity ko khel-kshetra main sudhaar ke liye 350 karod rupee, seepidblyoody ko 28.50 karod rupee, dilli khel mantralay ko khel str or training camp sudhaarney ke liye 15 karod rupee kaa bajet diya gaya he.2.khel or nirmaankarya ke baad sarkaar ne prasar bharti ko khelon ke prasaaran ke liye 428 karod rupee dene kaa faisla kiya he, to bijli aapurti ke liye isiiel ko 370 karod or suraksha kaa jimmaa sanbhaalane vaali dilli police ko 172 karod rupee dene kaa nirnay liya he.3.anya kharchon main sabase ahm he chikitsa ke liye 70 karod rupee kaa kharch.4.kul milakar rakam aanki gai he 10445 karod rupee.
 
