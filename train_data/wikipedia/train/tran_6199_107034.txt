 sarvhaara samajashaastra, raajnneeti or arthshaastra main samaaj kii neeche vaali shreniyon ko kaha jaataa he, jo aksar shaareerik shram se jeevani chalaate hai. audyogic samaajon main aksar kaarakaanon main kaam karne vaale mazaduron ko 'prolytarriott​' kaha jaataa tha lekin kabhi-kabhi krishakon or anya garib mehnat karne vaale logon ko bhi isamen shaamil kiya jaataa he.
 'proletariyat' mul rup se latini bhashaa kaa shabd he or iskaa prayog pracheen roman main shuru hua tha. parmparik rup se yah shabd unke liye prayog hota tha jinke paas apane bacchon ko chhodkar or koi poonji na ho. latini bhashaa main 'proles' kaa matlab 'santan' hota he.
 samyavaadee vichaardhaara main samaaj main do mukhya varg hote he - buriwazi or proletariyat, mazdoor varg). marxvaadi drushtikon main buriwazi varg ke log hameshaa dhan batorne va apni sampatti surakshit karne main lage rahete hai or unka mukhya dhyey samaaj main apane unche sthaan or aarthik niyantran ko banaae rakhana hota he. buriwazi kaarakaanon or aarthik kaary ke anya sadhano par qabza jamaaye hote hai. proletariyat​ ko jeevani chalaane ke liye majabuuran inke kaarakaanon main kaam karnaa hota he kyonki aamadani karne kaa koi anya zariyaa nahin hota. is tarah se buriwazi proletariyat​ ke shram se laabh uthaate hai or proletariyat​ ko kathinaayee or garibi main jivan basar karnaa padataa he. anya vichaardhaaraon main is marxvaadi drushtikon main khot nikaale gaye hai.
