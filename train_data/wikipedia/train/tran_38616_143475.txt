 nadiyon or samudron main naavon or jahaajon se yatra tathaa vyapaar kaa prarambh likhit itihaas se purv ho gaya tha. praaia: saadhaaran jahaaj aise banaae jate the ki aavashyaktaa padane par unase yuddh kaa kaam bhi liya ja sake, kyonki jaldasyuon kaa bhay baraabar bana rahata tha or inase jahaaj kii raksha kii kshamta aavashyak thi. ye jahaaj daandon yaa paalon athwa donon se chalaae jate the or vaanchit disha main le jane ke liye inamen kisi na kisi prakaar ke patavaar kii bhi vyavastha hoti thi. sthalmarg se jalmaarg saral or sasta hota he, isaliye bahut badi yaa baari vastuon ko bahut dur ke sthanon main pahunchaane ke liye aaj bhi naavon athwa jahaajon kaa upyog hota he. pracheen kaal main sabhyataa kaa udbhav naugamya nadiyon yaa samudrataton par hi vishesh rup se hua or ye hi ve sthaan the jahaan vividh samskritiyon kii, jatiyon ke sammilan se, parvarti pragati kaa bijaropan hua.
 kuch vidwaanon kaa mat he ki bharat or shattel arab kii khadi tathaa faraat nadi par based pracheen khald desh ke bich isa se 3,000 varsh purv jahaajon se avaagaman hota tha. bharat ke pracheenatam granth rugveda main jahaaj or samudrayatra ke anek ullekh he . pratham mandal kii ek katha main 100 daandonvaale jahaaj dwaara samudr main gire kuch logon kii pranaraksha kaa varnan he. in ullekhon se gyaat hota he ki rugveda kaal, arthath lagbhag 2,00-1,500 varsh isa purv, main yathesht bade jahaaj banate the or bharatvasi samudr dwaara dur deshon kii yatra karte the. valmikiy ramayana ke ayodhyacand main jahaajon par chadhakar jalayuddh karne kaa ullekh miltaa he tathaa mahabharat ke dron parv main aise vanikon kaa ullekh he, jinka jahaaj tut gaya tha or jinhone ek dweep main pahunchakar raksha pai thi. manusanhita main jahaaj ke yatriyon se sambandhit niyamon kaa varnan he. yajyavlky sahita, markandeya tathaa anya puraanon main bhi anek sthalon par jahaajon tathaa samudrayatra sambandhit kathaayen or vaartaayen hai. dharmagranthon ke atirikt anek sanskrit kavy, naatak aadi bhi pracheen bharat ke arnavpoton kii gauravgaathaon se bhare pade hai. bharatvasi jahaajon par chadhakar jalayuddh karte the, yah gyaat vaidic sahitya main tugr rishi ke upaakhyaan se, ramayana main kaivarton kii katha se tathaa loksahitya main raghu kii digvijay se spasht ho jaati he. pali sahitya ke jaatakon evam praakrit main likhit jain puraanon main bhi jahaajon or samudrayatra ke vivaran paae jate hai. prasiddh vidvan tamas wiliam ris davids ke matanusaar "pracheen kaal main bharat kaa babul or sambhavat: misr, phinishia or arab deshon ke saath samudr dwaara vaanijya sambandh tha. in deshon ke vyapaaree praaia: varanasi yaa champa se jahaaj par savaar hote the. iskaa ullekh praaia: miltaa he."
 yah ni:andeh he ki pracheen kaal main phinishia nivasee bade saahsee samudragami the. inhone bumadhyasaagar ke tatavarti anek sthanon par pattan or upnivesh sthapit kar rakhe the or asia ke vibhinn deshon se maal ikattha kar ve samast europea deshon main pahunchaate the. yah vyapaar hi is jati kii samruddhi kaa mukhya kaaran tha. isa purv saatvin yaa chhathi shatabdi tak bharat se misr, khald tathaa dajala nadi se hote hue babul tak samudratati bhaagon dwaara vyapaar kaa niyamit kram bandh gaya tha. pichley kaal main greece nivaasiyon kaa bhi bumadhyasagariya vyapaar main haath ho gaya tha, kintu rome samrajya ke sthapit hone par jab nirantar yuddh tathaa jaldasyuon ke atyaacharon se shanti mili tabhi europea samudriya vyapaar purna utkarsh par pahunch sakaa.
 isa purv chaturth shatabdi main bharat abhiyaan se lautate samay sinkadar mahan ke senapati niarcus ne apni sena ko samudramaarg se swadesh bhejne ke liye bhartiya jahaajon kaa bedaa ekatrit kiya tha. isa purv dwitiya shatabdi main nirmit sanchi stupa ke purv tathaa pashchimi dwaaron par anya murtiyon ke madhya jahaajon kii pratikrutiyaan bhi hai. isa kii dwitiya shatabdi ke itihaaskaar eriain kaa kahana he ki punjab desh kii ek jati tees daandwaale jahaaj banaakar unhen kiraye par chalaaya karti thi. inhone pattanon kaa bhi ullekh kiya he. greek doot megasthinis ke anusaar mauryayug main ek vishesh jati ke log rajya kii dekharekh main jahaaj banane kaa kaary karte the. strabo kaa kahana he ki ye jahaaj vyapaariyon ko kiraye par die jate the. kautilya ne apane arthshaastra main rajya ke ek swatantra vibhaag kii charchaa kii he, jiske upar nadi or samudrayatra vishyak sab prabandhon kaa bhaar rahata tha. pattanon kii vyavastha, kar kii tathaa vanikon or yatriyon se bhaade kii vasuuli, niyamon kaa paalan karana ityadi is vibhaag ke kartavya the. bharat ke samudratati pradeshon main sthit anek pattanon se samudr dwaara avaagaman tathaa vyapaar hota tha.
 bombai se 25 mile dur salset dweep par avasthit tathaa isa kii dwitiya shatabdi main nirmit, kanheri ke girimandir main utkeern ek chitra main bhagn jahaaj or vyakul yatrigan prarthana karte dikhaae gaye hai. ajanta kii dwitiya guha main jahaaj sambandhi chitra ankit hai. inamen se ek main vijay kii sinhalayatra dikhaai he. chitron ke adhikansh jahaajon main lambey lambey mastul or anek paal hai. itihaaskaar vincent smith kaa mat he ki dwitiya or tritiy shatabdi k andhra raajaaon kii mudraon main jahaajon kii pratilipiyon se anumaan hota he ki inkaa samrajya samudr paar ke deshon main bhi tha. pallav raajaaon ke sikkon main bhi jahaaj ke chitra milte hai. isa ke 400 varsh pashchaat chini yatri phahiyaan ne tamralipti se ek jahaaj par chadhakar swadesh kii yatra kii thi. tamralipti, purv bang ke chatagaanv tathaa bharat ke anya pattanon se vanikon or yatriyon kii samudrayatraaon ke ullekh milte hai. pracheen bharat main jahaajon kii nirmaan pranali ke siddhanton or niyamon kaa gyaan bhoj ke "yuktikalpataru" naamak granth se mil saktaa he.
 pracheen kaal main nauvahan suvyavasthit vyapaar tha. jahaaj ke swami, maal bhejnevaale vanik or yatriyon ke sambandh main spasht niyam nirdhaarit the. praaia: vanikon ke apane jahaaj hote the, kintu vanik puraa jahaaj, yaa usapar maal ladane yogya sthaan, kiraye par bhi lete the. kuch yatraaon ke liye kai vanik ekatrit ho sangh bhi sthapit kar lete the. vanik prasiddh pattanon main apane gumaashte bhi rakhte the. in pattanon ke vikaas ke liye aavashyak upaay kiye jate the. jahaaj hajaaron mile lambii yatraayen karte the. isa se 500 varsh purv bhi phinician navik misr ke pattanon se chalakar africa ke pashchim samudratat tak jate the. roman kaal main rome or bharat ke bich misr hote bahut bada vyapaar hota tha. iskaa pramaan isa kii pratham shatabdi main likhit granth "periplus ov di arithrean si" main miltaa he.
 250 ton bhaar tak ke or kuch isse bhi bade jahaaj banate the. jab yudhopayogi jahaaj banane lage to lambey, sankare, daandon se chalane or saralata se idhar-udhar ghoomanevaale jahaaj banaae gaye. maal dhonevaale, yaa vyapaaree jahaaj chaude, gahare or paal se yatra karanevaale hote the. inaki chaal mand hoti thi or inako ghumaane main der lagati thi. in jahaajon main daandon kaa upyog sahaytaakari hota tha. saadhaarant: jahaaj bhoomi se adhik dur nahin jate the or mausam kharaab hone par paas ke kisi pattan kii sharan lete the. suraksha ke liye jahaajon ko pattanon or anya rakshit sthanon main maheenon ruk janaa padataa tha. bharat kii yatra main monsoon se badi sahaayta milti thi or yah praaia: bina bich main ruke sampann ho jaati thi. nau-chaalan-vigyaan praarambhik avasthaa main tha. aadhunik sahaayta yantra to dur, dishaao ko bataanevaale saadhaaran chumbakeey diksuchak tak nahin the. isaliye bhoomi se bahush: sampark banaae rakhana aavashyak hota tha or lambii mahasagariya yatraayen avyaavhaarik thim.
 phir bhi, saahsee manushyon ne agyaat sagaron main hajaaron milon kii yatraayen kin. bharatvasiyon ne apane desh se ati dur, kitne hi samudron ko laanghakar swarnadweep, yavadweep, hind china ityadi main upnivesh tathaa rajya sthapit kiye or bhartiya samskruti failaai. sabase ascharyajanak baat to prashanth mahaasaagar sthit sahasron dwipon main manushyon kaa basna he. ye alp viksit sabhyataavale manushya avashya asia, austrailia yaa america mahadeshon se hi in chote-chote dwipon main pahunche honge. inamen se anek kii duuri in mahadeshon athwa anya dwipon se 1,000 mile se bhi adhik he or yah mahanagar achaanak uthanevaale bhayankar tufaanon ke liye prasiddh he. ye yatraayen bedon dongon main hi puri kii gai hongi.
 14veen or 15veen shatabdi main jahaaj ke shilp ne europe main bahut unnati kii. nauchaalan vidya main bhi bada pragati hui. diksuchak kaa prayog 12veen shatabdi main aarambh ho gaya tha. gunia yantra tathaa astroleb vedhyantra se akshansh kii gananaa sambhav ho gai. is pragati ne mahasamudr kii yatraaon ko saahas diya. san 1469 main jon kaivat naamak angrej navik uttari america ke tat par utraa tathaa san 1492 main portugali vasco-di gamma uttamasha antareep hote hue bharat main kalikat ke bandargah par pahunch gaya. ye yatraayen aise samudron kii thim jinke koi maanchitr aadi us samay tak nahin bane the. nauchaalan vigyaan kaa gyaan praarambhik tha, jiske kaaran deshaantar rekha kii gananaa main 600 mile tak kii bhul ho sakati thi. is avasthaa main manglain ne san 1519-22 main jahaaj dwaara prithvi kii parikrama puri kii. in yatraaon ne tathaa upniveshiy or daason ke vyapaar ne bade jahaajon ke nirmaan ko pragati di.
 roman samrajya ke patan ke pashchaat europea rashtron main italy ke nagar rajya genoa, pisa or visheshkar venice kaa samudriya vyapaar or yatayaat par prabhutv ho gaya tha. yah prabhutv mukhyat: purvi deshon se vyapaar par aadhaarit tha. is prabhutv ko todane or purvi vyapaar hathiyaane ke uddeshy se prerit ho portugal or spain rajyon ne bade jahaaj banaae or mahasagariya lambii yatraayen kar bharat tak pahunchne kii cheshtaayen kin. san 1581 main jab portugal or spain ke rajya ek ho gaye, spain kii barabari karanevaali anya sagariya shakti nahin rah gai. phir bhi vishwa kaa bahut bada vyapaar dach jahaajon dwaara hota tha. uttari samudr ke matsay vyapaar main dach 15veen shatabdi main hi pramukh ho gaye the. 17veen shatabdi ke prarambh main inke 1,500 se lekar 2,000 jahaaj tak samudr parivahan main lage hue the. bumadhyasagariya vyapaar ke bahut se bhaag par bhi dach poton kaa adhikaar ho gaya. is shatabdi main teen darun yudhon ke falswaroop angrejon kii samudr par pramukhataa sthapit hui, kintu san 1775 tak, adam smith ke kathananusaar, jahaajon dwaara parivahan vyapaar kaa sabase adhik bhaag dach haathon main tha. 18veen shatabdi upnivesh-sthaapan kaa kaal tha. upniveshon kii aavashyaktaaon or badhate hue vyapaar ne angreji jahajrani ne badi unnati kii. landan navik bime kii sabase badi mandi ho gaya, jisase sab prakaar kii jahaji khabaren niyamit rup se ekatrit hone lageen. san 1731 main shashthak tathaa san 1735 main kalmapi kaa avishkaar hone se nauchaalan adhik vishwasaneey ho gaya tathaa anek saahasik saamudrik abhiyaanon ke falswaroop samudrataton, hawaaon or jaldharaon sambandhi suchnaayen ekatrit hui. pehle se kahin adhik sankhya main tathaa vishwasaneey, sagariya maanchitr tathaa navik nirdesh taiyaar hue. purvokt kaarnon se angreji nauvahan se nirantar vruddhi hoti rahi tath san 1814 tak british samrajya ke jahaajon kaa registerd ton bhaar 26,16,000 ho gaya. is samay 1,000 ton yaa iske adhik bhaaravaale sabase bade jahaaj east india company ke the.
 san 1344 main ebn batuta naamak prasiddh yatri malabar se maldweep hote hue chatagaanv gaye the or vahaan se jahaaj par chadhakar china gaye the. us samay chatagaanv or uske dakshin main deshi shilpiyon ke jahaaj-nirmaan ke bahut se kaarkaane the. in kaarkaanon main se kuch ne san 1775 tak apane shilp kii prasiddhi akshunn rakhi thi. iske kuch varsh purv yahan nirmit tathaa bhartiya navikon dwaara parichaalit buckland naamak ek jahaaj ne uttamasha antareep hote hue scotland kii twid nadi par yatra kii thi. angrej navik is jahaaj kii banaavat or kaaryakshmata dekhakar aashcharyachakit ho gaye the. bharat main vyapaar ke liye sthapit east india company ne san 1613 main bhartiya nausena, indian marine, kii sthapana kii, jisane portugaliyon or dachon ke saath anek yuddh kiye. is sena ke liye jahaaj surat main san 1735 tak banate the. isi varsh bombai main godi baade kii sthapana hui or jahaaj isamen banane lage. san 1775 tak yah baadaa vishwa ke kisi bhi anya godi baade kii baraabar kar saktaa tha or yah baat sarvamaanya thi ki bombai main sagaun kii lakdi ke bane jahaaj europe main bane jahaajon se shreshth hote the. angreji nausena ke liye yadi koi jahaaj united kingdom ke baahar bananaa aavashyak hota tha to vah bombai main hi banaaya jaataa tha. san 1915 main chatagaanv ke ek vyapaaree kaa bharatnirmit, "ameena khaatum" naamak ek bade jahaaj kaa sagar-avataran hua. tatkaaleen government ke angrej marine savenyar ke matanusaar "yah vilayati jahaaj kii apeksha nirmankaushal main kisi prakaar hin nahin tha. gathan or sundarataa bhi tadnurup thi."
 19veen shatabdi ke pranrabh main jahaajon ko chalaane ke liye vashpalakti ke upyog kii ore dhyaan gaya. san 1802 main pratham safal steamer kaa upyog farth or clide nahar par hua. shanai: shanai: stimaron kaa prayog badhata gaya, par deergh kaal tak ye nadiyon main, yaa samudr main, choti yatraaon ke liye prayukt hote rahe. mahasagariya yatraaon main vaashp ke enginon se keval paalon ke sahaayak ke rup main kaam liya jaataa tha. iskaa mukhya kaaran yah tha ki vaashp kii sahaayta se chalane vaale jahaajon main eendhan kaa kharch adhik hota tha. vaashp engine se daandon kaa kaam karanevaale, takhte lage hue chakra ghumaae jate the or jahaaj vaise hi chalata tha jaisaa aaj bhi nadiyon ke anek stimaron main hota he. san 1838 main sarvapratham vashpachaalit chaar angreji jahaajon ne andhamhasaagar parkar america tak kii yatra kii or san 1840 se england or uttari america ke bich prayek pakhwaare main dak laane or le jane kaa kaam lagbhag 1,150 ton bhaar ke chaar steamer karne lage.
 abhi bhi jahaaj mukhyat: palwale hote the. america ne aise jahaajon kii nirmaankalaa main bahut unnati kii. san 1843 main "renbo" naamak cliper jati kaa paal se chalanevaala vishesh tivrgami jahaaj america main taiyaar kiya gaya. is kshetra main deergh kaal tak america sabase aage bana rahaa. san 1856 tab angrej vyapaaree apane vyapaar ke liye amareeki tivrgami cliper jahaaj kharidte rahe. kintu palwale jahaajon ke din puure ho chuke the1 dhire dhire paal kaa sthaan vaashp enginon ne le liya or pehle se kahin adhik bade jahaaj banane lage. san 1858 main dirghakaay, vaashp kii sahaayta se or anthe hue dainon se chalanevaale 18,914 ton ke "great easton" naamak jahaaj ne england se america kii yatra kii. is bich enginon kii banaavat main sudhaar hua, jisase eendhan kaa kharch kam ho gaya or lambii yatraaon main vaashp kaa upyog vyapaariyon ke liye sambhav ho gaya. suez nahar ban jane par bharat tathaa anya dakshin asian deshon kii yatra ke bich ke sthanon main koyale ke sangrahalay sthapit kiye gaye or is nahar ke kaaran yatra kii duuri bhi kam ho gai. vashpachaalit jahaaj jaldi bhi pahonchte the. in baton ke kaaran dhire dhire palwale jahaajon kaa sthaan enginewaale jahaajon ne le liya.
 saath hi saath jahaaj-nirmaan main lakdi kaa sthaan lohe ne liya. lakdi ke saath lohe kaa adhikadhik prayog to bahut pehle se aarambh ho gaya tha, kintu san 1837 main lohe kaa sarvapratham angreji jahaaj taiyaar hua. iske pashchaat bhi lakdi or loha ke mili khule jahaaj banate rahe, par san 1870 main angreji jahaajon ke chha: main se paanch ansh lohe ke tathaa teen chauthai bhaag steam ke jahaajon kaa tha. is varsh tak vishwa ke sab jahaajon ke bhaar kaa 16 prati shat steamer the. san 1890 tak yah anupaat 56 prati shat ho gaya or san 1900 tak 62 prati shat. yah dhyaan main rakhana chahie ki baraabar bhaaravaala steamer palwale jahaaj se tiguna yaa chauguna maal dho saktaa he. palwale jahaajon main kshati kii aanshaka adhik hoti he. iske atirikt ve vaayu par ashrith hote hai tathaa yatra main unka samay anishchit or stimaron se adhik hota he. stimaron ke prayog main vishesh upyogi baat yah he ki nirdisht sthaan par unke pahunchne kaa samay lagbhag thik thik bataaya ja sakat he. stimaron kii shreshthata isi se spasht he ki yadhyapi san 1850 se san 1900 kii ardhshatabdi main inkaa kul bhaar dedh guna hi badha, par parivahanshkti saat guni bad gai.
 parivahanshkti main vruddhi tathaa nishchit samay par jahaajon ke pahunch jane ne mahatv ke parivartanon ko janm diya. vyapaar kii vruddhi ke saath saath pravaasiyon kii sankhya main atyadhik vruddhi hui. udyogon main bhi unnati hui, kyonki kaarkaanon ke liye kaccha maal tathaa bastiyon or nagaron ke janpunjon kii aavashyaktaa kii vastuon kaa nishchit samay par pahunchnaa sambhav hua. adhik vyapaar tathaa yatra kii suvidhaon ke kaaran sab deshon main jivan kaa str pehle se adhik unchaa ho gaya or sabhyataa kaa vistaar hua. stimaron ke vikaas ke saath jahaaj udyog ke sanghathan main bhi parivartan hue. stimaron ke aagaman ke purv nishchit margon par chalanevaale bade jahaajon ke swami vishesh vyapaaron main lage dhani vanik hua karte the, kintu adhiktar jahaajon main anek aadamiyon kaa hissaa hua karata tha. in maalikon main se yogya or anbhavi ko chunakar sab prabandh uske haath main saun diya jaataa tha. stimaron kaa chalan hone par inkaa mulya adhik hone ke kaaran is paddati kaa sthaan sammilit poonjeewaali companiyon ne le liya. ye companiyon ne le liya. ye companiyaan kuch pattanon ke bich niyamit rup se yatra karanevaale bade jahaaj, jo liner kehalaate hai, chalaati he. ye liner nishchit samay main nirdisht sthaan par pahunch jate hai tathaa bich ke sthanon par unke rukne kaa samay bhi bandhaa rahata he. in jahaajon ko niyamit reeti se chalane ke liye vistrut tathaa vyaysadhy sanghathan aavashyak hota he. isaliye lineronvali companiyaan kramash: badi vyapaarik sansthaayen ho gai. alemipon yaa saadhaaran jahaaj kisi bandhe hue kshetra main kaam nahin karte. ve kuch samay ke liye, yaa ek nishchit yatra ke liye, kiraye par kirayedar ke icchaanusaar ek bandargah se duusare ko maal yaa yatri pahunchaate hai. iskaa maalik koi vyapaaree yaa vyakti hota he. bahut se aise jahaajon kaa maalik koi company bhi ho sakati he.
 nausena ke ladaaku jahaajon ke atirikt saadhaaran vyapaaree jahaajon ne pichley donon vishwayudhon main mahatv ke kaam kiye. saamaan pahunchaane kaa kaam to inhone kiya hi, prahari ke kaary, margrakshan tathaa anya nausainik sahaaytaaon ke liye vyakti tathaa jahaaj inhen se praapt hue. in yudhon main anek vyapaaree jahaaj nasht hue, kintu aavashyaktaanusaar jahaajon ke nirmaan main bhi ativ vruddhi hui. fal yah hua ki prayek yuddh ke pashchaat kul jahaajon kii parivahan shakti pehle se adhik ho rahi. dwitiya vishwayuddh main
 46,00,000 ton ke 700 se adhik jahaajon ke nasht ho jane par bhi yuddh ke ant main sanyukt rajya america ke vyapaaree jahaajon kaa bedaa anya sab deshon ke sanyukt vyapaaree bedon se bada tha. yuddh ke pashchaat san 1946 main sanyukt rajya kaa kul niryaat vyapaar yudhpurv ke niryaat kaa keval 14 prati shat tha, parantu yuddh ke pashchaat yah 30 pratishat ho gaya. san 1947 main sanyukt rajya, america, ko chhod anya sab deshon kaa niryaat yudhpurv kaa 75 prati shat, san 1948 main 25 prati shat tathaa san 1949 main lagbhag vahi ho gaya tha jo yudhpurv tha. june, san 1949 tak yudhottar vyapaar ke liye malwahak jahaajon kaa bhaar san 1936 ke bhaar se 14,00,000 kul ton badhkar 5,60,000 kul ton jhrsanyukt rajya ke arakshit bede ko chhodkarat ho gaya tha. yudhpurv bane jahaajon kii tulana main yudhottar jahaaj saadharantaya adhik bade or tivrgami nirmit hue.
 videshi shashan ke pashchaat bharat ke jahaaj udyog ko baari dhakka laga. san 1860 se 1925 ke bich ke samay main jahaajon ke nirmaan ke liye 102 companiyon kii registry hui, kintu videshi jahaji companiyon ke kathin virodh or angreji sarkaar kii niti ke kaaran inamen se adhikansh kaa kaamkaaj band ho gaya. 20veen shatabdi ke aarambh main bhartiya bede ke vikaas ke liye udyog aarambh hue or san 1919 main sindhiya steam nevigation company ke sthapit hone se bhartiya jahajrani kaa ek nayaa adhyay aarambh hua, kintu videshi sarkaar kii upeksha ke kaaran deergh kaal tak vishesh unnati na ho saki. duusare vishwayuddh ke aarambh main kul 15,000 ton ke bhartiya jahaaj the1 san 1947 main jab desh swatrantra hua inkaa bhaar 2,50,000 ton ho gaya tha. swadhinana ke pashchaat desh kaa vyapaar badhaane tathaa raksha ke liye bhi bharat sarkaar ne nishchay kiya ki bharat kaa tatavarti vyapaar, arthath prati varsh lagbhag 25 se 30 lakh ton maal dhone kaa kaam, bhartiya jahaajon se hi ho tathaa paanch saat varsho se bhartiya jahaajon kii ton bhaar-kshamta 20 lakh ton kar di jaae. is kaarykram ko puraa karne ke liye san 1950 se purvi jahajrani nigam tathaa san 1961 main donon sammilit hokar bhartiya jahajrani nigam ho gaye. san 1963 ke madhya tak is nigam ke paas 2,01,869 ton bhaar ke 27 jahaaj the, jo tateey vyapaar ke sivaay austrailia, japan, malaya, povi africa, kalasagar ke desh, britain, america aadi ko aate jate the.
 san 1952 main vishaakhpattanam kaa hindustani ship yard sarkari kaarkaana bana diya gaya ore isane jahaaj-nirmaan kaary main yathesht pragati kii. bharat sarkaar ne deshi jahajrani companiyon ko jahaaj kharidne ke liye pratham panchavarshiya yojana main 24 karod rupye or duusari yojana main 15 karod kaa rin diya. yojana ayog ne tritiy panchavarshiya ke antargat bhartiya jahaajon kaa kul ton bhaar ke jahaaj tatavarti vyapaar or shesh deshaantar vyapaar main kaam aate the. tatavarti deshon ko tel dhone main kul 24 sahasr ton bhaar ke teen deshi jahaaj lage hue the. videshon se tel laane kaa kaary 20,400 ton kaa ek jahaaj kar rahaa tha. aashaa he, san 1964 ke ant tak is prakaar ke jahaajon main 87 hajaar ton bhaar kii vruddhi ho jaaegi. disambar, 1963 tak bhartiya jahaajon kaa kul bhaar 13 lakh ton ho gaya. chaturth panchavarshiya yojana main bhartiya jahaajon kaa kul bhaar 35 lakh ton karne kaa lakshya rakhaa gaya he. bhartiya jahaaj ab nimnlikhit samudramargo par chal rahe hai : bharat-europe-britain, bharat-rus, bharat-poland, bharat-dakshini america, bharat-uttari-america, bharat purvi africa, bharat-laal sagar, bharat iran kii khadi, bharat-austrailia, bharat-japan, bharat-singapore ityadi. marchent shipping act, naishanal shipping board tathaa shipping devlepment fund dwaara bharat kii vartmaan sarkaar jahajrani udyog kii pragati ke liye yathesht cheshtaa kar rahi he.
 dwitiya vishwayuddh ke pashchaat prayek desh vyapaaree jahaji bedon par adhik dhyaan dene laga tathaa unke kaaryo par pehle se adhik niyantran rakhane laga. pratham vishwayuddh ke purvan vividh deshon kii sarkarein apane jahaji bedon ko prachur sahaayta nahin detii thim, kintu do vishwayudhon main rashtriya suraksha ke liye vyapaaree jahaji bedon ke mahatv kaa anubhav hone par anek deshon ne inke vistaar tathaa vikaas kaa kaam haath main liya or vividh prakaar se inhen sahaayta dena aarambh kiya. jahaji bedon ke swaamiyon ke sammukh upasthit pravidhik tathaa anya samasyaon ke hal khojane ke liye anek samitiyon or parishadon kii bhi sthapana hui. vividh deshon kii sarkaron ne samudr par suraksha, jahaajon par kaam karanevaale shramikon ke kalyaan, ek samaan samudr nauvahan niyam, jahaaj sambandho kaagaj patron ke samanvay tathaa jalmargo kii unnati ke liye aavashyak upaay kiye.
 sanyukt raashtra sangh ne bhi antar rajya navik sanghon dwaara pravidhik ulajhanon ko sulajhane kaa kaam dwitiyay vishwayuddh ke pashchaat, sankatkalin nauvahan ke nirdesan hetu sthapit "sanyukt nauvahan paramarshdayini samiti ko saunpa. sab deshon kii sarkarein or janata aarthik laabh or suraksha ke liye vyapaaree jahaajon ke mahatv ko ab samaj gai hai or is kaaran unki sarvangapin unnati ke liye param utsuk hai."
