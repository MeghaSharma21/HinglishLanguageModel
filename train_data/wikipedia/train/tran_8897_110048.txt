 andal, dakshin bharat kii sant mahila thim. ve baarah alwar santon main se ek hai. unhen dakshin kii mira kaha jaataa he.
 andaal kaa janm vikram san. 770 main hua tha. apane samay kii yah prasiddh alwar sant thim. inaki bhakthi kii tulana rajasthan kii prakhyat krishnabhakt kavyitri mira se kii jaati he. prasiddhi he ki vayask hone par bhagwaan shriranganath ke liye jo maala yah goonthtin, bhagavan ko pehanaane ke purv use swayan pahan letin or darpan ke saamne jaakar bhagwaan se puuchhatin, prabhu, mere is shringaar ko grahan kar loge? tatpashchaat ukt ucchhisht maala bhagavan ko pahanaaya karatin. vishwaas he ki inhone apana vivaah shriranganath ke saath rachaaya or use badi dhoomdhaam se sampann kiya. vivaah sanskaar ke uparaant yah matavali hokar shriranganath ji kii shayya par chadh gayi or inke aisa karte hi mandir main sarvatra ek alok vyaapt ho gaya. itnaa hi nahin, tatkaal inke sharir se bhi vidyut ke samaan ek jyotikiran phooti or anek darshakon ke dekhte dekhte yah bhagwaan ke vigrah main villin ho gai. is ghatana se sambhddha vivahotsav ab bhi prati varsh dakshin ke mandiron main manaaya jaataa he.
 inhone do granthon kii rachana kii he-
