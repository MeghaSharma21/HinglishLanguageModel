 kalighat shaktipeeth kolkata kaa ek kshetra he, jo apane kaali mata ke mandir ke liye prasiddh he. is shaktipeeth main sthit pratimaa kii pratishtha kaamdev brahmacharee ne kii thi. shaktipeeth banane kaa mukhya kaaran maan sati ke daaye pair kii kuch angulia isi jagah giri thi. aaj yah jagah kaali bhakton ke liye sabase bada mandir he. maan kii pratimaa main jiva sone kii he jo kii baahar tak nikali hui he kaali mandir main devi kaali ke prachand rup kii pratimaa sthapit he. is pratimaa main devi kaali bhagwaan shiv kii chaati par pair rakhi hui he. unke gale main narmundo kii maala he unke haath main kulhadi or kuch narmund he unki qamar main bhi kuch narmund bandhe hue he unki jeeb nikali hui he or unki jeeb main se kuch rakt kii bunde bhi tapak rahi he. kuch anushrutiyon ke anusaar is murti ke peeche kuch anushrutiya bhi prachlit he. ek ke anusaar devi kisi baat par gussa ho gayi thi uske baad unhone narsanghar karnaa shuru kar diya. unke maarg main jo bhi aata wo maaraa jaataa unke krodh ko shant karne ke liye bhagwaan shiv unke raste main let gaye. devi ne gusse main unki chaati par bhi pair rakh diya usee samay unhone bhagwaan shiv ko pahchaan liya or unhone phir narsanghar band kar diya.
 yahaan kolkata metro kaa stesan bhi he.
