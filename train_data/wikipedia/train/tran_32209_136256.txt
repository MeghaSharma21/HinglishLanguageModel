 rakul preet singh ek bhartiya film abhinetri ounr model he. inhone abhinay kii shuruyaat 2009 main kannada film "gilli" se kii thi, selvaraghavan kii film 7ji ranbo colony kii kahani par aadhaarit he. inhone 2011 main apni padhai puri kar lee or inhen iske baad telugu film keratam main siddharth rajkumaar ke saath kaam karne kaa mauka mila, lekin film main bahut kam jagah mili thi. yah film tamil main kisi anya nirdeshak or samaan kalakaaron ke saath banaaya gaya tha, lekin abhi tak yah film pradarshit nahin hui he. 
 inkaa janm 10 oktober 1990 ko nai dilli main ek punjabi parivaar main hua tha. inkaa hameshaa se hi abhinetri banane kaa sapana tha. rakul ne dhaula kuan main sthit army public skool se praarambhik shiksha praapt kii, or phir jisas and mairi college, dilli vishvavidhyalay main adhyayan kiya. inhone padhai puri karne se pehle hi 18 varsh kii aayu main model ke rup main apana safar shuru kar diya tha. iske alaava yah ek sakriy golf khilaadi bhi bani or rashtriya str par khel bhi chukin he.
 inke abhinay ke kshetra main safar kii shuruyaat 2009 main gilli naamak kannada film se hui thi. is film kii kahani selvaraghavan kii film 7ji ranbo colony par aadhaarit thi.
 iske kai varshon ke baad jab 2011 main inhone apni padhai puri kar lee to inhen uske baad telugu film main kaam karne kaa mauka mil gaya. inhen siddharth rajkumaar ke saath keratam film main kaam karne kaa mauka mila tha or isi ke saath yah inaki pehali telugu film bani, haalanki inhen is film main bahut kam dikhaaya gaya. is film ko tamil main bhi banaaya gaya, jisamen nirdeshak ke alaava sabhi log vahi the, lekin film abhi tak pradarshit nahin ho pai he. inhen 2012 ke tamil film main thadaiyaara thakka main sahaayak kirdaar nibhaane kaa mauka mila. 2013 main inhen tamil film puddgam or telugu film venkatdri express main liya gaya or donon hi filmein kamai karne main safal raheen. isi ke saath inhen sarvshereshth abhinetri kaa 61vaan filmphere puraskaar bhi mila.
 inhen aadhe darjan se adhik filmon main mukhya kirdaar ke rup main chunaa gaya tha, jisamen chaar badi telugu filmein bhi shaamil he. in filmon main surendar kii kik 2 main ravi teja ke saath, srinu kii film bruce lee main ram charan ke saath, sukumaar kii film nannku prematho main junior antiaar ke saath or boyapati kii sarrinodu main allu arjuna ke saath kaam karne kaa mauka mila. inaki ramesh sippi kii hindi film "shimla mirchi" bhi jald pradarshit hone vaali he.
 20 farvari 2016 ko inhone gachhibauli, hyderabad main apana gym shuru kiya. iske alaava inhone hyderabad main ₹3 karod kaa makaan bhi kharida, jisase ve apane mata-pita ke saath rah saken. rakul is samay telugana sarkaar ke ‘beti bachaao or beti padhaao’ abhiyaan kii brands ambesader bhi hai.
