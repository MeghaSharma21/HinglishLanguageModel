 vigyaan evam praudyogiki main kisi falan ko chote-chote saral falnon ke yoga ke rup main vyakt karne ko vishleshan kaha jaataa he evam isaki ulti prakriya ko sanshleshan kehete hai.
 hamen gyaat he ki furiar shrenee ke prayog se kisi bhi aavarti falan ko uchit aayam, aavriti evam kala kii sin tarango ke yoga ke rup me vyakt karnaa sambhav he. iske samanyikaran ke rup main yah bhi kah sakate hai king kisi bhi samay ke saath parivartansheel sanket ko uchit aayam, aavriti evam kala kii sin tarango ke yoga ke rup main vyakt karnaa sambhav he. furiar vishleshan vah takanic he jiskaa prayog karke bataaya ja saktaa he ki koi sanket kin sin tarangon se milakar bana hua he. falnon ko saral tukdon main todkar samajhane kaa prayaas furiar vishleshan kaa saar he.
 aajkal furiar vishleshan kaa vistaar hokar yah ek adhik saamaanya hormonic vishleshan ke ang ke rup main janaa jane laga he. 
 furiar vishleshan se anya baton ke alaava yah pataa chalata he ki koi sanket kin-kin aavruti ke sin tarangon se milakar bana he arthath kin aavriti ke sin tarangon kaa aayam adhik he kinakaa kam he or kinakaa bilkul hi nahin yaa naganya he. koi sanket mukhyatah kin aavritiyon se milakar bana he - yah gyaan bahut upyogi hota he. udhaaharan ke liye kisi ghurnan karne vaali mashin main koi avaanchit kampan ho rahaa he to furiar vishleshan kaa upyog karke us kampan kii aavriti pataa kii ja sakati he; phir dekhte hai ki is aavriti par koun si ghatana ghat rahi he or is prakaar us avaanchit kampan ke strot kaa pataa lagaaya ja saktaa he. isi tarah kisi ingine main terbulaint pravaah kii aavruti kaa vishleshan karke us ingine kii dizin main sudhaar kiya ja saktaa he. maanav vaak ke aavriti-vishleshan ke dwaara sunne main sahaayak upkarnon kii dizin main madad milti he. isi tarah iske anekanek upyog hai.
 furiar vishleshn kaa bhautikee, aanshik avakal sameekaran, sankhya siddhanth, kramchay/sanchay, sanket prasanskaran, imeging, prayikta siddhanth, sankhyikee, kryptography, aankik vishleshan, dhwani vigyaan, prakaashiki, samudrashastra, jyamiti aadi anek kshetron main prayog hota he.
 iske atirikt furiar transafarm kii sahaayta se kisi sanket ko sankshipt rup main vyakt karne main madad milti he. udaahranarth jepeg compresssont karne ke liye kisi chhavi ke chote-chote vargakar bhaagon ke furiar transafarm kaa prayog kiya jaataa he or isamen se kam aayam vaale ksheen avyavon ko puri tarah nikaal diya jaataa he. chhavi ko punah nimit karne ke liye isaki ulti prakriya apanaayi jaati he.
 furiar vishleshan kii koun si sankriya kab prayog kii jaayegi, yah us falan kii prakruti par nirbhar karata he. udhaaharan ke liye yadi falan N discreet data kaa seqvence he =) to vahaan dft kaa prayog laabhkar hoga.
