 encychlopedia britanika britnica company dwaara prakashit angreji bhashaa kaa vishwakosh he. company ne 32 khandon main prakashit hone vaale is print sanskaran kaa prakaashan band kar diya he or ab digital sanskaran par dhyaan diye jane kii baat kahi he.
 incychlopedia britanika ko sabase pehle 1768 main scotland main prakashit kiya gaya tha. iske naye sanskaran prayek do saal main prakashit hote the. ise antim baar 2010 main prakashit kiya gaya tha.
 har do saal par prakashit hone vaale 32 khandon ke printed sanskaran kii keemat 1400 america dollar thi. lekin ab iske online sanskaran ke liye prati varsh keval 70 america dollar keemat chukaani hogi. iske alaava, company ne logon kii suvidhanusaar prati maah ke hisaab se online sadsyta shulk 1.99 se lekar 4.99 america dollar tak bhi shuru kar diya he.
