 ilval naam k ek daitya tha. iskaa naam 'atapi' bhi tha. apane chote bhai vataapi ke saath yah manimati nagari main rahata tha.vah maharishi shukracharya ke shishy tha or mrit sanjivani vidya ke gyaata tha.
 rishi vaishampayan dwaara varnit ek katha prachlit he jo ilval se sambandhit he.ek baar ilval ne indra ke samaan pratapi putr kii prapti ke liye ek brahman se prarthana kii. brahman ne isaki prarthana ko amaanya kar diya. tabhi se yah brahmandrohi ho gaya. kisi bhi brahman ke aane par yah mesh bane hue apane bhai vataapi ko katkar maance pakaata or vah maance brahman ko khilaa detaa tha. kha pikar brahman jane lagata to yah vataapi ko pukaarata tha. vataapi ukt brahman kaa pet fadkar sasharir baahar nikal aata tha. brahman mar jaataa tha. is prakaar sahasron brahmanon ko isane maar daalaa. ek baar dravya kii aavashyaktaa padane par agastya iske yahan aae. isane purvawat maance pakaakar unhen khilaayaa. ve vataapi ko pachaa gaye. pukaarane par vataapi jab agastya ke pet ko fadkar baahar na niklaa to vaastaviktaa jaanane par ilval ne agastya se pranadan kii prarthana kii. rishi ne ise abhaya diya or isse abhisht dravya lekar chale gaye. panratu valmiki ramayana main vaarnit katha ke anusaar agastya ne ilval ko apni drushti se bhasma kar diya.
