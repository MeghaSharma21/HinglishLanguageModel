 ienes sindhurakshak bhartiya nausena kii sindhughosh varg kii das dijal-vidyut pandubbiyon main se ek thi. 4 june 2010 ko bhartiya raksha mantralay or zvejadochka shipyard ke madhya pandubbi ke unnayan or jirnoddhar ke liye america $8 karod kaa samjhauta hua tha. pandubbi ne do aag kii ghatnaon kaa saamana kiya tha, pratham laghu ghatana 2010 main or dwitiya 14 agast 2013 ko mumbai ke nausenic dockyard main hui jisamen yah dub gayi.
 sindhurakshak shrenee kii is deazal-electric pandubbi ko rus main banaaya gaya tha or 24 disambar 1997 ko bhartiya nausena main shaamil kiya gaya tha.
 ienes sindhurakshak ke betry compartment main farvari 2010 main aag lagi thi jisamen ek nausainik maaraa gaya tha. tab yah pandubbi vishakhapatnam main nausena godi main tainaat thi. yah durghatana bydaree box main visphot ke kaaran hui thi. 1980 ke dashak kii shuruyaat main hue samjhaute ke tahat bharat 2300 ton kii pandubbi rus se laayaa tha or ise 1997 main parichaalan main shaamil kiya tha.
 14 agast 2013 ko pandubbi main pehle chota dhamaakaa hua or phir ek bada dhamaakaa hua. dhamaakon se hui kshati ke kaaran pandubbi main pani bhar gaya, isse pandubbi ek taraf jhuk gai. pandubbi kii bydaree charge kii ja rahi thi jis dauraan dhamaakaa hua tha. parinamswaroop bydaree main aag lag gai. dekhte hi dekhte aag teji se badi or baad main pandubbi main joardaar dhamaakaa hua. desh kii sabase behtareen pandubbi ienes sindhurakshak puri tarah se oparational thi. samandar kii nigehabaani ke liye patrol par jane vaali thi. ye haadasa us vakt hua jab ye neval dockyard main khadi thi. visphot hone ke baad aag lagane ke baad pandubbi dub gai.
 ghatana ke samay pandubbi par 18 nausainik savaar the inamen se teen adhikari va 15 celler the. haadase ke turant baad 16 damakalon ko bheja gaya or lagbhag teen ghante baad aag par kaabo paaya gaya. lekin tab tak panduvbi lagbhag swaha hokar dub chuki thi or uskaa kuch hi hissaa pani kii sataha par dikh rahaa tha.
