 dhishkiaun 2014 kii bollywood ection film he. iske nirdeshak sanmjit singh talwaar hai. iroj international ke binar tale shilpa shetty or unke pati raaj kundra iske nirmaataa hai. is film main mukhya abhinay bhoomika main sani deol, harman baweja or film padaarpankartta aaysha khanna ne kiya he. film mumbai ke anderworld ke bare main he. film 10 janvari 2014 ko jari kii jaani thi. lekin 28 march 2014 ko jari kii ja saki. film ke chaar gane padaarpankartta palash muchhal dwaara taiyaar kiye gayi hai jo bollywood kaa sabase kam aayu kaa sangeet rachayita hai, unhone yah kaary keval 18 varsh kii aayu main kiya.
 yah film ucch madhyam varg ke parivaar ke iklaute putr viki kii kahani he. viki kii maa kaa nidhan ho jaataa he he. pita use samay nahin dete hai. aise main maa kii maut ke baad vah akelaapan mahasoos karata he. pyaar or dekhbhaal kii kami use gangster kii duniya main dhakel detii he jahaan uske dimag kii shanti milti he. gangster kii duniya uski mulaakaat lakhwa se hoti he.
 film kaa filmakan mumbai or europe main hua. film kaa pratham drishy 14 oktober 2013 ko jari kiya gaya.
 dhishkiaun kaa sangeet mukhyatah palash muchhal dwaara taiyaar kiya gaya he. bol sanmjit singh talwaar dwaara taiyaar kiye gayi hai.
