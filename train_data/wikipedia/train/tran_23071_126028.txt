 prakaashiki jyamitiya prakaashiki kaa vah bhaag he jo prakaash ko 'kiran' jaisaa maanakar uski gati kaa adhyayan kiya jaataa he. isaliye ise 'kiran prakaashiki' bhi kehete hai. kiran prakaashiki kii manyata ke anusaar jab tak samaangi madhyam main prakaash gati karata he tab tak uskaa maarg sidhi rekha main hota he. jahaan par do madhyam milte hai, vahaan prakaash kirne mud jaati hai 
 vastutah prakaashiki kaa badi seemaa tak sarleekaran hi jyamitiya prakaashiki he. jyamitiya prakaashiki ke antargat prakaash ke vivartan or vyatikaran kii koi vyakhya nahin di ja sakati. kintu jyamitiya prakaashiki chhabiyon ke nirmaan evam prakaashik vipatham aadi kii vyakhya karne main sakasham he. duusare shabdon main, jyamitiya prakaashiki ke dwaara parinaam tab tak shuddh aate hai jab tak vastuon kaa aakaar prakaash ke tarangadairghy kii tulana main kaaphi bada ho.
 jyamitiya prakaashiki, prakaashiki kaa vah ang he jisamen prakaash kii kirnon kii jyamiti tathaa prakashkeey tantra dwaara pratibimb-nirmaan-prakriya kaa adhyayan kiya jaataa he. isamen prakaashiya upkarnon ke gunon tathaa un lens|lenson]], darpanon evam samparshwo kaa vivaran sannihit hota he jinke dwaara prakaashiya upkarnon kii rachana hoti he.
 yah sugyaat tathy he ki prakaash kii kirane saral rekha main gaman karti hai. unke is gun ko prakaash kaa rujurekhiy sancharan kehete hai. jis padaarth se hokar prakaash kii kirane guzarati hai, use 'madhyam' kehete hai. jab prakaash kii kirane kisi madhyam se chalakar duusare madhyam main pahunchati hai to teen kriyaayein hoti hai :
  prakaash kii kirnon kaa kuch, yaa adhik, bhaag donon madhyamon ke vibhaajak tal se pehle hi madhyam main waapas lautaa diya jaataa he. is kriya kaa paravartan kehete hai.
  prakaash kii kirnon kaa kuch bhaag vibhaajak tal par avashoshit ho jaataa he. or
  prakaash kii kirnon kaa shesh bhaag duusare madhyam main chalaa jaataa he. is kriya ko apvartan kehete hai.
 jyamitiya prakaashiki kuch saral manyataon par aadhaarit he. ve hai -
  samang madhyam main prakaash kii kirane saral rekha main chalatin hai.
  prakaash kirnon ke swatantra vitaran kaa niyam
  paravartan kaa niyam
  apvartan kaa niyam 
  prakashpunj kii utkramgati kaa niyam - iske anusaar, kisi prakaash punj kii gati ko, uski aage kii taraf kii gati ke thik vipareet disha main gati karte hue bhi mana jaataa he.
 paravartan or apvartan prakriya ke samay prakaash kii kirane kuch niyamon kaa paalan karti hai.
 paravartan sambandhi niyam nimnlikhit he :
 1. apati kiran, vibhaajak tal main aapatan bindu par daalaa gaya abhilamb evam paravartit kiran, teenon ek hi tal main sthit hote hai
  apati evam paravartit kirane abhilamb ke paraspar vipareet ore sthit hoti hai or
  aapatan evam paravartan kone paraspar baraabar hote hai.<i=<r
 apvartan sambandhi niyam nimnlikhit hai :
 1. apati kiran, vibhaajak tal main aapatan bindu par daalaa gaya abhilamb evam apavartit kiran, teenon ek hi tal main sthit hote hai.
 2. apati evam apavartit kirane abhilamb ke paraspar vipareet ore sthit hoti hai. or
  aapatan evam apvartan konon kii jyaaon main ek sthir anupaat hota he. is anupaat ko greek akshar mu dwaara vyakt kiya jaataa he or ise pehle madhyam ke saapeksh duusare madhyam kaa apvartanaank kaha jaataa he.
 == prism se apvartan ==
 bharatkosh praangan bharatkosh sampadakeey calendar prashnottaree purna aantarik paravartan  purna aantarik paravartan purna aantarik paravartan ek prakaashiya parighatna he. prakaash hameshaa hi ek madhyam se prakaashiya rup se saghan madhyam main ja saktaa he, lekin yah viral madhyam main hameshaa nahin ja saktaa. jab prakaash kirane saghan madhyam se viral madhyam ke prishth par aaptit ho rahi hon or aapatan kone kranthik kone se adhik ho, tab prakaash kaa apvartan nahin hota, balki sampurna prakaash paravartit hokar usee madhyam main laut jaataa he. is ghatana ko 'purna aantarik paravartan' kehete hai. purna aantarik paravartan kaa ek upyogi prayog optical fibre main kiya jaataa he. prakaashiya tantuon kaa kaary purna aantarik paravartan ke siddhanth par hi aadhaarit he.
 saamanyat: vyavahrut honevaale prakaashiya yantron ke apvartak tal aise parikraman tal hote hai, jinka samamiti aksh sarvanishtha hota he. is samamiti se yah spasht ho jaataa he ki aksh par sthit prayek bindu kaa bimb aksh par hi sthit kisi duusare bindu par banataa he. duusare shabdon main kaha ja saktaa he ki sampurna aksh swayan apana hi bimb hota he.
 kisi apvartak tantra ke aksh par ek aisa bindu hota he jisase nikalanevaali prakaash kii kirane apvartak tantra ke baahar aksh ke samaantar nikalati hai or is prakaar us bindu kaa bimb anant par banataa he. us bindu ko apvartak tantra kaa pratham focus bindu kehete hai. pratham focus bindu se hokar aksh ke samakonik khinchaa hua mana gaya tal pratham focus tal kaha jaataa he. is tal ke kisi bindu se chalanevaali kirane apvartan ke uparaant paraspar samaantar ho jaati he.
 dwitiya focus bindu apvartak tantra ke aksh par sthit vah bindu he jisapar anant se aksh ke samaantar aanevaali sabhi kirane abhisarit hoti hai, arthath jis bindu par, anant par sthit vastu kaa bimb banataa he. is bindu se aksh ke samakonik kalpit samtal ko dwitiya focus tal kehete hai.
 kisi lens ke pratham focus bindu se apsaarit honevaali kirnon kaa shanku lens ke donon dharaatalon par vichlit hota he. apati kirano ko aage kii ore tathaa nirgat kirnon ko peeche kii ore badhaane par, jo pariched bindu milte hai, ve sarvanishtha tal par sthit hote hai, jise lens kaa pratham mukhya samtal kehete hai. lens ke do dharaatalon par do baar vichlan, mukhya samtal par kiran ke ek hi baar vichlan ke tulya hota he. isi prakaar lens ke aksh ke samaantar aanevaali kirane apvartan ke uparaant dwitiya focus bindu kii ore agrasar hoti hai. yadi apati kirnon ko aage kii ore tathaa apavartit kirnon ko peeche kii ore badhaayaa jaay to unke pariched bindu ek samtal par sthit honge, jise dwitiya mukhya samtal kehete hai. in samatalon ke aksh ke saath pariched bindu ko kramash: pratham tathaa dwitiya mukhya bindu kehete hai. pratham focus duuri tathaa dwitiya mukhya bindu se dwitiya focus bindu kii duuri ko dwitiya focus duuri kehete hai.
 prakaashiya yantron ke nirmaan main kai baton kaa dhyaan rakhana padataa he, visheshkar yah ki kisi binduvat vastu se aanevaali sabhi kirane ek binduvat bimb par hi ekatra hon, arthath ve vipathan ke dosha se mukt hon. is hetu yah aavashyak he ki bimb main goleey tathaa varni vipathan na hone paaen, anyathaa bimb vikrut hoga or ek sthaan par banane ke bajaay bhinn bhinn rangon ke kai bimb ban jaayenge. in samasyaon ke nidaan ke liye ek abhilakshan falan foondnaa padataa he.
 kisi vastu se chalakar apvartak tal par pahunchnewali sabhi kirnon dwaara bananevaale bimb kaa vivechan karne par hamen pataa chalata he ki vah bimb kshetravakrata tathaa vikruti aadi dosha se yukt rahata he. isaliye gouse ne keval unheen kirnon tak vichaar simit rakhane kaa suzav diya, jo apvartak pranali ke aksh ke atyant nikat se gaman karti hai.
