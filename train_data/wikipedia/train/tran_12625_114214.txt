 hemipatera aadha, terron ek pankh) ke antargat khatmal, juun, chillar, shalk keet, sicada or vanaspati khatmal . inhen 'matkunagan' bhi kaha jaataa he. matkun kaa arth hota he khatmal. is prakaar kii kiton ko hemiptera naam sabase pahile liniyas ne 1735 i. main diya tha. is naam kaa aadhaar yah tha ki is gana kii bahut si jatiyon main agrapaksh kaa ardh bhaag jhillimay or shesh ardh bhaag kadaa hota he. kintu yah vishistataa is gana ke sab kiton main nahin pai jaati. sabase mahatvapurn lakshan jo is gana kii sabhi jatiyon main miltaa he or jisaki ore sabase pehle febrisius kaa dhyaan san 1775 main gaya tha, in kiton ke mukh bhaag hai. mukh bhaag main chonch ke aakaar kaa shund hota he, yah sui ke samaan nukila or chusanevaala hota he. isse keet chhed bana saktaa he adhikansh keet paudhon ke ras isi se chuusate hai. isse ye paudhon ko atyadhik haani pahunchaate hai. haniyaan do prakaar se ho sakati hai- ek to ras ke chusane se or duusari vishaanu ke pravisht karaane se. in kiton kaa roopantaran apurna hota he. inamen se adhikansh keet chote athwa madhya shrenee ke hote hai kintu koi koi bahut bade bhi ho sakate hai, jaise jalawaasi hemiptera or sicada. saadharantaya in kiton kaa rang haraa yaa pilaa hota he kintu sicada laalaten makkhi or kapaas ke hemiptere ke rang praaia: bhinn hote hai.
 shir kii akruti vibhinn prakaar kii hoti he. shrungikas praaia: chaar yaa paanch khandwali hoti hai, kintu silidi vansh ke kuch kito main das khandwali or kaksidi vansh ke kuch naron main pachis khandwali bhi hoti hai. mukhbhaag chhed karke bhojan chusane ke liye bane hote hai. chibukasti jambhika sui ke aakaar kii hoti hai, sab aapas main sate rahete hai or milakar shund banaate hai. prayek jambhika main do khanchesh hote hai or donon jambhika aapas main is prakaar satee rahati hai ki donon ore ke khaanchon se milakar do maheen naliyaan ban jaati hai. is prakaar bani hui naliyon main se uuparavaali chushnanalee kehalaati he or iske dwaara bhojan chusaa jaataa he. nichevali nalee se hokar paudhe ke bheetar pravesh karne ke liye laar nikalati he isliye isko laranlee kehete hai. labium main kai khand hote hai. yah myaan ke aakaar kaa hota he; isamen upar kii ore ek khaanch hoti he jisamen anya mukhbhaag, jis samay chusane kaa kaary nahin karte, surakshit rahete hai. labium bhojan chusane main koi bhaag nahin letaa. jambhika tathaa labium kii spershiniyon kaa abhaav rahata he. vaksh ke agrakhand kaa upree bhaag bahut bada tathaa dhaal ke aakaar kaa hota he. taangon ke gulf do yaa teen khandwale hote hai. pakshon main vibhinnataayen pai jaati hai or shiraaon kii sankhya bahut kam rahati he. yah gana pakshon kii rachana ke aadhaar par do upaganon main vibhajit kiya gaya he. ek upagan hetroptera ke agrapaksh hemailiatera kehalaate hai. inkaa nearesth bhaag chimda hota he or iliatera se miltaa julata he, keval ardh bhaag hi iliatera kii tarah hota he, isi kaaran is upagan ko hemailiatera yaa ardh iliatera kehete hai. pakshon kaa duurastha bhaag jhillimay hota he. pashchapaksh sadaa jhillimay hote hai or jab keet udata nahin rahata us samay agrapakshon ke neeche tah rahete hai. agrapakshon kaa kadaa nearesth bhaag do bhaagon main vibhajit rahata he. aglaa bhaag jo chaudaa hota he, korium kehalaata he, tathaa pichhlaa bhaag jo sankaraa hota he kevas kehalaata he. kabhi kabhi korium bhi do bhaagon main vibhajit ho jaataa he. doosraa upagan homopatera he kyonki inke samast agrapaksh kii rachana ek si hoti he. agrapaksh pashchapakshon kii tulana main praaia: adhik drudh hote hai. is upagan kii bahut si jatiyaan pakshaheen bhi hoti hai, kinhin kinhin jatiyon ke keval nar hi pakshaheen hote hai, yaa naron main keval ek hi jodi paksh hote hai. anderopan indriyaan praaia: hi pai jaati hai.
 adhikansh hemipatera gana ke arbhak kii akruti praudh jaisi hi hoti he keval iske paksh nahin hote or aakaar main chota hota he. yah apane praudh ke samaan hi bhojan karata he. rnirmoko molts kii sankhya bhinn bhinn jatiyon main bhinn bhinn ho sakati he. sicada kaa jeevanchakra bahut lanbaa hota he, kisi kisi sicada kii arbhak avasthaa teraa se satraa varsh tak kii hoti he, iskaa arbhak bill main rahata he isliye inamen bill main rahanevaale kiton kii visheshtaayen pai jaati hai. kaksidi vansh ke naron main tathaa alurydidi vansh ke donon lingiyon main pupa kii dasha kaa abhas aa jaataa he, arthath inamen ninf ke jivan main praudh banane se purv ek aisa samay aata he jab ve kuch bhi khate nahin hai. yah pupa kii praarambhik hua he. ye keet is prakaar apurv roopantaran se purna roopantaran kii ore agrasar hote hai. adhikansh hiteroptera main ek varsh main ek hi peedi hoti he, kintu homoptera main janan ati shighrata se hota he. itani shighrata se janan kaa hona bahut mahatv rakhata he or inako bahut hanikaarak bana hota he. greeshmakaal main bahut se affid kii ek peedi saat hi din main puri ho jaati he. herik ne anumaan lagaaya he ki gobhi kii affid main 31 march se 15 agast tak baarah peediyaan utpann ho jaati hai, itane dinon main ek maadaa 5,64,08,72,57,50,92,54,552 affid utpann kar sakegi, inaki taul lagbhag 8,27,62,72,50,543 ser hogi arthath ek varsh main 20,69,06,81,267 man affid utpann ho jaaegi kintu sach to yah he ki koi bhi keet apni adhik se adhik jananshkti ko nahin pahunch paata he, kyonki anek vipareet paristhitiyaan hoti hai, anek shatru hote hai jo inako kha jate hai, jinke kaaran inaki sankhya itani adhik nahin badhane paati. isliye itani adhik jananshkti hote hue bhi inaki sankhya bahut nahin badhati.
 adhiktar hemipteragon paudhon ke kisi bhaag kaa ras chuskar apana nirvaah karte hai, keval thode se hi aise hemiptera hai jo anya kiton kaa dehadrav yaa stanadhariyon or pakshiyon kaa rakt chuusate hai. affedidi, kaksidi or silidi vanshon kii kuch aisi jatiyaan hai jo pitica banaati hai. dehadrav chusanevaale adhikansh anya kiton kaa hi shikaar karte hai. aisi prakruti riduidi vansh kii kiton or jalmatkunon main pai jaati he, kuch bade jalmatkun choti choti machhliyon or bengaliyon par bhi akraman karte hai. rakt chusanevaale matkun kasherukadandiyon kaa rakt chuusate hai. riddwidi vansh ke trytoma kii jatiyaan, jo ayanvrutt main pai jaati hai, buree tarah se rakt chuusati hai. trytoma megista prananashak 'chagas' rog manushyon main failaata he. khatmal sansar ke samast deshon main un manushyon ke saath paaya jaataa he jo gande rahete hai. aisa vishwaas he ki yah anek prananashak rogon kaa sanchaaran karata he jaise plig, kalaazar, kodh aadi. riduidi vansh kii kuch jatiyaan pakshiyon kaa bhi ras chuusati hai.
 paudhon kaa ras chusanevaale keede apane sui ke samaan mukhbhaagon ko badi saralata se paudhon main ghusaa dete hai, inaki laar main anzim hote hai jo inaki is kaary main sahaayta karte hai. inamen se kuch kiton kii laar main aise anzim hote hai jo paudhon kii koshikabhithti ko ghulaa dete hai or utakon ko drav bana dete hai. kinhin kinhin matkunon kii laar kaa anzim starch ko sharkara bana detaa he. bahut se hemoptera ke bhojan main sharkara adhik hoti he jisko ye buund buund kar apni guda se ni:sravan karte hai. yah ni:srav madhu-os kehalaata he. madhu-os chintiyaan bahut pasand karti hai at: ve inaki khoj main gumti phirti hai. koi koi chintiyaan madhu-os kaa ni:srav karanevaali ko apane ghoslon main madhu-os praapt karne ke liye le jaati hai or dekhbhaal tathaa raksha karti hai.
 jalawaasi matkunon, kii jal main rahane ke kaaran tairne or shwasan ke liye, deharachana main parivartan aa gaye hai. ve keet jo jalatal par rahete hai unak deh neeche kii ore se makhmal kii tarah mulaayam baalo se dhanki rahati he jis kaaran ye keet bhigane se bache rahete hai. vaastavik jalawaasiyon kii shrungikas gupt rahati hai kyonki jal main duube hue kiton ko tairne main baadha daalate hai. inaki taangen patavaar kii tarah ho jaati hai. shwasan ke liye bhi bahut se parivartan aa jate hai, shwasan indriyaan inke puchh kii ore pai jaati hai, ye baar baar jalatal par aate hai or in indriyon dwaara shwasan karte hai. kinhin kinhin kiton main vaayu ko apane paas rakhane kaa bhi prabandh hota he, jis kaaran unako itani shighrata se jalatal par nahin aana padataa he or is vaayu ko shwasan karne ke kaam main lete rahete hai.
 bahut se matkunon main dhwani utpann karanevaali indriyaan hoti hai. dhalakar matkunon kii pasch taanrgon par bahut choti choti gullikas hoti hai. jab ye keet apni ye taangen apane udar par, jo khurkhura hota he, ragadate hai to dhwani utpann hoti he. korixidi vansh ke kiton ke gulphagrika par danta hote hai. jab ye danta duusari ore vaali taang kii urthika par kii khootiyon par ragade jate hai to dhwani utpann hoti he. sicada main paschvaksh ke neeche kii ore ek jodi jhilliyaan hoti hai, in jhilliyon main vishisht prakaar kii peshiyon dwaara kampan hota he or is prakaar dhwani hoti he. kisi kisi sikada main ye jhilliyaan udar ke agrabhag main donon ore pai jaati hai or dhakanon dwaara surakshit rahati hai. himalay ko ghaatiyon ke jangalon main paae janevaale sicada kii dhwani lagbhag baharaa karanevaali or thakaanewaali hoti he.
 matkunagan paudhon ko atyadhik haani pahunchaate hai at: inkaa manushya ke hit se atyadhik sambandh rahata he. atyadhik haani pahunchaanevaali jatiyon main eekh kaa pyrela he jo paudhon kaa ras chus eekh kii vruddhi roak detaa he. dhan kaa matkun badhate hue dhan ke daanon kaa ras chus lete hai or is prakaar ant main keval dhan kii bhusi hi rah jaati he. kapaas kaa matkun kapaas kii bodiyon ko chhedakar haani pahunchaate hai. seb kii oonee affis kashmir ke sebon ko bahut haani pahunchaata he. santare kii shwet makkhi or iseria parachesi, jo bharat main lagbhag 30 varsh purv austrailia se ai thim, madhya bharat main santare or mausami ko bahut haani pahunchaati hai. assam main chaay murchaa, jo hiliopiltice dwaara hota he, chaay ko bahut haani pahunchaata he. sach to yah he ki kaksidi or effodidi donon hi vanshon ke keet bahut hanikaarak hai. kuch shwet makkhiyaan, trayuca or kuch anya matkun paudhon main virus pravesh kar bhinn bhinn prakaar ke rog utpann kar haniyaan pahunchaate hai.
 yadi manushya ke laabh kii drushti se dekha jaae to lakh kaa keet bahut hi mahatv rakhata he. in kiton se lakh banati he or lakh se chapadaa banaaya jaataa he.
 matkunagan kaa vitaran bada vistrut he, par ye sansar ke thande bhaagon main nahin pahunch sake hai. is gana kii adhikansh jatiyaan bharat main pai jaati hai.
 matkunga loar parmianyug kii kansas or germany kii chattaanon main paae gaye hai. german fasil yugaran ke mukhbhaag matkunganiya hai, keval ek hi antar he ki labium do hote hai jinka aapas main samekan nahin hua he. pakshon kaa shiravinyas lagbhag cakroch kii tarah kaa tarah kaa he. in lavenon ke kaaran isko ek lupt hua pruthak gana mana jaataa he or iskaa naam pramatkunagan rakhaa gaya he. kansas kii chattaanon main vaastavik matkunagan sabase pratham ipsvich ke apper tris main mili hai. jurysic samay ke pashchaat matkunga ke astitvashesh adhikta se paae jate hai. jurysic samay main donon upagan milte hai.
 matkunagan pakshon kii rachana ke aadhaar par do upaganon main vibhajit kiye gaye hai - homaptera main samast agrapaksh ek sa hota he, kintu hiteraptera main samast agrapaksh ek sa nahin hota he arthath iskaa nearesth bhaag kadaa or duurastha bhaag jhillimay hota he.
