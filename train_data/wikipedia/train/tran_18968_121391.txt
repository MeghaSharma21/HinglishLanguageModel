 deshon, kshetron yaa vyaktion kii aarthik samruddhi ke vruddhi ko aarthik vikaas kehete hai. niti nirmaan kii drushti se aarthik vikaas un sabhi prayatnon ko kehete hai jinka lakshya kisi jan-samudaay kii aarthik sthiti va jivan-str ke sudhaar ke liye apanaaye jate hai.
 vartmaan yug kii sabase mahatvapurn samasya 'aarthik vikaas' kii samasya he. aarthik swatantrata ke bina rajnatik swatantrata kaa koi mahatv nahin he. vikaas or usase jude hue muddon ke is mahatv ke kaaran hi arthshaastra ke kshetra main vikaas-arthshaastra naamak ek alag vishay kaa hi udai ho gaya. kintu pichley kuch varshon se vikaas-arthshaastra ke ek swatantra vishay ke rup main astitv par prashn chihn-sa ubharta dikhaai de rahaa he. kai arthshaastri hai jo "vikaas-arthshaastra" naamak alag vishay kii aavashyaktaa se hi inkaar karne lage hai, inamen pramukh hai- slatz, hebralar, baar, little, walters aadi. arthshaastriyon kaa ek varg "vikaas-arthshaastra" ko hi samaapt kar dene kii maang karne laga he.
 kuch arthshaastriyon ne 'aarthik vikaas', 'aarthik pragati' or dirghakaalin parivartan kii alag-alag paribhaashaayen kii hai. kintu mir or boldwin ne in teenon shbd-samoohon kaa ek hi arth main prayog kiya he tathaa alag-alag arth nikaalane ko 'bal kii khaal nikaalnaa' kaha he. unke anusaar,
 vikaas ke arth or maap ko lekar arthshaastra main ek bahes or vivaad chalaa aa rahaa he. kintu itani lambii bahes ke baavjood bhi vikaas kaa arth hi spasht nahin ho paa rahaa he. jab koi arthshaastri vikaas ke bare main apana mantavya prakat karnaa chaahe to vah vikaas kaa arth bataata he evam uski paribhaasha detaa he. kintu kuch samay baad vah swayan hi apni paribhaasha se asantusht dikhaai detaa he. vah mahasoos karata he ki vah jo kuch chahta tha, vah kah nahin paa rahaa he, vah jahaan janaa chahta tha, ja nahin paa rahaa he. yah ek ajeeb sthiti he ki vikaas kaa arth spasht hue bina hi vikaas yojanaayen, vikaas model, vikaas niti evam ranneeti taiyaar ho raheen he or vikaas ke naam par prayek desh main anek prakaar kii gatividhiyaan bhi chal rahi hai. yah ek aisi hi sthiti hui jaise kisi vyakti ko jis sthaan par janaa ho use us sthaan kaa naam or disha hi spasht na ho, kintu phir bhi vah chal pade.
 aarthik samruddhi kahen yaa aarthik vikaas?- in donon main se koun-si shabdaawalee kaa prayog karen- isko lekar bhi arthshaastri duvidha main hai. saadhaaran bolchaal kii bhashaa main to aarthik samruddhi or aarthik vikaas in donon shabdon kaa ek hi arth main prayog kiya jaataa rahaa he. lekin sabase pehle pro. shumpiter ne 1911 main prakashit "theory of ichnomik devlepment" naamak ek lekh main aarthik samruddhi evam aarthik vikaas kii avadharanaon main antar spasht kiya tha. uske baad se anek arthshaastriyon ne in avadharanaon main antar bataaya he. pro. kindolbarger ke anusaar, aarthik samruddhi se taatpary he adhik utpaadan, jabaki aarthik vikaas main donon baaten shaamil hoti hai- adhik utpaadak tathaa takneekee evam sansthagat vyavasthaaon main parivartan. is prakaar aarthik samruddhi kii tulana main aarthik vikaas ek vistrut avadharana he.
 takneekee drushti se samruddhi evam vikaas kii dharanaon main antar maanate hue bhi zyaadaatar arthshaastriyon ne vyaavhaarik drushti se samruddhi or vikaas ko ek hi arth main paribhaashit kiya he. ve vikaas ko 'aay main vruddhi' or 'utpaadan vruddhi' se aage kii cheez maanate hue bhi use aay or utpaadan vruddhi ke rup main hi paribhaashit karte hai. vikaas ko keval prati vyakti sakal gharelu utpaada main vruddhi ke rup main na maanate hue bhi ve vishwa ke viksit, vikasshil or aviksit deshon ke bich vibhaajan prati vyakti ji.di.pi. ke aadhaar par hi karte hai. yah vidmbana hi he ki ek ore ve kehete hai ki vikaas yah nahin he kintu duusari ore jo nahin he usee ko vikaas sweekaar kar lete hai.
 vikaas-arthshaastra main vikaas ke arth evam paribhaasha se bhi bada vivaad or bhram vikaas ke maap evam suchakon ko lekar he. yah bhi kah sakate hai ki vikaas ke maap yaa suchakon ke vivaad main se hi vikaas kaa arth va paribhaasha kaa vivaad utpann hua he. prashn yah he ki kya vikaas ko sankhyatmak rup se mapa ja saktaa he? pashchimi arthshaastra ne yah mana he ki vikaas ko sankhyatmak rup se mapa ja saktaa he. yah maan lene ke baad doosraa sawaal yah utpann hota he ki vikaas ko kaise or kin maapdandon se mapa ja saktaa he ki kisi desh kaa vikaas hua he yaa nahin or kitna hua he. samay-samay par vikaas ko maapne ke liye anek suchakon kaa suzav diya jaataa rahaa he. 
 vikaas ke vibhinn suchakon ko ham mukhyat: do bhaagon main vargeekrut kar sakate hai- aarthik suchak evam gaiyr-aarthik suchak.
 kuch arthshaastri jaise kujanets, meyar evam baldwin, mid aadi vaastavik ji.di.pi. ko hi vikaas kaa sarvottam suchak maanate hai. unke anusaar vaastavik ji.di.pi. main vruddhi dar ke aadhaar par ham vikaas kii dar ko maap sakate hai. kuch seemaa tak ji.di.pi. ko vikaas kaa upyogi maapdand hote hue bhi ise samuchit maapdand nahin mana ja saktaa he. isaki pramukh kamiyaan is prakaar hai-
 adhikansh arthshaastri prati vyakti vaastavik ji.di.pi. main vruddhi ko hi vikaas kaa sarvottam, vyaavhaarik evam suvidhajanak maapdand maanate hai. kindolbarger, meyar, higins, harvey lebenstin, dablyoo.e. levis, jacob winer aadi arthshaastri isi mat ke hai. sanyukt raashtra sangh ne bhi isi maap ko sweekaar kiya he. prati vyakti ji.di.pi. ko vikaas kaa maapdand sweekaar kar lene par jansankhya kii vruddhi ke prabhaav kaa bhi vichaar ho jaataa he, kyonki kul ji.di.pi. main kul jansankhya kaa bhaag dene par hi prati vyakti ji.di.pi. kii gananaa hoti he. kintu vikaas ke maapdand ke rup main prati vyakti ji.di.pi. bhi adhuraa maapdand he or iske bhi kai dosha hai. inamen se pramukh hai-
 saar rup main, ji.di.pi. evam prati vyakti ji.di.pi. ko vikaas ke maapdand rup main sweekaar kiye jane ke kuch dosha hai jo nimnlikhit hai-
 kuch vidwaanon kaa mat he ki vikaas kaa antim lakshya logon ke rahan-sahan va jivan str main vruddhi karnaa hota he or rahan-sahan kaa str upbhog ke liye uplabdh vastuon va sevaaon kii maatra par nirbhar karata he. at: prati vyakti upbhog kaa str aarthik vikaas kaa sarvottam maapdand he. kintu is maap kii bhi apni ek kathinaayee he. prayek desh ko bhavishya main adhik utpaadan karne ke liye puunji-sanchay va bachat kii aavashyaktaa hoti he or iske liye upbhog ko kam karnaa padataa he. yadi koi desh apane upbhog ko kam karke bachat va puunji nirmaan main vruddhi kar rahaa hoga to prati vyakti upbhog str ko vikaas kaa maapdand maan lene par us desh kaa aarthik vikaas nahin mana jayega. duusari ore, yadi koi desh vartmaan main apane upbhog str main to kaaphi vruddhi kar letaa he kintu uski bachat va puunji nirmaan kam ho jaataa he, to isse bhavishya main uske kul utpaadan main kami aane kii sambhaavna utpann ho jaaegi. kintu prati vyakti upbhog str ke maapdand ke anusaar us desh kaa aarthik vikaas hua he, yah kaha jayega.
 kuch vidwaanon ke anusaar aarthik kalyaan hi aarthik vikaas kaa sarvottam maapdand ho saktaa he. aarthik kalyaan kaa vichaar karte samay ham keval yah nahin dekhenge ki kya or kitna utpaadan kiya ja rahaa he, balki iske antargat yah bhi dekhenge ki yah kis prakaar paidaa kiya ja rahaa he or iskaa bantwaaraa kis prakaar ho rahaa he. aarthik kalyaan main yah bhi dhyaan main rakhana hoga ki desh main jin-jin vastuon kaa utpaadan kiya ja rahaa he unka tulanaatmak mahatv kitna he? is prakaar isamen hamen moolyaatmak nirnay lene honge. isi tarah utpaadan kii saamaajik laagat kaa bhi vichaar karnaa hoga. yadhyapi aarthik kalyaan kaa maapdand vikaas kaa adhik upyukt maapdand he kintu phir bhi abhi tak arthshaastriyon ne iskaa vyavhaar main prayog nahin kiya he. iskaa kaaran unhone yah bataaya he ki moolyaatmak nirnyon, nyaaypurna vitaran, saamaajik laagat aadi aisi baaten hai jinaki vyavhaar main gananaa karnaa bahut kathin he, at: aarthik kalyaan ko avyaavhaarik maanakar chhod diya gaya he.
 vibhinn deshon ke bich tulanaatmak adhyayan kii suvidha kii drushti se kuch arthshaastriyon ne samyojit sakal rashtriya utpaada ko vikaas ke maapdand ke rup main sweekaar karne kaa suzav diya he. is maap ke madhyam se rashtriya aay ke lekhon ko samyojit karne ke liye krayshakti samta kii avadharana kaa prayog kiya jaataa he. kintu is maapdand main bhi rashtriya aay ke maap kii sabhi simaaen to hai hi, uske alaava rashtriya aay kaa samaayojan karnaa hi koi saral kaam nahin he, uski apni kathinaaiyaan va simaaen hai.
 uparyukt maapdandon ke alaava kuch vidwaanon ne vikaas ke or bhi kai maapdandon ke prayog kaa suzav diya he. udhaaharan ke liye, kul jansankhya main nirdhan varg kaa pratishat kam hona aarthik vikaas kaa ek acha maapdand ho saktaa he. par ye sabhi maapdand ekapaksheeya hai.
 saamaajik suchakon main manushya kii aadharbhoot aavashyaktaaon ke rup main bataaya gaya he. mukhya saamaajik suchakon main ye shaamil hai- jivan pratyaasha, calori-paan, shishu mrityu dar, vidyalayon main praathmik kakshaon main bhartee sankhya, awaas, poshan, swasthya tathaa aisi hi anya ve sab chijen jo manushya kii moolbhoot aavashyaktaaon se sambandh rakhti hai.
 is pranali ko stone evam sears ne diya tha. isi kram main pieatt evam round ne bhi soshal accounting matrix ke naam se ek suchak diya tha. kintu is prakaar kii pranali kii sabase badi kami vishwasaneey evam upyogi aankadon kaa na mil paanaa he. iske alaava isamen saamaajik vikaas ke sab pahaluon ko sammilit kar paanaa bhi kathin rahata he.
 is suchak kaa vikaas saamaajik vikaas par sanyukt raashtra ke shodh santhaan dwaara kiya gaya tha. prarambh main 73 suchakon ko jaancha gaya jinamein se ant main 16 suchakon kaa chayan kiya gaya. ye suchak hai-
 uparokt suchakon ko dekhne se yah spasht ho jaataa he ki ye bhi vikaas ke upyukt maapdand nahin ban sakate.
 vikaas ke is suchak ko 1979 main moris di. moris ne diya tha. iske antargat teen suchakon kaa prayog karne kii baat kahi gai thi- 
 yah suchak bhi adhuraa he. kyonki isamen anek saamaajik evam manovaigyanik suchakon ko shaamil hi nahin kiya gaya he- jaise suraksha, nyaay, maanav adhikaar aadi.
 kutnets ne aadhunik aarthik sanvruddhi kii saat mukhya visheshtaayen bataai hai-
