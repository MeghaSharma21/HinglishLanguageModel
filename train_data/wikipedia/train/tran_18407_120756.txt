 mujhe acchhee tarah se yaad he. khub acchhee tarah se. maano maanas-shila par curry gahari lakeer ho...amit or avismaraneey...adrishy magar saghan anubhutiyon se aachhadit...jaise palken putali ke ehsaas se bhari-bhari rahati hai. gaanv kii mitti apanepan kii gandh se...kaliyaan madhur suvaas se...maanas-jhil mithe-sunahale sapanom se or jaise sanchetana rasi-pagi rahati he, komal anubhutiyon se. kaal ke antaheen pravaah se beasar. uddaam salila kii tarah urjaswit. haa, mujhe yaad he, thik-thik yaad he ki varshon pehle maine hi kahin likhaa tha, suranjan or unki kavita, donon ke antahsambandh ke bare main. yah ki donon main bhed karne kii jarurat nahin. suranjan ko samajhnaa he to uski kavitaaon main utaro. ruukhaa, sookhaa, bhavuk, samvedansheel, kunthit, yahaan tak ki swaarthee or parapidak, meetha-kadava or kirkira bhi. suranjan kaa prayek rup, unka anoothaa vyaktitv, uski prayek chhavi, khamiyaan-khubiyaan unki kavitaaon main kaid he. ekadam paardarshee or spasht. 
 	suranjan ne yun to kahani or upanyaas bhi likhe hai, kintu unki pahchaan ek kavi kii he. swayan suranjan bhi khud ko kavi maanate hai. lekin kavi ve romaaniat ke hai. iskaa kaaran sambhawatah yah bhi ho saktaa he ki unke bheetar kavita kaa pallavan kisi saamaajik yaa naitik patibaddhta, athwa bauddhikta ke teevr aaveg ke kaaran nahin hua. na hi ve bahut padhate-likhte srujanaatmakataa ke dabaav ke kaaran kavi bane han. kavita uske man main mukesh ke dard-bhare geeton or lata ke swar-maadhurya se janmi he. filmi geet-sangeet kisi ko kavi-sahityakar bana saktaa he, isapar aap shaayad hi vishwaas karen. isse pehle mujhe bhi nahin hota tha. suranjan ko dekhakar janaa ki aisa bhi sambhav he. haalanki atishay bhavukta kii jo simaaen hai, vahi suranjan ke kavi kii bhi hai. aap unki bahut-si kavitaaon ko nakaar sakate hai. magar jin kavitaaon main unki samvednaa saare tatbandh todakar bahi he, unpar aap vyaktivaadita kaa aarope to laga sakate hai, nakaar nahin sakate. bina kisi bauddhik ahmanyata ke suranjan aaj bhi mukesh ko apana guru maanate hai. or preranarot bhi. 	suranjan or unki kavita kii antarangta ko lekar jo maine varshon pehle kaha tha, aaj bhi usee par kaayam hum. jabaki is bich dharti suraj kii hajaaron parikramaayen kar chuki he. hindon or yamuna jaisi kabhi kii sadanira, magar aaj pradooshan kii maar se abhishpt nadiyaan lakhon ton kachra baha chuki hai. khud suranjan ke bhi ujadane or basane silsilaa chalaa he. makaan, dukaan sabakuch bech-bachakar ve gaya laute, yah kahkar ki gaya kii mitti unhen bula rahi he. unka bholaa man samaj hi nahin paaya tha ki varshon pehle gaya se palaayan karne se lekar ab tak phalgu nadi main athaah pani bah chukaa he. isliye patni or bacchon ke saath jab gaya pahunche to paristhitiyaan puri tarah badal chuki thim. dubaara jad jamaane kii koshish main sahityarath kii shuruyaat kiiµpustakon kii chalati-phirti dukaan. graahakon ko lubhaane ke liye ‘hanuman chalisa’ kii pratiyaan muft bantee. par halaat vipareet the. isliye nae armaan, nae sapanom, nai ummiido ke saath dubaara dilli kii raah pakadani padi. sanathan sangharsh ke saath baari utaar-chadhaav, antaheen aas-niraash ke bich suranjan kaa jivan aaj bhi vaisaa hi he, jaisaa bees varsh pehle tha. is lambey antaraal main suranjan ko lekar meri raay jyon kii tyon he. isliye nahin ki meri avadharanaen jadta or yathasthitwaad kii shikaar hai. samiksha-punariksha kaa daur unamem aayaa hi nahin he. meri chintaa to isliye he ki suranjan aaj bhi apni jidon or duragrahon se ubar nahin paae hai. unki kunthaayen aaj bhi jas kii tas hai. balki is bich unki kaam-kunthaon ne to or bhi vikal udaanen bhari hai. iske baavjood jo nahin badla, vah he suranjan kii teevr bhavukta, jo unke kavitv kii aatma, jidon kaa avlamban he. 	is bich hamaare bich parichay or aparichay ke silsile main nirantarata rahi he. aparichay kaa daur haalanki chota he, lekin mere liye mahatvapurn bhi vahi he. shaayad iske peeche meraa yah soch he ki khalis parichay se ham kisi ko puri tarah nahin jaan pate. vyakti ke anchhue pahaluon tak pahunchane, unhen samajhane, vivechit-virechit karne ke liye aparichay ke antaraal kii jarurat padati hi he. yani mujhe itnaa samay mila he ki main suranjan ke prati apni dharna kii punariksha kar sakuun. unke prati man main jo anuraag jamaa he, jo dwaish jad jamaaye hue hai, unpar punarvichaar kar sakuun. or aisa maine kiya bhi he. apane aparichay ke dam par hi main yah daawa kar saktaa hum ki meri tippaniyon main sach kii paryaapt sambhaavnaaen hai. suranjan ko lekar main yadi khaasaa nirmam ho sakaa hum to is aparichay ke kaaran hi. 	maansik dharaatal kii dooriyaan, yani aparichay kii avasthaa sambhawatah suranjan ke saath bhi he. jab bhi unhen mere prati nirmam hone kaa avasar mila, unhone bina chuke uskaa istemaal kiya. yah sthiti ai to ve aage bhi nahin chukange. bina laag-lapet khari-khari kahenge. balki aise maukey to vah nikaalte hi rahete hai. kabhi sidhe, samvaad ke madhyam se, kabhi kavita ke bahaane. agar vah naaraaz haa to ugrata savai ho jaati he. kuch varsh pehle uski naaraazgi se vaasta padaa tha. yahaan main naaraazgi ke kaarnon kii tah man nahin jaaoongaa. is lekh kaa yah uddeshy bhi nahin he. un dinon suranjan ne mujhapar ek kavita likhi thi. kavita kya thi, kisi thi, nahin maaloom. na to vah suranjan ne kabhi mujhe sunai, na maine unase aagrah hi kiya. shaayad isliye ki apane bare main kadavi-khari baaten sunne kaa saahas viralon main hi hota he, uskaa mujhamen abhaav tha. yaa shaayad yah sochakar ki us kavita main jaanane laayak kuch tha hi nahin. jis manahosthiti main suranjan ne vah kavita mere upar likhi thi, athwa mujhe lekar jis bhav kii abhivyakti vah apni kavita ke madhyam se chaahate the, usamen vyanjana rachana ko kalatmak oonchai dene main sahaayak hoti. lekin vyangy main suranjan kaa haath tang he. aise main kavita dil kii bhadaas athwa kuntha ke aaveg ke atirikt shaayad hi or kuch ho. kam se kam mujhe to yahi laga tha. 	kuch dinon baad jaisaa ki suranjan ne swayan hi bataaya, kavita kaa sheershak unhone mere hi vyangy upanyaas ‘jug-jug jivu bhrashtachar’ se liya tha. naaraazgi ke daur main vah kavita unhone hamaare kai doston ko sunai thi. parantu main uskaa aswadan kabhi na kar sakaa. sambhav main man main apriy sthiti se bachane kii laalasaa rahi ho. isiilie maine na to suranjan se kavita sunaane kaa anurodh kiya, na un mitron ke kavita ke bare main jaanane main ruchi dikhaai, jo use sun chuke the. vah kavita suranjan kii baaki saikadon anchhapi kavitaaon ke bich aaj bhi dhul chaat rahi hogi. sthiti ko phase karne kaa yah bhi ek tarika he, jiskaa main jab-tab upyog karata rahata hum. suranjan bhi is bare main kuch kamjor nahin hai. jin dinon kii yah baat he, un dinon har mulaakaat ke samay ek jumala unki jubaan par hota tha—‘dil milen na milen, haath milaate rahiye.’ 	upar maine aparichay kaa zikr kiya he. mahatvapurn yah bhi he ki suranjan ke saath parichay ke kshan jab bhi gahraate najar aae, ek duuri sadaiv mere man main bani rahi. man ke kisi kone main avasthit koi sadaiv yah chetata rahaa ki saavdhaan yahaan se aage varjit kshetra he. yahi tumhaari lakshmanarekha he. sambhav he iskaa kaaran meri koi kuntha yaa kamajori rahi ho. ki bachapan ke sanskaar...sambandhon ke bich surakshit duuri banaae rakhane kii pravriti, jo ab jane-anjaane mere swabhaav kaa hissaa ban chuki he. suranjan ne bhi apane liye is prakaar kii lakshmanarekhaayen khinch rakhi hai, pataa nahin. lekin itnaa tay he ki unke or unki lakshmanarekhaon ke bich nishchit rup se adhik faasla he. jo unhen apane parichiton se antarang hone kaa apekshaakrit zyada avasar pradaan karata he. mujhe lekar suranjan ke man main kitne faasale hai isse to parichay nahin, lekin ek baat main jor dekar kah saktaa hum ki itane varshon main shaayad hi koi aisa avasar aayaa ho, jab koi itani oonchi diwaar hamaare bich bani ho, jisko laangh paanaa naammumkin ho. aparichay ko daur main bhi parichay ko kaayam karne kii lalak kamobesh donon taraf bani rahi. is tarah yah abuch-avaanchit aparichay hi he, jisane hamaare parichay kii nirantarata ko banaae rakhane main madad kii he. 	suranjan ek sahityakar hai. kavita-kahani-upanyaas-baalsahitya sabakuch likhaa he unhone. kavita ho yaa gadhy, unhone unheen vishyon par kalamghasiti kii he, jinhen swayan bhoga yaa anubhoot kiya he. unamem ek motaa upanyaas ‘mandi house: yah main hum main’ bhi he. anubhuti atyant teevr, saghan or dhardaar ho to kavita. kuch uthali, ukhdi-ukhdi-si ho to kahani yaa upanyaas. haalanki bhoomika ke dauraan subhash chander ne ‘mandi house...’ kii prashansa kii he. magar mujhe unke upanyaas priy nahin lagate. meraa maananaa he ki suranjan multah kavi hai, isliye unki kahani-upanyaason main kathanak kaa paryaapt vikaas ho hi nahin paata. upar se anubhuti kii pramanikta ko, nijee anubhutiyon ko jyon kaa tyon banaae rakhane kaa dabaav bhi rachana ko bojhil or apthaneey banaata he. swanubhuti ke dabaav kaa shikaar unki kavitaayen bhi hai. suranjan chhipaana nahin jaanate. shaayad yah chal unhone siikhaa hi nahin he. unke kavi kaa dard, puure jamaane kaa dard he, ve aksar yahi dikhaate rahete hai. ek rachanaakaar ke rup main suranjan kii puri duniya do khaanon main simati he. pehle khaane main ve hai, jinhen ve apana maanate hai, jinase ve pyaar karte hai. duusare main ve hai jinke prati unke man main aakrosh bharaa rahata he. atev unki rachanaaon main aksar vahi paatr aate hai, jinhen vah apane jivan main taatkaalik rup se sweekaarya athwa asweekaarya pate hai. anubhuti kii saghanta lekhan ke liye dabaav banaati he, jisase ve nirantar kuch na kuch rachate rahete hai. kintu niztaa ke atyadhik dabaav main unki rachanaaen nijee aakrosh, kuntha yaa khunnas kii abhivyakti kaa madhyam ban jaati hai. 	suranjan kaa gadhy bhi kavitaai liye hota he. isse unki rachanaaon main laalitya swaabhaavik rup se ubhar aata he. magar kabhi-kabhi isse kathanak kii gatyaatmakataa shithil padane lagati he, jo pathneeyata ke liye utani hi jaruri shart he. isi kaaran suranjan ko gadhy se adhik shoharat unki kavitaaon se mili he. isse suranjan bhi santusht hi hai. vaise unke upanyaas ‘mandi house: yah main hum main’ kaa sheershak mujhe iske kathanak se adhik pyaara laga. haalanki jaisaa maine pehle bataaya, yah suranjan kii swanubhuti kaa hi khelaa he. sidhaa-sada aatmakathaatmak upanyaas, jisamen unhone jaisaa dekha-bhoga vah aayaa he. vahi naripatr hai jo jinase suranjan kii bhaawanaaon kii duniya basii he. upanyaas main yatharth, sex, samvednaaen aadi sabakuch hai. lekin aatmakathaatmak rachanaaen jis tatasthta or nirmam aatmvishleshan kii maang karti hai, vah is upanyaas main kahin nahin he. vastutah yah suranjan kii seemaa bhi he. atisamvedansheeltaa kaa lakshan hota he ki vah dimag ko ek daayre se baahar nahin jane detii. aisi sthiti main aatmshlagha bhi aa jude to kriti kaa sahitya-tatv sankat main pad jaataa he. aatmshlagha kaa shikaar manushya duniya ko do hisson main baantkar dekhtaa he. ek jo uske kaam kii he. uski swarthpurti main sahaayak he. duusari jisase sirf dusron kaa hitsaadhan sambhav he. chunki samvednaaen man ke teevr aaveg hoti hai, isliye ve kshan-kshan parivartasheel bhi hote hai. aisi avasthaa main doston or dushmani ke daayre bhi ekajaise nahin rah pate. ve bhi apni dhuriyaan badalte rahete hai. yani ek kshan vishesh main mitra rahaa vyakti kshan-vishesh main dushmani ke daayre main bhi aa saktaa he. or dushmano kii qatari main shaamil vyakti kisi bhi pal dost bhi ban saktaa he. atisamvedansheeltaa vyakti ko aatmakendrit or kabhi-kabhi krur bhi bana detii he, jiskaa khamiyaja us vyakti ke nikatwartiyon ko uthaanaa padataa he. 	suranjan kaa upanyaas ‘mandi house...’ mujhe is desh ke loktantr kii takat kaa roopak jaan padataa he. mandi house or uske aasapaas kaa ilaaka rajdhani ke samskruthikarmiyon kaa sabase pasandida thikaana he. yahaan rajdhani or baahar se aae samskruthikarmiyon, sahityakaron kaa jamabada laga hi rahata he. isliye is parikshetra ko dilli kii saanskrithik rajdhani kahkar pukarana katai atishyokti nahin lagata. main bataa duun ki is upanyaas ko suranjan ne mandi house kii cantine, yahaan ke parkon main baithe-adlete hokar likhaa he. un dinon jo unke kathitam sangharsh ke din the. ghar se khaali pet nikalnaa, mandi house pahunchakar vahaan shaam tak mitron ke saath gapiyate rahanaa, fursat ke kshanon main likhnaa. bhukh lage to jo mili kha lenaa. apane ekaaki jivan ke teevr santrason ko raftaa-raftaa lekhnee ke jariye kaagaj par utaarna. mujhe lagata he ki sudur bihar ke saadhaaran kasbe se aayaa ek vipann, saadhanviheen, alpashikshit or bhavuk kalamkaar ko, jo bina kisi gadfadar ke sirf apni kalam dwaara, un saanskrithik pratishthanon ko chunauti dena chahta tha, jo chand chatukaaron tathaa avasarwaadiyon ke boote, naukarshahon or bhrashtachariyon kaa adda ban chuke hai. jinke liye sahitya or samskruti mahaj mandi main pahunche hua ‘maal’ hai. saadhaaran utpaada, jinaki upyogita dhan kamaane tak simit he. unhen bechakar adhikadhik munafa kamanaa unke liye maanviya sarokaaron ke kisi bhi prashn se adhik ahm he. un jad pratishthanon ko suranjan is upanyaas ke sheershak dwaara maano ek chunauti dete hai. kah sakate hai ki yah aadhunik swaarthee or vyaktikendrit sattakendron ko ek swabhimani, sangharkshil or aatmavishvaas se labarej sahityakar kii ore se ek chunauti he. ek lalkaar he, samvedansheel kalamkaar kii ore se. 	kai maamalon main suranjan khaase nirmam bhi hai. yah nirmamata jitani dusron ke liye apane liye bhi kuch kam nahin he. khaskar maamla jab lekhan kaa ho. kabhi-kabhi to khari or belaag baaten bhi ve itani maasoomiyat se kah jate hai ki unka dushman bhi gussa pi jaataa he. haalanki aakrosh se suranjan ko hi nuksaan pahunchaa he. isse unki rachanaatmakataa baadhit hui he. gusse main vyakti apane shreshthatam ko nahin de paata. unki adhikansh kavitaayen akelepan kii kahani kahatee, khud ko baar-baar doharaati hai. unamem se adhikansh tab likhi gayi, jab vah ghar-parivaar se dur, apane kamare main simate, ekaaki, khud ko bhulane kii jaddojahad se guzar rahe hote the. suranjan kii behtareen kavitaayen bhi vahi hai, jo unke ghaney nairashyabodh or pidaaon se janmi hai. din-bhar kii hataasha se lagbhag tuutakar, jinhen unhone apane hi bheetar duubate-utaraate hue rachaa he. unamem jindagi se bhaag jane kaa utavlaapan he to uske prati behad lagaav bhi. aantarik sangharsh kii yahi sthiti suranjan kii kavitaaon main jhini darshaniktaa ke saath upasthit hui he. jo astitvvaad ke kareeb se guzarati he. 	pidaa ke saath suranjan ke kavi kaa sangaman kisi fishan ke tahat nahin hua he, jaisaa ki hamaare adhikansh kavi karte rahete hai. suranjan kii kavitaaon main chhalchalaati pidaa unke asmitabodh kii dena he. isliye jab vah kehete han ki suranjan kavita ko pahentaa, odhata-bichhaata he to isamen kuch bhi atishyoktipurna nahin lagata. duusare kaviyon kii tarah suranjan bada kavi hone kaa daawa karne ke bajaay apni sarjana main leen hone, uske prati ekatm ho jane main hi apana badppan maanate hai. ek kalamkaar kaa apni vidha main visarjan kaa bhav, duusare shabdon main us us vidha kaa aatmsatikaran kar lenaa he. yah kisi bhi samarpit kalamkaar kaa dhyey ho saktaa he. suranjan is lakshya ko paa sake hai, yah unke vyavhaar se bhi siddh hota he. unki kuch bhavoddeepak kavitaaon ko padhate hue mujhe angreji ke kavi pi bi style ke yaad aa jaati he. 
 suranjan ke kuch sangharshon kaa main sakshi rahaa hum. jindagi jamaane ke liye bahut-se papad unhone bele hai. prakaashan se lekar dukandaaree tak. sahityarath se lekar swapn rath...or phir ek ke baad ek naukari, pruf reeding, in dinon kathasansar se jude hai. vakt kaatane ek dukaan bhi he. vahi unka prakaashan he, vahi priting house. or kahen to steshnari kii footkar dukaan bhi he. par bechaini ab bhi jyon kii tyon he. darasal kisi vyavsaay ko jamaane ke liye hunar chahie vah suranjan main nadaarad he. vah sapane dekhte hai, parantu unhen kaarobaar main badalane ke hunar se anbhigya hai. aaj jab har kshetra main spardhaa he, log sapane nahin parinaam kii maang karte hai, sapane dekhnaa ek reetikalin shauk hi kaha ja saktaa he. kathasansar ke madhyam se mujhe suranjan ke kai nae pahaluon kii jaankaree bhi mujhe mili he. unhen agar ched duun to baat khinchati chali jaaegi. kuchhek prasang kaagaj par utarane ko jarur utaavle hai. shaayad pathakon kii bhi unamem ruchi ho. suranjan kii manamaani kaa kuch hissaa to in prasangon ke jariye baahar aayega hi.	kathasansar ke praarambhik ankon ke prakaashan se main bhi judaa rahaa hum. meri ichha thi or shaayad nayaa-nayaa utsaah bhi, jiskaa vyaavhaarikta ke dharaatal se, us hakeekat se jisase patrika chalaane ke liye uske prakaashak or sampadak ko roj do-chaar hona padataa he, koi sambandh nahin hota. to meri ichha thi ki patrika apana swatantra charitra viksit kare. prarambh ke kuch ankon main aisa prayaas bhi kiya gaya. khud suranjan main bhi bharpoor utsaah tha. isliye unhone kuch aisi rachanaaen lekh dhund nikaale jo purv prakashit hone ke baavjood samasamyikta kii kasuti par khare utarate the. prakaashan ke baad unpar khub charchaa bhi hui thi. un dinon suranjan jis kathin sangharsh se guzar rahe the, unke liye roji-roti kaa sawaal sabase aham tha. jise vah kathasansar ke madhyam se hal karne kaa khbaab dekharahe the. sampadak or lekhak bhi insaan hote hai or unki kuch jaruratein bhi hoti hai, yah dekhte hue isamen kuch bhi galat nahin tha. pet kii bhukh main naitikta ke sawaal akasar dab jaaya karte hai. to bhi mujhe bharosa tha ki kaviman suranjan apane dhairya ko chukne nahin denge. ve roji-roti ke baaki raaston ko aajamaane ke baad patrika ke kshetra main aae the. vah unhen bahut aasaan bhi laga tha. shaayad samay bhi unke saath tha. isliye ‘kathasansar’ sheershak panjikrut bhi ho gaya. saahitiyik patrika ke kshetra main spardhaa thi to shreshthatar kaam karne par safalataa kii sambhaavnaaen bhi kam nahin thim. mujhe bhi lagata tha ki yadi patibaddhta ke saath patrika nikaali jaae to vah pathakaan ke man main dhire-dhire apni paith bana hi legi. jo prakarantar main apane charitra ke anuroop nayaa pathakvarg gadhane main sakasham hogi. jaahir he ki meraa yah thodaa-bahut aadarshatmak soch tha, jiskaa vaastaviktaa se koi naata hi nahin tha. jivan kii dainandin kii samasyaayein mujhe utana nahin kachotati thim, jitani ki ve suranjan ko vichlit rakhti thim. patrika nikali magar kuch to jaruratein or kuch ve duraagrah jo suranjan kii aatmashlagha kii upaj the, in sabane kathasansar ko us patari se utaar diya, jisapar daudane kii baat use aarambh karte samay sochi gai thi. baharhaal kathasansar suranjan kii patrika he or usko vahi hona hoga, jaisaa ki ve chahenge.	kathasansar aarambh karne se pehle mujhe lagata tha ki suranjan main vyavsaayik kushalta kaa abhaav he. patrika nikaalane ke aarambhik daur main unhone jo ek ke baad ek kadam uthaae the, unamem mili asafalataa dekhakar meri yah dharna bani thi. unka magadh prakaashan bhi praayah thapp-sa tha. dukandaaree ve kar nahin sakate the. or sahityarath ko bech-bachakar waapas gaya lautnaa padaa tha. ye asafalataaen darshaati thim ki ve vyavsaayik nipunata, kam se kam vanijyik kaushal se pare hai. parantu kathasansar ke madhyam se baaki logon kii tarah meraa bhi bhram tutaa. sampadak ke rup main suranjan kii chaturaai...kisi ghaagh sampadak jaisi hi thi. yah vyaavhaarikta kaa hi atirek tha ki stri samathrya ke prati bina kisi nishtha yaa patibaddhta ke kathasansar ke ‘strishakthi visheshank’ kii ghoshnaa kar di jaae. usee ank main ek vivaadit tippanee, ki stri ko to purush ke neeche hi rahanaa he,’ bhi sampakadiya kaa hissaa banakar aae. is vaktavy par jinhen chubhan hoti he, hoti rahe, kisi kaa ji dukhata he to dukhe, suranjan ko isaki chintaa nahin. unki pravriti aag lagaakar majaa lenevaali to nahin he, magar us ghatana main aisa hi hua tha. patrika kii baari aachochana bhi hui. lekin kuch chhapaas premi lekhikaon ke saath aa jane se suranjan par koi khaas farak nahin padaa. 	yahi kyon kargil yuddh ke dauraan ubhari rashtravaadi bhaawanaaon main aae ubaal ko vah bazaar kii anya shaktiyon kii bhaanti, patrika ke yuddh visheshank ke jariye bhunaanaa chaahate the. unheen dinon arundhati raay ke naam lanaan puraskaar kii ghoshnaa hui. america ke ford foundation kii ore se mili is puraskaar ko arundhati saamaajik sanghathanon or vibhinn patrikaon main baant detii hai. khabar milte hi suranjan ke liye vah ‘duniya kii sabase acchhee ladki’ ban jaati he. chunki duniya kii sabase acchhee ladki suranjan kii kavita pustak kaa sheershak bhi he. ek panth do kaaj, suranjan arundhati ko khush karne kii koshish ke saath apni kavita pustak ko bhi charchaa main le aate hai. stri visheshank ke sampadakeey main vah stri-asmita ke viruddh or bhi talkh tippaniyan dete hai. or apni baat ke samarthan main aise aise tark ki aap bas sir dhunate rah jaaen. 	suranjan kii mukharata, belaag baton kaa main prashansak rahaa hum. kathasansar kaa vah sampadakeey apane aap main virodhabhasi kaa bahusootreey silsilaa tha. par iske madhyam se sarthak vimarsh aarambh karne ke bajaay suranjan kii koshish is bahaane patrika ko vivaadon main le aane kii thi. prakaashanarth ai saamagree se bhi vah apeksha karte ki usamen kuch chankane vaala ho. lekhakon se mulaakaat yaa rachana ke liye aagrah ke samay to vah aisa aksar kehete hi the. vivaad ke madhyam se logon kaa dhyanakarshan karne or dhanalabh kaa sapana dekhne waalon main suranjan akele nahin hai. hindi main aise bahut se sampadak-sahityakar hai, jo bheed main pathar uchhaalkar khalabali machaakar uskaa majaa lutate rahete hai. suranjan bhi unheen main se ek hai. par is maamle main ve dusron se jaraa anaadi kism ke. shaayad isliye ki vah bada game nahin khel pate. is khel ke chatur sujan khilaadi unki pahunch se baahar hai. choti-choti khushiyon ke samaan choti-choti chaalaakiyon se hi ve santusht ho lete hai. choti-choti chizon se bahal janaa, yah akele suranjan kii nahin, balki har bhavuk kavi-lekhak kii aadat hoti he. 	main yah kah chukaa hum ki suranjan mul rup se kavi hai. or main unki kavita kaa pathak, ghanghor bhavukta kaa prashansak bhi rahaa hum. magar bhavukta vaicharik taratamyata ko panpane nahin detii. aise main suranjan kii safagoi unke liye dhaal kaa kaam karti he. ham unki raay se sahamat-asahmat ho sakate hai. par is baat ke liye suranjan kii tarif kerani hogi ki ham jaise log jo kai-kai mukhauton ke saath logon se pesh aate hai, aise main suranjan ke paas hamaari apeksha bahut kam mukhute hai. jitne hai unka bhi vah bahut samajhadaari yaa kahen ki chaturipurvak upyog nahin kar pate. suranjan kii spashtvaadita unhen hamaari apeksha nirmely siddh karti he. jis sangharsh ke daur se vah gujarey hai, usko dekhte hue yah koi vicitra yaa aswabhaavik sthiti bhi nahin he. 	apni jid or sanak ke kaaran suranjan ne nuksaan bhi kam nahin uthaaya he. baar-baar ujadane or basane ke peeche unki sanakon kaa hi haath rahaa he. isi kaaran vah naukari paane or chhodane kaa khel bhi khelte rahete hai. shaayad isi kaaran unka jivan-sangharsh itnaa lanbaa khinchataa gaya. aaj bhi jo unke paas he, jis kathasansar ne unhen punahsthapit karne main madad kii he, unki lokapriyata main ijapha kiya he, use bhi thukrakar vah kab kisi nae sansar kii rachana main lag jaaenge, koi nahin jaanata. khud suranjan bhi ko yah kahaan maaloom he. unke isi swabhaav ko parakhte hue varisht laghukthakaar jagadish kashyap ne suranjan ko phinics pakshi kii upama di thi. unani lokkathaon kaa yah mithkeey paatr apni hi chita kii raakh se punah jivan paata rahaa he. bhartiya aakhyaanon main iske samanaantar raktbeej jaise myth rahe hai. suranjan ke vyaktitv ke anuroop isse sateek upama meri nigaah main to or ho nahin sakati.	suranjan ko lekar kehane ke liye bahut-si baaten hai. aath-das varshon ke antaraal main saath-saath bhoge gaye kai mahatvapurn, yaadgaar kshan hai. bahut kuch seekhney ko mila he mujhe unase. khaskar vartanee kii samaj. un dinon likhte samay beshumaar galtiyaan karata tha main. halanki main darshanashastra main parasnatak tha or vah bamushkil saat-aath jamaat paas. iske baavjood mujhe yah kehane main koi hichak nahin he ki sahitya or lekhan sambandhi samaj suranjan ke paas mujhase kahin adhik thi. unase sutara rup main anek ve baaten jaanane ko milin jo aaj bhi bahut kaam aa rahi hai. aaj sahitya jagat man paanv tikaane laayak yadi main jagah bana paaya hum to uske peeche suranjan jaise mitron kaa yogadan kam nahin he. 	is aalekh ke antim hisse main main suranjan ke us hisse par tippanee karnaa chaahunga jiske kaaran vah jab tab vivaadon ko aamantrit karte rahete hai. saath-saath baatcheet main unhone apane jivan-sangharsh se tukade-tukade parichay karaayaa he. jaanata hum ki jitna mujhe bataaya he, usase kai guna unhone bhoga he. jitna usne mujhase kaha he, usamen atishyokti kii maatra kam se kam he. shaayad aate main namak jitani. suranjan kii khubi he ki aise maamalon main vah ascharyajanak rup se eemaandaaree se pesh aate hai, to bhi unke jivan ke gai gudh prashn aise hai, jinke bare main mere man main sadaiv jigyaasa rahi he. parantu unhen lekar suranjan se baatcheet karne kii kabhi himmat hi na padi. par main jaanata hum ki un prashnon par jab bhi charchaa hogi, unki eemaandaaree hamaare bich rahegi. 	suranjan kii charchaa ho or sex par baat na ho, yah asambhav he. uske vyaktitv kaa yahi aisa pahalu he, jiske bare main kamobesh sabhi jaanate hai. uske saathi bhi or aalochak bhi. is maamle main sabaki raay lagbhag ek jaisi he. khud suranjan is bare main kabhi kuch nahin chhipate. sambhavat is mudde par ve sabase adhik mukhar hote hai. bagaiyr kisi kii parvaah kiye. aksar main sochataa hum ki suranjan ke maanas main koi aisi kutil granthi he. vahi unhen achaanak uksaakar aadi-tirchhi chaal chalane ko vivash kar detii he. vah granthi kab, koun-si chaal chalane ko majaboor kar de, iskaa akalan unke khaas mitra hitaishi bhi nahin kar pate. mujhe lagata he ki boond, ek lanbaa-sa saanp, sristi jaisi unki kavitaayen, saamaanya kavi maanas kii srujanaayen nahin hai. ve isi ukasaav granthi kii dein hai, jisaki ore maine upar sanket kiya he. 	ye vikrut kamkunthaon kii bhi upaj hai jo suranjan ke maanas main gahare kahin bahut gaharaai tak samaai hui hai. jinaki thaah paanaa mujh jaise saadhaaran kalamkaar ke bas main nahin. lekin ye kunthaayen kisi ek din main viksit nahin hui hai. na hi ye unke maanas main aadi ropit ho sakati hai. balki ye us kathin sangharsh kaa parinaam hai jo suranjan ne ghar-parivaar se barason dur, ekaaki rahakar bhoga he. ye un paristhitiyon kaa kufal hai, jo kathin sangharsh ke dinon main unka har pal imtihaan leti rahi hai or unke vyaktitv se chipak-si gai hai. magar inke kaaran unhen koi nafrat se dekhe yaa ochhepan kaa aarope lagaae, yah suranjan to suranjan mujhe bhi acha nahin lagegaa. balki inke kaaran suranjan ham sab kii sahanubhuti anayas hi bator le jate hai. kyonki unhone jo bhoga vah asaadhaaran he. 	suranjan kii kunthaon, jo unki kavitaaon main ashleelata kii had tak vyakt hui hai, ke antahsthalon kii padtaal karnaa mujhe ek chunauti saamaan lagata he. kabhi kabhi mujhe lagata he ki kaam-vikaron ke adhyayankartaaon ke liye suranjan ek behtareen cese ho sakate hai. jiske adhyayan ke jariye maanavaman kii kuch nai antahrachanaaon tak pahunchaa ja saktaa he. jiske gadhan main suranjan ke ekaaki bhatkaav or antaheen sangharsh kii bhoomika rahi he. 	kalpana kiijie ki ek yuva kuch varsh kaa safal daanpaty jeene ke baad achaanak khud ko akelaa paata he. vah yuva jiskaa man romaaniat se bharaa he. mukesh or lata ke dard-bhare nagamon main jisko apni duniya najar aati he. or jo jindagi ko usee romaaniat ke saath jeena chahta he. aisa bhavuk insaan apane akelepan, bhukh, bekaari, garibi or saadhanheenata ke saath akelaa jujhataa he. bachapan kii traasad anubhutiyon ke sivaay jiskaa koi ateet nahin he. mahanagar main jiskaa koi apana nahin. jiske paas puunji he to sirf apni bhavukta or samvednaaon kii. usee ke madhyam se apane pairon ke neeche kii jameen talashta hua vah sudur bihar se desh kii rajdhani pahunchataa he. apni ankhon main anginat sapane lekar. kuch asafal prem kahaniyon ke saath. unki smriti main duubataa-utaraata, kancreet ke jangal main bhi uske liye chaiyn kahaan. gaganchumbi imaaraten aise becharon ko chaaya to detii nahin. ulte uske bounepan kaa ehsaas karaane lagati hai. rajdhani pahunchakar bhi uskaa antaheen sangharsh viraam nahin miltaa. aise haare-thake vyakti ko kisi ke sahare kii jarurat padati he, stri kaa saath aise hi palon main amritvarsha karata. paristhitiyon se jujhane kaa samathrya or navajivan detaa. magar use to vah pehle hi ganvaa chukaa he. 	dainik aavashyaktaaon ko usne sharaab or bhaang ke nashe ke neeche dabaane kii koshish kii. par kya aisa sambhav tha. phir ek-do din kii baat ho to thik. vahaan to maheenaa-dar-maheenaa varsh-dar-varsh ekaaki kamare kaa vahi suunaapan tha. jo ghadi-ghadi deh ko kachotata. pal-pal dank martha. taane-ulahne detaa. aisi jodi bahon se duusari jodi bahon tak jane main suranjan ko chaidah baras lage. ram ke vanvaas main to sita unke saath thim. unke na hone par unka virtv kitna paravaan chadhataa koun kah saktaa he. itane lambey antaraal main kamanaayen vikrut na hon to kaise? duusari baar baahaa kaa sahaara to mila, par man kaa vishwaas nahin. isliye yah kam nahin ki aise vikat jhanjhawaton se din-raat jujhane ke baavjood suranjan toote nahin. kavita rupi sanjivani ne unhen bikharane se bachaae rakhaa. 	ek kavi jo behad bhavuk he. satat kaamanaayon main jeeta he. chalate-chalate sapane dekhtaa he. jiske paas kavita kii daulat he. or jo ek ke baad ek kai asafal premakathaon se guzar kar bhi niraash nahin hua he. yani jo sapanom main nit nae pyaar ko paravaan chadhate hue dekhtaa he. uske liye sapanom kaa tootna or bikharana kitna mahattch rakhata he. ham log jo saadhaaran bandhaa-bandhaaya sa jivan jite hai. us jivan kii bhayavahata ke bare main haragij nahin soch sakate. or yadi kalpana bhi karne lagen to dimag kii sari nasen fatne ko ho aati hai. parantu suranjan ne inhen apane upar jhela he. ek do din nahin, varshon, varsh akele-akele. har din til-til jalte-bujhate. aaj jis suranjan ko ham jaanate hai, vah lambey sangharsh or bhaawanaaon kii lapaton main tapakar niklaa he. uske bheetar angarhpan to he, isliye jab bhi ham suranjan ko alag se jaanane kii koshish karenge, unka jivan maanviya samaj ko kuch na kuch vistaar hi degaa.	suranjan kii pichhali kavitaaon main unke lambey sangharsh or hataashaon kaa vivaran he. jinamein vishaad or karunaa kii sahaj prastuti he. ve kavitaayen unhen naiysargik pratibhayukta kavi siddh karne ko paryaapt hai. kintu uski haal kii kavitaayen khaastaur par sampadak suranjan kii kavitaaon main aavegatmak prem kaa sthaan foohadpan or ashleelata ne le liya he. nari paatr pehle unki kavitaaon main preranaòt kaa dharm nibhaate the. parantu ab unke varnan main ashleelata saaf jhalkane lagi he. duniya kii sabase acchhee ladki ko paane kii sanatani kaamana to unke man main aaj bhi he. par jis stri ko vah apni patni kehete hai, usko ankashayini banane ke baavjood uske prati man main saikadon shankaaen paale rahete hai. jin kavitaaon main nari paatro ke prati sahaj prem jhalka karata tha, ab unamem patni ke prati naaraazgi or shikaayat kaa bhav rahata he. jo kavitaayen pehle komal bhaawanaaon ko badi saumyatapurvak saheje rakhti thim, aajkal unamem foohadpan or ashleelata he. 	unki aajkal kii kavitaaon padhakar kabhi-kabhi dimag main khyaal aata he ki kaash, main koi aisa adamkad darpan kaa intjaam kar paata, jisamen se insaan ke antarman kii jhalak saaf-saaf dikhaai de. us darpan ko main suranjan kii ankhon ke saamne rakhata. us samay jab vah apni patni ke prati bevajaah gussa dikhaate hai. yaa unpar tarah-tarah ke aarope lagaate hai. us samay main unki ankhon ko ghur-ghur kar padhane kaa prayaas karata, jab ve vikaas or pancham ko saath-saath dekh rahi hotin. us samay suranjan den to main ek sawaal avashya karata ki pancham ko dekhakar neh se baras-baras padane vaali ankhen vikaas ke prati upeksha se kyon bhari hoti hai? donon main jameen-aasmaan kaa antar kyon he? poochta ki apni kavita main pancham ko baar-baar yaad karne vaale suranjan, uski jindagi kii behatari ke liye din-raat jujhane vaale tathaa uske bhavishya ke prati har pal chintit rahane vaale, suhriday or adarsh pita suranjan, apni duusari or badi santan se munh kyon phere hue he. pancham ke liye ek momdil pita vikaas ke liye pathar samaan kathor kyon ho jaataa he. 	main maanata hum ki ye vyaktigat aarope hai. duusare ke jivan main naahak hastkshep kii koshish hai. sahitya itnaa vyaktigat hone kii anumati detaa. ham maan lete hai ki har vyakti kii nijee jindagi hoti he or sahityakar bhi iske apwaad nahin hai. vyakti kii niztaa main avaanchit taakazank karnaa ashisht hi nahin, paap jaisaa he. sach maniye yah sab likhte hue main parachhindranveshan kaa lutf uthaane kaa koi iraadaa nahin rakhata. ye shabd mere liye bhi kam peedaadaayi nahin hai. parantu isse bhi adhik pidaa mujhe un kavitaaon ko lekar hoti he, jinamein ve apane ghar-parivaar ko jabaran le aate hai. chunki suranjan ne apni niztaa kaa saarvajaneekaran swayan hi karte hai or garv ke saath karte hai, khud ko pathakon ke bich laakar unki samvednaa lootnaa chaahate hai, to unhen usase uthne vaale prashnon ke liye bhi unhen taiyaar rakhana chahie. yah sochate hue ki unako to abhivyakti kaa vardaan praapt he. ve apni pidaa ko kaagaj par utaar sakate hai. utaarte rahete hai. parantu is aadan-pradaan main doosraa paksh to puri tarah maun he. isliye ek sahityakar hone ke naate, us paksh ko nyaay or purna abhivyakti dene kaa kaam bhi suranjan kaa hi he. yadi vah aisa nahin karte to nijee pidaaon ke bazareekaran or dusron kii sahanubhuti-samvednaaon ke mol bechney kaa aarope unpar lagate hi rahenge. log aamane-saamne nahin to peeth peeche kahenge. chup vahi rahenge jo mahaj tamashbin honge. 	chalate-chalate suranjan kii sapanili paardarshee ankhon kaa ullekh chhod duun to man main kuch karakata sa rahegaa. mujhe unamem hajaar-hajaar sapane har pal tairte hue najar aate hai. chunki suranjan ke paas beshumaar sapane hai, uski kalpana kii kesar-kyari har pal mahakati rahati he, isliye man main koi baandh nahin rakh paata. apni samast pidaa, kuntha, kalush or badakaar soch ko kaagaj par utarkar vah nimaily ho jate hai. yahi unke angadh vyaktitv kii visheshta he. yahi vah vardaan he, jo kavita ke saath-saath suranjan ko prakruti kii ore se praapt hua he. or shaayad yahi vah kaaran he suranjan agar saamne haa to man unke prati naapsandgi kaa izhaar karata he, parantu jab vah dur ho to yaadon ke daravaaje par baar-baar sir patakekar baichaiyn kiye rakhte hai.						 	omprakash kashyap
