 bhaskaracharya yaa bhashkar dwitiya pracheen bharat ke ek prasiddh ganitagya evam jyotishi the. inke dwaara rachit mukhya granth siddhanth shiromani he jisamen leelavati, bijganit, grahaganit tathaa goladhyay naamak chaar bhaag hai. ye chaar bhaag kramshah ankaganit, bijganit, grahon kii gati se sambandhit ganit tathaa gole se sambandhit hai. aadhunik yug main dharti kii gurutvkarshan shakti kii khoj kaa shrey newton ko diya jaataa he. kintu bahut kam log jaanate hai ki gurutvkarshan kaa rahasy newton se bhi kai sadiyon pehle bhaskaracharya ne ujagar kar diya tha. bhaskaracharya ne apane ‘siddhantshiromani’ granth main prithvi ke gurutvkarshan ke bare main likhaa he ki ‘prithvi akashiya padaarthon ko vishisht shakti se apni ore khinchati he. is kaaran akashiya pind prithvi par girte hai’. unhone karanakautuhal naamak ek duusare granth kii bhi rachana kii thi. ye apane samay ke suprasiddh ganitagya the. kathith rup se yah ujjain kii vedhashala ke adhyaksh bhi the. unhen madhyakaalin bharat kaa sarvshereshth ganitagya mana jaataa he.
 bhaskaracharya ke jivan ke bare main vistrut jaankaree nahin milti he. kuch–kuch jaankaree unke shlokon se milti hai. nimnlikhit shloke ke anusaar bhaskaracharya kaa janm vijjadwid naamak gaanv main hua tha jo sahyadri pahadiyon main sthit he.
 is shloke ke anusaar bhaskaracharya shandilya gotra ke the or sahyadri kshetra ke vijjalavid naamak sthaan ke nivasee the. lekin vidwaan is vijjalavid gram kii bhugolic sthiti kaa pramanik nirdhaaran nahin kar paae hai. dow. bhaau daaji ne maharashtra ke chalisagaanv se lagbhag 16 kilometre dur patan gaanv ke ek mandir main ek shilaalekh kii khoj kii thi. is shilaalekh ke anusaar bhaskaracharya ke pita kaa naam maheshwar tha or unheen se unhone ganit, jyotish, veda, kavy, vyakaran aadi kii shiksha praapt kii thi. 
 goladhyay ke prashnadhyay, shloke 58 main bhaskaracharya likhte hai :
 atah uparokt shloke se spasht he ki bhaskaracharya kaa janm shaq – samvath 1036, arthath isvi sankhya 1114 main hua tha or unhone 36 varsh kii aayu main shaq samvath 1072, arthath isvi sankhya 1150 main leelavati kii rachana kii thi.
 bhaskaracharya ke dehant ke bare main koi spasht jaankaree nahin milti. unhone apane granth karan-kutuhal kii rachana 69 varsh kii aayu main 1183 i. main kii thi. isse spasht he ki bhaskaracharya ko lambi aayu mili thi. unhone goladhyay main rituon kaa saras varnan kiya he jisase pataa chalata he ki ve ganitagya ke saath–saath ek ucch koti ke kavi bhi the. 
 san 1150 i0 main inhone siddhanth shiromani naamak pustak, sanskrit shlokon main, chaar bhaagon main likhi he, jo kram se is prakaar he: 
 inamen se pratham do swatantra granth hai or antim do "siddhant shiromani" ke naam se prasiddh hai. iske alaava karankutuhal or vasanabhashya tathaa bhaskar vyavhaar or bhaskar vivaah patal naamak do chote jyotish granth inhen ke likhe hue hai. inke siddhantashiromani se hi bhartiya jyotish shaastra kaa samyak tatv janaa ja saktaa he.
 69 varsh kii aayu main unhone apni dwitiya pustak karankutuhal likhi. is pustak main khagol vigyaan kii gananaa he. yadhyapi yah kriti pratham pustak kii tarah prasiddh nahin he, phir bhi panchang aadi banane ke samay avashya dekha jaataa he.
 bhaskar ek moulik vichaarak bhi the. vah pratham ganitagya the jinhonen puure aatmavishvaas ke saath kaha tha ki koi sankhya jab shunya se vibhakt kii jaati he to anant ho jaati he. kisi sankhya or anant kaa jod bhi annat hota he.
 khagolvid ke rup main bhaskar apni taatkaalik gati kii avadharana ke liye prasiddh hai. isse khagol vaigyanikon ko grahon kii gati kaa sahi-sahi pataa lagane main madad milti he.
 bijganit main bhaskar brahmagupta ko apana guru maanate the or unhone zyaadaatar unke kaam ko hi badhaayaa. bijganit ke sameekaran ko hal karne main unhone chakravaal kaa tarika apanaaya. vah unka ek mahatvapurn yogadan he. chah shatabdiyon ke pashchaat european ganitagyon jaise gelois, ular or lagaranj ne is tareeke kii phir se khoj kii or `invars cyclic' kah kar pukaara. kisi golardh kaa kshetra or aaytan nishchit karne ke liye samakalan ganit dwaara nikaalane kaa varnan bhi pehali baar is pustak main miltaa he. isamen trikonmiti ke kuch mahatvapurn sutara, prameya tathaa kramchay or sanchay kaa vivaran miltaa he.
 sarvapratham inhone hi ankaganitiya kriyaaon kaa aparimey raashiyon main prayog kiya. ganit ko inaki sarvottam dein chakree vidhi dwaara avishkrut, anishchit ekaghaateey or varg sameekaran ke vyapak hal hai. bhaskaracharya ke granth kii anyaanya naveentaaon main triprashnadhikaar kii nai reetiyaan, udayantar kaal kaa spasht vivechan aadi he. 
 bhaskaracharya ko anant tathaa kalan ke kuch sutron kaa bhi gyaan tha. inke atirikt inhone kisi falan ke avakal ko "taatkaalik gati" kaa naam diya or siddh kiya ki 
 bhaskar ko avakal ganit kaa sansthaapak kah sakate hai. unhone isaki avadharana izac newton or gotfrid labnij se kai shatabdiyon pehle kii thi. ye donon pashchim main is vishay ke sansthaapak maane jate hai. jise aaj avakal gunank or rolls kaa prameya kehete hai, uske udhaaharan bhi die hai.
 newton ke janm ke aath sau varsh purv hi inhone apane goladhyay naamak granth main 'madhyakarshantatv' ke naam se gurutvkarshan ke niyamon kii vivechna kii he. ye pratham vyakti hai, jinhone dashamalav pranali kii kramik rup se vyakhya kii he. inke granthon kii kai tikaayen ho chuki hai tathaa deshi or videshi bahut si bhashaaon main inke anuwaad ho chuke hai.
 goladhyay ke jyotpatti bhaag main nimnlikhit shlokon main Sin = Sin a Cos b + Cos a sin b kaa varnan he-
 amargati kaa sabase pehla ullekh bhaskaracharya ne hi kiya he. unhone ek chakra kaa varnan kiya he or daawa kiya he ki vah sadaa ghumta rahegaa.
 bhaskar dwitiya yastiyantra naamak ek maapan yantra kaa upyog karte the. isaki sahaayta se kone kaa maapan karte the.
 saanchaa:tippansoochi
