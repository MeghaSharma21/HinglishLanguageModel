 'pramanbhaar' ke do arth hai : 
 kai vishay aise hote hai, jinke liye pramaan kii aavashyaktaa nahin hoti. anyaanya sambhddha vishyon ko sakshya ke dwaara pramanit karte hai. sakshi ke kathan, sweekaarokti evam upyukt kaagajon kii peshi sakshya ke antargat hai. sakshya dene kaa pratham daayitv us paksh par hai, jise maamle ko praathmik rup main pramanit karnaa he.
 prayek paksh par pramanbhaar kaa apana-apana daayitv rahata he. jis paksh par pramaan dene kaa daayitv rahata he, vah yadi upyukt sakshya prastut na kare to nyaayalay uske viruddh apana nirnay degaa.
 dandabhiyog ke maamalon main pramanbhaar maamla chalaanevaale par rahata he. is niyam kaa koi apwaad nahin he. kanoon kii prakalpana he ki abhiyukt nirdosh he, jab tak uske viruddh laayaa hua abhiyog bilkul nihsandeh pramanit na kar diya jaay. at: aise maamalon main pramanbhaar maamla chalaanevaale par rahata he evam abhiyog kaa prayek charan use hi pramanit karnaa hota he, bhale hi use nakaaratmak vishyavastu par hi sakshya kyon na dena pade. abhiyukt ko apane ko nirdosh pramanit nahin karnaa padataa.
 divaani maamalon main pramanbhaar kaa daayitv us paksh par he, jo vivaadaaspad vishay main apane swatv ko upasthit karata he. yah niyam is siddhant par aadhaarit he ki jo paksh kisi vishay ke astitv kaa samarthan kare, use hi uskaa pramaan dena chahie, na ki pratipakshi ko jo vivaadaaspad vishay ke astitv ko sweekaar nahin karata. at: divaani maamaalon main pramanbhaar vaadi par rahata he. yadi vah us daayitv ko nibhaataa he tathaa maamle ko praathmik rup main pramanit karata he, jisase use traan mil sake to aisi sthiti main uske daawey ke viruddh pramaan dene kaa daayitv prativaadee par chalaa jaataa he. sakshya ke dauraan main pramanbhaar kaa daayitv kab vaadi se prativaadee par evam prativaadee se vaadi par chalaa jaayga, kahana kathin he. paraspar die gaye sakshya ke anusaar yah badalata rahata he. kintu antat: pramanbhaar us paksh par rahata he, jo pratipakshi ke sakshya ke uttar main sakshya nahin dene se, maamle main parajeet hoga. maamle se sweekrut sakshya ke aadhaar par hi nyaayalay vivaadaaspad daawey kii pariksha karata he evam jis paksh ko sakshya kii bahulata praapt hoti he, usee ke paksh main apana nirnay detaa he.
 bahudhaa log dusron ke naam se bhoomi athwa anyaanya sampatti kharidte hai. inhen 'benami' kehete hai. jo paksh 'benami' ko nyaayalay se amaanya ghoshit karana chahta he, usee par is baat kaa pramanbhaar rahata he ki vastav main kharidaar koi doosraa hi he tathaa jiske naam sampatti kharidi gai he, vah keval naam kaa hi khariddaar he. is prasang main kharid kii rakam kahan se ai, yah baat vishesh rup se vichaarneey hoti he.
 kisi divaani maamle main yadi koi paksh yah kahe ki uskaa maamla kisi nirdisht deshaachaar kinwa kulachaar par aadhaarit he tathaa desh kaa saadhaaran kanoon uske maamle main lagu nahin hota to use hi ukt deshaachaar athwa kulachaar ko nirvivaad rup se pramanit karnaa hota he.
 manahani ke maamalon main pramanbhaar vaadi par rahata he. use hi pehle sakshya dena padataa he ki vah apane viruddh laae gaye laanchhan ke liye doshi nahin he. uske sakshya dene ke baad hi prativaadee is baat kaa pramaan de saktaa he ki usne shuddh bhaavana evam janhit kii drushti se hi vah baat kahi thi yaa likhi thi, jiske viruddh vaadi ne maamla kiya he.
 yadi sarkaar kii ore se yah daawa kiya jaay ki koi vyakti bina uttaradhikari chode mar gaya he, at: uski sampatti 'aschit' ke kanoon ke anusaar sarkaar kii he to sarkaar par is baat kaa pramanbhaar rahegaa ki sampatti kaa antim adhikari bina uttaradhikari chode mara.
 yadi koi jaali check par kisi ko rupye de detaa he to bank par is baat kaa pramanbhaar hoga ki cheke babat uski ore se koi asaavadhaanee nahin hui.
 vidweshpurn maamle ke daawey main vaadi ko hi pramanit karnaa padataa he ki prativaadee ne vidwesh se evam yuktisangat kaaran kaa abhaav rahete hue vaadi par dandabhiyog kaa maamla chalaaya tha.
 yadi kisi stri kaa pati yah kahe ki uski stri duusare purush ke saath dushtacharan main thi to use hi stri ke dushtacharan ko pramanit karnaa hoga.
 hindu vidhaan main kanoon kii aisi koi kalpana nahin he ki sanyukt parivaar hone se hi parivaar ke sadasyon kii sampati sanyukt he. kintu yadi sweekaar kar liya jaay yaa pramanit ho jaay ki koi hindu parivaar sanyukt he tathaa sanyukt parivaar kii sampatti iske adheen he to is kram main kanoon kii prakalpana he ki sanyukt parivaar ke bhinn bhinn sadasyon ke adheen sadsy yadi vyaktigat rup main ukt sampatti kaa daawa karen to unhen hi pramaan dena padegaa ki sampatti unki apni he, sanyukt parivaar kii nahin.
 yadi kisi dastavej kaa nishpaadan pramanit ho, kintu yah kaha jaay ki jis samay dastavej likhaa ja rahaa tha, us samay dastavej banaanevaale veikshipt tha, to mastishk kii veikshipta kaa pramanbhaar dastavej banaanevaale par he. yadi vah vyakti dastavej ke nishpaadan ke pehle veikshipt rahaa ho, par yah kaha jaay ki dastavej banane ke samay vah maansik santulan main tha, to iskaa pramanbhaar bhi usee par rahegaa.
 yadi kisi dastavej ke nishpaadan ko pramanit maan liya jaay, kintu usame varnit vishay ko asaty evam nakli kah kar aisa akshep kiya jaay ki uske anusaar kaary karne kaa uddeshy nahin tha, to ukt akshepkaaree par is kathan kaa pramanbhaar rahegaa.
 yadi registery kiye athwa na kiye hue kisi dastavej ko maamle main sweekaar kar liya jaay to is baat kaa pramanbhaar ki isamen pratifal nahin tha, dastavej banaanevaale par he.
 divaani maamalon main pramanbhaar ke prasang main lagu ukt saadhaaran kanoon ke do vikalp he : 
 dandabhiyog kii apil main pramanbhaar saadhaarant: maamla chalaanevaale par rahata he. nyaayalay ko yah dekhnaa hota he ki abhiyukt ko diya gaya dand thik he yaa nahin. yadi kisi aise nirnay ke viruddh apil ho, jahaan abhiyukt ko mukt kar diya gaya he, to vahaan maamla chalaanevaale par pramanbhaar kaa daayitv or bhi gurutar he.
 divaani apil main pramanbhaar apil karanevaale par he. use hi pramanit karnaa padataa he ki apil ke antargat diya hua nirnay galat he.
