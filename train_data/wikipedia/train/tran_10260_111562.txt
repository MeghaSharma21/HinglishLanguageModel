 baba sohan singh bhakna ) bharat ke swatantraaa sangram ke krantikari the. ve gadar party ke sansthaapak adhyaksh the tathaa san 1915 ke gadar aandolan ke pramukh sutaradhar the. lahore shadyantra cese main baba ko aaajeevan karawas hua or solah varsh tak jail main rahane ke baad san 1930 main reeha hue. baad main ve bhartiya majdoor aandolan se jude tathaa kisaan sabha or bhartiya communist party ko apana adhikansh samay diya.
 baba sohan singh bhakna kaa janm janvari, 1870 i. main punjab ke amritsar jile ke 'khutrai khurd' naamak gaanv main ek sampann kisaan parivaar main hua tha. unke pita kaa naam bhai karam singh or maan kaa naam ram cor tha. sohan singh ji ko apane pita kaa pyaar adhik samay tak praapt nahin ho sakaa. jab ve maatr ek varsh ke the, tabhi pita kaa dehant ho gaya. unki maan rani cor ne hi unka paalan-poshan kiya. armbh main gaanv ke hi gurudware se unhone dharmik shiksha paayi. gyaarah varsh kii umr main primary skool main bhartee hokar unhone urdu padhanaa anrabh kiya.
 jab sohan singh das varsh ke the, tabhi unka vivaah bishan cor ke saath ho gaya, jo lahore ke sameep ke ek jameendaar kushal singh kii putree thim. sohan singh ji ne solah varsh kii umr main apni schuli shiksha purna kii. ve urdu or farsi main daksh the. yuva hone par sohan singh bure logon kii sangat main pad gayi. unhone apni sampurna paitruk sampatti sharaab pine or anya vyarth ke kaaryon main gavaan di. kuch samay baad unka sampark baba keshavsingh se hua. unase milane ke baad unhone sharaab aadi kaa tyaag kar diya.
 san 1907 main 40 varsh kii umr main aajeevika kii khoj main ab sohan singh america ja pahunche. unke bharat chhodane se pehle hi lala lajpatraay aadi anya deshbhakt rashtriya andolan anrabh kar chuke the. isaki bhanak baba sohan singh ke kaanon tak bhi pahunch chuki thi. vahaan unhen ek mil main kaam mil gaya. lagbhag 200 punjab nivasee vahaan pehle se hi kaam kar rahe the. kintu in logon ko vetan bahut kam miltaa tha or videshi unhen tiraskaar kii drushti se dekhte the. sohan singh ji ko yah samajhate der nahin lagi ki unka yah apmaan bharat main angrejon kii gulaami ke kaaran ho rahaa he. atah unhone desh kii swatantrata ke liye swayan ke sanghathan kaa nirmaan karnaa armbh kar diya.
 krantikari lala hardayal america main hi the. unhone 'pasific coast hindi associyeshan' naamak ek sanstha banaai. baba sohan singh uske adhyaksh or swayan mantri bane. sab bhartiya is sanstha main sammilit ho gaye. san 1857 ke swadhinata sangram kii smriti main is sanstha ne 'gadar' naam kaa patr bhi prakashit kiya. iske atirikt 'ailaane jang', 'nayaa jamaana' jaise prakaashan bhi kiye gaye. aage chalakar sanstha kaa naam bhi 'gadar party' kar diya gaya. 'gadar party' ke antargat baba sohan singh ne krantikariyon ko sangathit karne tathaa astr-shastr ekatra karke bharat bhejne kii yojana ko kaarynvit karne main aage bad kar bhaag liya. 'kamagatamaru prakaran' bhi is silsile kaa hi ek hissaa thi.
 bhartiya sena kii kuch tukadiyon ko kranti main bhaag lene ke taiyaar kiya gaya tha. kintu mukhabiron or kuch deshadrohiyon dwaara bhed khol dene se yah sara kiya dharaa bekaar gaya. baba sohan singh bhakna ek anya jahaaj se kolkata pahunche the. 13 oktober, 1914 i. ko unhen bhi giraftaar kar liya gaya. yahan se unhen poochtacha ke liye lahore jail bhej diya gaya. in sab krantikariyon par lahore main mukadmaa chalaaya gaya, jo 'pratham lahore shadyantra cese' ke naam se prasiddh he.
 baba sohan singh ko aaajeevan karawas kii sajaa sunai gai or unhen andaman bhej diya gaya. vahaan se ve coimbatore or bhakhada jail bheje gaye. us samay yahan mahatma gandhi bhi band the. phir ve lahore jail le jaae gaye. is dauraan unhone ek lambe samay tak yatnapurna jivan vyateet kiya.
 16 varsh jail me bitaane par bhi angrej sarkaar kaa iraadaa unhen jail main hi sada daalane kaa tha. is par baba sohan singh ne anshan armbh kar diya. isse unka swasthya bigadane laga. yah dekhakar atatah angrej sarkaar ne unhen reeha kar diya.
 rihaai ke baad baba sohan singh 'communist party' kaa prachaar karne lage. dwitiya vishwa yuddh anrabh hone par sarkaar ne unhen phir giraftaar kar liya tha, lekin san 1943 main reeha kar diya. 20 disambar, 1968 ko baba sohan singh bhakna kaa dehant ho gaya.
