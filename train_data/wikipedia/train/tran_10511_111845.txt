 mithun chakravarti  kaa janm june 16, 1952 ko hua. ye bharat ke rashtriya film puraskaar praapt kar chuke ek kivdanti film abhinayta, saamaajik kaaryakarta, udhyami or rajyasabha ke saansad hai. mithun ne apane abhinay kii shuruyaat kala film mrugaya se kii, jiske liye unhen sarvshereshth abhinayta ke liye pehla rashtriya film puraskaar praapt hua. 1980 ke dashak ke apane sunahare daur main ek daancing star ke rup main unke bahut saare prasanshak bane or khud ko unhone bharat ke sabase lokapriy pramukh abhinayta ke rup main sthapit kiya, vishesh rup se 1982 main bahut badi hit film disco dancer main street dancer jimi kii bhoomika ne unhen lokapriy banaaya.
 kul milakar bollywood kii 350 se adhik filmon main abhinay ke alaava unhone bangla, oriya or bhojpuri main bhi bahut sari filmein kii. mithun monark group ke maalik bhi hai jo hospitality sector main karyrat he.
 unka janm kalakatta main hua or kalakatta ke hi vikhyath scottish carch college se unhone rasayan vigyaan main BSc snaatak kii degree hasil kii. uske baad ve bhartiya film or televijan santhaan, pune se jude or vahiin se snaatak bhi kiya.
 yah bahut hi kam logon ko gyaat he ki mithun film udyog main pravesh karne se pehle ek kattar naksali the. lekin unke parivaar ko kathinaayee kaa saamana tab karnaa padaa jab unke ekmaatr bhai kii maut durghatanavash bijli ke karant lagane se ho gayi. iske baad mithun apane parivaar main laut aaye or naksali aandolan se khud ko alag kar liya, haalanki aisa karne ke kaaran naksaliyon se unke jivan ko khatra utpann ho saktaa tha, kyonki naksalwad ko van-ve road mana jaataa rahaa. yah unke jivan kaa ek mahatvapurn mode sabit hua or jivan main unhen ek ichonic darja pradaan karne main pramukh kaaran bana. yah baat bhi kam log hi jaanate hai ki unhone marshall art main maharath hasil kii he.
 mithun ne bhartiya abhinetri yogita bali se shaadi kii or ve chaar bachche, teen bete or ek beti ke pita hai. jyeshtha putr, mimo chakravarti; jinhone 2008 main bollywood film jimi se apane abhinay jivan kii shuruyaat kii; unka doosraa betaa, rimo chakravarti jisane film phir kabhi main chote mithun kii bhoomika main abhinay kiya. mithun ke anya do bachche namaashi chakravarti or dishaani chakravarti abhi padhai kar rahe hai.
 kai sutron kaa daawa he ki chakravarti kaa 1986 se 1987 tak shridevi naam kii ek abhinetri ke saath ek rishta tha, lekin shridevi ne mithun se apana sambandh tab khatm kar diya jab unhen pataa chalaa ki unka apni pehali patni yogita bali se talaak nahin hua he. mana jaataa he ki chakravarti or shridevi ne gopneey rup se shaadi kii he or baad main yah sambandh radd ho gaya.
 mithun ne 1976 main mrinal sen dwaara nirdeshit film mrugaya se apane filmi carrier kii shuruyaat kii, jisamen sarvshereshth abhinayta ke liye unhen rashtriya film puraskaar praapt hua. apni pehali film ke baad unhone kuch filmon masalan; do anjaane tathaa phool khile hai ke gulshan gulshan main sahyogi bhoomika nibhaai, lekin isse unhen koi sammaan nahin mila. baad main unhone 1970 ke dashak ke aakhri daur main kam bajatwali ravikant nagich ke nirdesan main bani jasusi film suraksha or 1980 ke shuruaati dashak kii hit filmon ham paanch or vaardaat jo ki suraksha film ki agali kadi thi, main pramukh bhoomika adaa kii.
 ant main unhen badi safalataa musical film disco dancer se 1982 main mili, yah film apane sangeet kii vajah se ek badi hit hui or aaj bhi yah pasand kii jaati he. is film ke saath duusari musical filmon masalan; kasam paidaa karanevaale kii or dance dance ne unhen ek behtareen dancer ke rup main pratishthit kiya.
 1980 ke dashak ke dauraan unhone romantic or paariwarik drama vaali kai safal filmon masalan; mujhe insaaf chahie, pyaar jhukta nahin, swarg se sundar, pyaar kaa mandir main mukhya bhoomika main abhinay kiya. in filmon kii ginati aaj bhi unki sabase safal vyavsaayik filmon main hoti hai.
 wanted, boxr, jaagir, jaal, vatan ke rakhwale, commando, vakt kii awaz, guru, mujrim or dushman jaisi filmon main unhen ek ection hero ke rup main manyata praapt hui. 1980 ke dashak ke madhya main unhen amitabh bachchan ke ek pratidwandvi ke rup main dekha jane laga, kyonki unhone darjanon ection or drama se bharpoor filmein kii jisase unki chhavi engri yang main kii bani jo samaaj kii buraaiyon or bhrashtachar se ladata he. unki yah khaasiyat bachchan jaisi hi thi. isi tarah unhone apane samay kii bollywood kii kuch badi abhinetriyon jinat amaan, padmini kolhapure, rati agnihotri, rekha, shridevi, maadhuri dikshit samet kaiyon ke saath kaam kiya he.
 mithun ko na keval vyavsaayik safalataa mili, balki samalonchakon kii prashansa bhi praapt hui. mrugaya, tahader katha or swami vivekanand main unke abhinay kii vyapak rup se saraahna kii gai or unhen rashtriya film puraskaar se bhi sammanit kiya gaya. unhone do film fere puraskaar jite : 1990 kii film agnipath main film fere kaa sarvshereshth sah abhinayta ke liye or film jallaad main film fere kaa sarvshereshth khalanaayak ke liye unhen puraskrit kiya gaya. iske alaava pyaar kaa mandir or mujrim main unke abhinay ko saraahaa gaya. 
 1990 ke dashak ke antim charan main ve mumbai se uti chale gaye or vahaan unhone apana hotel vyavsaay sthapit kiya or sahi myne main ve ek dasak tak "van main industry" bane rahe, unhone 12 saal se adhik samay tak 80 se adhik filmon main kaam kiya. uske baad ve apana dhyaan mukhya dhara kii hindi cinemaase hataa kar kam bajet kii bi grad filmon main abhinay karne lage. ye filmein mukhya rup se madhya pradesh or bihar ke darshakon ke liye banaai jaati raheen, jahaan mithun ke prashansak ab bhi bhare pade hai. 1994 se 1999 tak lagaataar paanch varsh ke liye ve desh ke sabase bade karadaata rahe.
 iske baad 2005 main film elaan ke saath unki vaapasi mukhyadhara kii hindi film udyog main hui, jo safal nahin rahi. lucky: no time for lav jaisi kuch filmon main sahaayak bhoomikaaon main aane ke baad, kalpana laazmi kii chingaari main unke abhinay ko saraahaa gaya. 2007 main ai mani ratnam kii hit film guru ke liye unhen samalochakon kii prashansa praapt hui. vaapasi ke baad guru unki vyavsaayik rup se safal honevaali pehali film rahi. 2008 main mithunaki 4 filmein relies hui, maai nem is anthony gonjalvij, don mutthu swami, si company or heroj ; jinamein hiroj acchhee chali or don mutthu swami main unki kamedi ko pasand kiya gaya. unki tazatreen filmon main subhash ghai kii film yuvaraj main unhone chemiyo kii bhoomika adaa kii, jabaki chandani chowk tu china box offis par asafal rahi. unki jor laga ke ... haiyyaa ! ne anek antarrashtriya puraskaar jite. unki aanevaali filmon main jindagi tere naam, salmaan khan ke saath vir, dimple kapadiya ke saath film phir kabhi raakh, babar or kannada film maaniky hai. mithunda kii taaja relies soham shah dwaara nirdeshit sanjay dutt ke saath abhinit film lack ne shuruyaat to acchhee kii, par kul mila kar ausat rahi, lekin apane bold vishay ke kaaran film chal chalem ne samikshakon kii saraahna praapt kii.
 bollywood karier ke samanaantar mithun chakravarti apni maatrubhaasha bangla filmon main utane safal nahin rahe, halanki unki yathartwaadee yaa kala filmon ko saraahaa gaya, jahaan unke manje hue abhinay ke kaaran unhen puraskaar praapt hue. debashree raay or anil chatarji ke saath 1982 main ai unki film troyi ko badi safalataa mili thi. bombai jane ke baad or mukhyadhara kii hindi filmon main ek star ke rup main unki lokapriyata badhate jane se mukhyadhara kii bangla filmon se mithun lagbhag gaayab ho gaye, haalanki ve 1992 main prakhyat nirdeshak buddhadev dasgupta kii tahader katha jaisi kala filmon main dikhaai dete rahe or is film ke liye 1993 main unhen doosraa rashtriya puraskaar mila. ramakrishna paramhans par bani ji.ve. ayyar kii film main swami vivekananda kii bhoomika main unke abhinay ke liye 1995 main sarvshereshth sah-abhinayta ke liye teesraa rashtriya puraskaar mila. 1999 main gautam ghosh kii film gudiya ke liye unhen saraahna mili. 2002 main ai aparnaa sen or konkana sen sharma dwaara abhinit rituparna ghosh kii film titali main bhi unhone kaam kiya, is film ko vyavsaayik safalataa ke saath samalochakon kii tarif bhi mili. haal hi main phatakeshto series kii unki filmein pashchim bengal main kaaphi manoranjak evam lokapriy raheen. 2008 main rahul bose or samira reddy ke saath dasgupta kii film kalpurush main unhone kaam kiya, is film ko samikshakon kii prasansha mili.
 swami vivekanand film mein ramkrishna paramhans kee bhoomika nibhaee....
 dance india dance or dance bangla dance jaise zee tivi ke dance sho main mithun grand jaj hai. yah unki pariklpana he. dance par ruchi rakhane waalo ke liye yah ek sunahar mauqaa he..
 mithun chakravarti apni mathrubhumi bengal main footbal ko badhaava dene main bhi lage hue hai. bengal footbal academy unheen kii dimagi upaj he or unhone hi is academy kii sthapana ke liye jaruri rakam jutai.
 mithun chakravarti indian cricket lig main royal bengal tigers team ke sah- swami hai.
 mithun chakravarti ke bare main adhik jaankaree
