 hormone yaa granthiras yaa ant:srav jatil carbonic padaarth hai jo sajivon main hone vaali vibhinn jaev-rasaynic kriyaaon, vruddhi evam vikaas, prajnan aadi kaa niyaman tathaa niyantran karata he. ye koshikaon tathaa granthiyon se sravit hote hai. hormone saadharantah apane utpatti sthal se dur kii koshikaon yaa utakon main kaary karte hai isliye inhen 'rasinic doot' bhi kehete hai. inaki sookshm maatra bhi adhik prabhaavshaalee hoti he. inhen sharir main adhik samay tak sanchit nahin rakhaa ja saktaa he atah kaary samaapti ke baad ye nasht ho jate hai evam utsarjan ke dwaara sharir se baahar nikaal die jate hai. hormone kii kami yaa adhikta donon hi sajiv main vyavdhaan utpann karti hai.
 paudhon evam jantuon dono ke apane apane hormone hote hai. paudhon main paae jane vaale hormone ko vanaspati hormone yaa padap hormone kehete hai. ye jatil carbonic yogic paudhon ke ek bhaag main nirmit hokar anya bhaagon main sthaanantarit ho jate hai tathaa un angon kii vruddhi, jaivik kriyaaon par niyantran evam unke bich samanvay sthapit karte hai. vanaspit hormone vruddhi, vikaas, koshika-vibhaajan, bijon ke ankuran, kalika nirmaan, apsthaanik jadon kii vruddhi, falon ke nirmaan, aparipakv falon evam pattiyon ko girane se rokane, cambium kii sakriyata evam paudhon main hone vaali vibhinn jaivik kriyaaon ke niyantran main sahaayta karte hai. jantuon main hormone kaa straav aamtaur par antayastravi granthiyon dwaara hota he. ye granthiyaan merudandi praaniyon main viksit hoti hai. inamen hormone rakt ke madhyam se apane kaary sthalon tak pahunch jate hai. ye praayah protein, steroid, poli peptid prakruti ke hote hai.
 hormone apane kaary sthal kii koshikaon ke kaaryon prabhavit karte hai. inke kaary karne ke tareeke inaki rasinic prakruti ke anusaar bhinn-bhinn hote hai. protein hormone evam poli peptid hormone koshikaon kii sataha par upasthit sanyojko se judakar koshika ke koshika drav main rasinic parivartan kar dete hai jiske parinaam swaroop apekshit kaary sampann ho jaataa he. steroid hormone koshika jhilli ko parkar koshika main pravesh karte hai evam koshika drav me kisi sanyojak se sanyog karne ke baad kendrak main pahunch jate hai. kendrak main ye sidhe diene se sanyog karke protein sanshleshan ko prabhavit karte hai. sabhi steroid hormonon ke sanyojak koshika ke koshika drav main nahin hote hai, kuch ke sanyojak koshika jhilli main bhi sthit rahete hai.
