 bhaap tarabine vah yantric yukti he jo daabit bhaap se ooshmiya urja nikaalkar ise yantric kaary main badalati he. aadhunik rup main iskaa avishkaar sar charles parcens ne 1884 main kiya tha.
 bhaap tarabine ek mulchaalak he, jisamen bhaap kii ushma-urja ko gatij urja main parivartit kar, ucch gatisheel bhaap ko ek ghurnak par bandhe hue bahut se falkon par takaraayaa jaataa he, jisase falak paribhraman karte hai evam isse kaary hota he. anyonyagtik bhaap ingine main bhaap kii sthitik daab dwaara piston par kaary kiya jaataa he. yadhyapi ingine main bhaap piston ke saath chalati he, phir bhi ingine kii kriya main bhaap kii gatij urja kaa prabhaav naganay he. bhaap tarabine main bhaap ingine kii apeksha ucchtar gati mil sakati he or gatisima bhi badi ha sakati he. tarabine ke purjon kaa santulan acha rahata he. bhaap kii samaan maatra evam samaan avasthaa main bhaap tarabine bhaap ingine se adhik shakti paidaa kar saktaa he. bhaap ingine se kuch varsh kaam lene ke baad bhaap kii khapat bad jaati he, parantu tarabine main aisi avasthaa nahin aati prithvi par ke sabhi mul chaalkon main bhaap tarabine sabase adhik tikaoo hota he. tarabine se sabase bada laabh yah hota he ki isse ghurnak gati sidhe praapt hoti he, jabaki bhaap ingine main anyonyagati se ghurnak gati praapt karne ke liye alag se upadan kaa vyavahar karnaa padataa he.
 vaashpitra main bhaap kaa janan ucch daab evam adhitaap par hota he. jab yah bhaap tarabine ke paas pahunchati he, us samay isamen adhik maatra main ushma urja hoti he or isaki daab bhi itani adhik hoti he ki yah nimnadaab tak prasaarit ho sakati he. parantu us samay isaki gatij urja naganya hoti he. at: bhaap kuch kaary kar sake iske pehle isaki ushma urja ko gatij urja main parivartit kiya jaataa he. yah parivartan, acchhee tarah abhikalpit upkaran main, bhaap ko vistaarit karne se hota he. bhaap kaa prasar yaa to ek hi kriya main purna kiya jaataa he, yaa vibhinn kriyaaon main. iskaa arth yah hota he ki ushma urja ko gatij urja main parivartit karne ke liye bahut se sthir upkaran vyavhaar main laae jate hai or praaia: do sthir upkarnon ke bich ek gatiman upkaran laga rahata he. sthir upkaran main praapt gatij urja ko uske baad bandhe hue gatiman upkaran ke upar kaary karne ke liye lagaaya jaataa he.
 vishwa kaa sarvapratham ghurnan ingine san 50 i. main ailexandria ke hero ne banaaya tha. isamen do kilkon ke bich ek khokhli gend lagi thi. tarabine ke nichle bhaag main bhaap banane ke liye baratan rakhaa hua tha, jisase bhaap us gend main pravesh kar sakati thi. vahaan se bhaap gend main lagi hui do traigy nalikaaon dwaara baahar aati thi isi ke kaaran gend gumti rahati thi. yah tarabine bahut hi saadhaaran tha. hero ke tarabine ke aadhaar par bahut se vaigyanikon ne iske vikaas ke liye anveshan kiye. tab se vibhinn abhikalp ke tarabine banaae gaye, kintu ve sabhi namoonay ke rup main hi rahe. un tarabinon ko vyavhaar main laana laabhadaayak nahin samajha gaya. sarvapratham safal tarabine giovanni vranka ne 1629 i. main banaaya tha. yah pehla aaveg tarabine tha.
 bhaap tarabine mukhyat: do prakaar ke hote hai: 
 is tarabine main sirf tund main bhaap prasaarit hoti he. gatiman falkon se hokar guzarane main bhaap kii daab main kuch bhi parivartan nahin hota, arthath falkon ke pravesh or nikaas sire par bhaap kii daab samaan hi rahati he. bhaap, gatiman falkon kii kai panktiyon se hokar, pravaahit hoti he or is pravaah main gatij urja kaa parivartan upyogi kaary ke rup main hota he. is tarah ke tarabinon main pratham safal tarabine di labal kaa tarabine tha yah ek aavegchakra he, jiske upar paridhi par lage hue tundon se bhaap nikalakar takaraati he. bhaap tund main purnat: vistaarit hoti he. ye tund chakra kii sparsharekha se 150 se 200 tak ke kone par jhuke rahete hai. sabase chota di lavaal tarabine 5 inch vyas vaale chakra kaa banaaya gaya tha or yah 30,000 parikraman prati minute par chalaaya gaya tha. yah nimna daab bhaap ke liye upyukt he. is tarah ke tarabine ke falkon ke pravesh evam nikaas kone samaan hote hai.
 is prakaar ke tarabine main bhaap kaa purna rup se prasar ek kriya main nahin hota. pratham sthir pankti se nikalakar bhaap gatiman falak par takaraati he. jaise jaise bhaap falkon se hokar pravaahit hoti he, vaise vaise iskaa prasar hota jaataa he. at: is tarah ke tarabine main falak tund kaa bhi kaam karata he. gatiman falkon dwaara bhaap ke prasaarit kiye jane par bhaap kii gatij urja main kuch vruddhi ho jaati he. is tarah iske falak kaary karne ke saath hi saath bhaap kaa prasar bhi karte hai. in falkon ko saath hi saath prerit evam pratikriya balon kaa saamana karnaa padataa he. isi liye is tarah ke tarabine ko 'aaveg pratikraya tarabine' kehete hai. vastut: yah namakaran ashuddh he, kyonki keval shuddh pratikriya tarabine naam kaa koi bhi tarabine nahin hota. is tarah ke tarabine ke do mukhya udhaaharan hai:- 
 1884 i. main parson ne pratham aaveg pratikraya tarabine banaaya tha. isamen bhaap, tarabine chakra ke aksh ke samanaantar disha main falkon se hokar, pravaahit hoti he. is tarah ke tarabine ko akshapravaah tarabine bhi kehete hai. parson tarabine main sthit or gatiman falak sarvasam banaae jate hai.
 is tarabine main falak traigy disha main lage rahete hai, jisase bhaap chakra ke aksh ke nikat falak ke sire par pravesh karti he or paridhi kii ore pravaahit hoti he. iske kaaran is tarabine main pravaah traigy hota he. iske sivaay isamen ek mahatvapurn antar yah he ki donon tarah ke falak vipareet dishaao main chalate hai, jisase ucch aapekshik veg praapt hota he.
 saadhaarant: bhaap tarabine main agralikhit purje lage rahete hai: 
 bhaap tarabine main sabase mukhya iske falak hai. is yantra ke anya purje inhen falkon ke upyog ke liye rahete hai. bina falak ke shakti praapt nahin ho sakati evam falkon main jaraa sa bhi dosha rahane se tarabine kii dakshata main kami aa jaati he. iske nirmaan ke liye aise dravyon kii aavashyaktaa hoti he jo ucchataap ke saath hi ucch pratibal kaa bhi saamana kar saken. aadhunik ucch taap or ucch pratibal vaale tarabinon ke falkon ke liye aloh varg ke dravyon kaa vyavhaar nahin kiya ja saktaa, kyonki taap ke saath inaki tanaav kshamta main bhi kami aa jaati he. aajkal iske liye avikari ispaat ke vikaas kii ore vaigyanikon kaa dhyaan kendrit he. adarsh falak vahi he jo ucchtam dakshata kaa hote hue ek samaan pratibalit ho. is tarah kii avasthaa khokhale falkon dwaara praapt kii ja sakati he. iske sivaay khokhale falak paribhramak par teevr pratibal nahin daalate. isse ucch gati kii prapti hoti he, tathaa adhik shakti kii prapti ho sakati he. tarabine main pravan falkon kaa bhi vyavhaar kiya jaataa he, jisase iske upar kam pratibal pade.
 sabhi bhaap tarabinon main falakgati bhapagati kii anupaati hoti he. yadi bhaap ko vaashpitra daab se sanghanak daab tak ek hi charan main prasaarit kiya jaay, to prasar ke ant main bhapagati atyadhik ho jaaegi. yadi is ucch gati bhaap kaa ek phalkapankti main vyavhaar kiya jaay, to isse paribhramak gati atyadhik milegi, jo vyaavhaarik kaaryon ke liye atyant adhik he. paribhramak kii is ucch gati ko kam karne ke liye bahut si pranaliyaan khoji garh hai. in sabhi pranaaliyon main kai phalkapanktiyon kaa upyog kiya jaataa he. iske liye ek hi isha par bahut se paribhramak ek kram chaabi kii sahaayta se bandhe rahete hai. jaise jaise gatiman phalkapanktiyon dwaara bhaap pravaahit hoti he, bhaapadaab un charnon main avashoshit ho jaati he. is kriya ko 'sangyojan' kehete hai. paribhramak gati ko kam karne ke mukhya tareeke ye hai:
 sthir falkon kii panktiyon dwaara pruthak kii hui, gatiman falkon kii panktiyaan tarabine ish par bandhi rahati hai. bhaap, vaashpitra daab se sanghanak daab tak tonti main prasaarit hokar, ucch gati praapt karti he. iske baad ucch-gati-bhaap gatiman falkon kii pratham pankti dwaara pravaahit hoti he, jisamen isaki gati kaa kuch bhaag avashoshit hota he or baaki sthir falkon kii agali pankti main pravesh karata he. ye sthir falak gati ko bina parivartit kiye bhaap kii disha ko badal dete hai. tab bhaap gatiman falak kii duusari pankti main pravesh karti he. bhaap kii gati kaa kuch or bhaag is duusari gatiman pankti main avashoshit hota he. jyon jyon bhaap aage kii phalkapanktiyon dwaara pravaahit hoti he, is kram kii punrariti hoti rahati he. is tarah ant main bhaap kii sampurna gatij urja avashoshit ho jaati he.
 isamen gatiman falkon kii panktiyaan, jinamein prayek ke baad sthir tonti kii ek pankti hoti he, kram main tarabine isha par chaabi dwaara lagi rahati he. isamen bhaap kaa purna daabpaat cabel tonti kii pratham pankti main hi nahin hota, balki tonti kii sabhi panktiyon main samaan rup se banta rahata he. vaashpitra se bhaap tonti kii pratham pankti main pravesh karti he, jisamen yah anshat: prasaarit hoti he. tatpashchaat yah pratham gatiman phalkapankti dwaara pravaahit hoti he, jahaan isaki praaia: sampurna gatij urja avashoshit ho jaati he. is pankti se nikalakar yah tonti kii duusari pankti main pravesh karti he, jahaan yah pun: anshat: prasaarit hoti he. isse daab main phir kuch kami ho jaati he. toti kii duusari pankti dwaara praapt gatij urja agali gatiman phalkapankti main avashoshit hoti he. yah kriya tab tak chalati rahati he, jab tak sampurna daabpaat tarabine main avashoshit na ho jaae. daab sangyojan kaa yah tarika ratu evam joyali tarabine main vyavhaar main laayaa jaataa he.
 is tarah ke tarabine main uparyukt donon tareekon kaa upyog hota he. bhaap kaa purna daabpaat sabhi charnon main vibhakt kiya jaat he or prayek charan main praapt gati ko bhi sanyojit kar diya jaataa he. isse yah laabh hota he ki prayek charnaa main ucch daabpaat kii prapti hoti he, jiske falswaroop kam charnon kii aavashyaktaa padati he. isiilie is tarah ke tarabine kaa aakaar chota hota he. curtis tarabine isi tarah kaa he.
 tarabine ke gatiman falak ke pravesh evam nikaas sire par bhaap kii vibhinn gatiyon ko veg aarekh dwaara pradarshit kiya jaataa he. 
 ek adarsh tarabine main bhaap dwaara kiya gaya kaary rankin kaary ke baraabar hota he, arthath yah ruddhoshm ushmapat ke tulya hoga. vyavhaar main honevaali anek haniyon dwaara yah kaary atyant kam ho jaataa he. pratham haani veganiyantrak valve main hoti he, jahaan bhaap kii daab avrodh dwaara 5 se lekar 10 pratishat tak kam ho jaati he. ucch-daab-tonti-peti main gharshan evam bhanvar dwaara bhaap kii daab main phir kuch kami ho jaati he, kintu sabase adhik haani tonti main hoti hai. ushmiya dakshata ke liye chote chote falak upyukt nahin hote, kintu yadi falak kii oonchaai badhaai jaae to ucchdaab bhaap, bhaap kii adhik ghatna or parimit maatra ke kaaran, pratham charan kii sampurna paridhi ko dhak nahin paati he, jisase aanshik praveshhani hoti he. iskaa parinaam yah hota he ki jo falak bhaap ke jet ke prabhaav ke andar nahin hote, ve aavaran main bhari hui bhaap kaa manthan karte rahete hai. iske karan pankhaa yaa vaati haani hoti he. ucchdaab tarabine kaa paribhramak bhi swayan ghaney madhyam main chalata he, jisamen ise atyant taral avrodh kaa saamana karnaa padataa he evam iske kaaran chakti-gharshan-haani hoti he. tarabine main vibhinn charnon dwaara pravaahit bhaap kii in haniyon kaa hameshaa saamana karnaa padataa he. jyon-jyon bhaap kii ghanata main kami hoti jaati he, tyon tyon ye haniyaan bhi kam hoti jaati hai. inke alaava vikiran haani to hoti hi he. vering main gharshan dwaara bhi haniyaan hoti hai. tarabine main kaary karne ke baad bhaap sanghanak main pravesh karti he evam is samay bhi isamen kuch veg hota he. is gatij urja kii haani ko antim yaa avshisht haani kehete hai.
 tarabine sanyantr kii dakshata ko badhaane ke liye is pranali kaa vyavhaar kiya jaataa he. isamen bhaap a, ba or sa teen binduon se tarabine se nikaalkar teen taapakon main bheji jaati he. antim taapak se nikalakar bhaap ardravastha main jalashay main pravesh karti he, jahaan se hokar bharnajal pravaahit hota he. chunki bharnajal bhaap se adhik thanda rahata he, at: yah bhaap se garmi lekar swayan garam ho jaataa he. bharnajal ek taapak se duusare main, phir duusare se tisare main jaataa he. antim taapak se nikalakar bharnajal atyant garam ho jaataa he, jisase vaashpitra main taap kii bachat hoti he. iske kaaran tarabine sanyantr kii dakshata bad jaati he.
 tarabine main prasaarit hote samay bhaap pratham kuch charnon ke baad ardra ho jaati he. ardra bhaap main rahanevaale jalakan falkon par aghat karte hai, jisase falak kii aayu kam ho jaati he. at: falak sanksharan ko hataane, bhaap kii gharshan haani ko kam karne evam tarabine kii ushmiya kshamta ko badhaane ke liye bhaap ko ardra hote hi tarabine se nikaal liya jaataa he. iske baad yah pun:taapak main pravesh karti he, jahaan yah phir se taap prahan karke adhitpt ho jaati he or tab yah tarabine ke agle charan main laut jaati he. pun: taapan ke liye bhaap abhikalp ke anusaar, tarabine ke ek yaa adhik sthanon se baahar nikaali jaati he.
 ye nimnlikhit hai -
 bahut se udyogon main shakti ke saath hi saath ushma kii bhi maang hoti he, jo vidhayan kaary ke liye aavashyak hoti he. chunki 300 pound prati varg inch par santrupt bhaap kii purna ushma 30 pound prati varg inch par kii purna ushma se chaar pratishat hi adhik hoti he, at: ucchdaab kii bhaap kaa janan ushmagatiki ke anusaar adhik laabhprad hoga. nishkarshan tarabine main is bhaap ko pehle kaary karne ke liye prasaarit kiya jaataa he evam maang ke anusaar bhaap kii kuch maatra ko nimna daab par vidhayan kaary ke liye baahar nikaal liya jaataa he. shesh bachi bhaag ko tarabine main sanghanak daab tak prasaarit kiya jaataa he. is tarah ke tarabine ko nishkarshan tarabine kehete hai evam is tarabine ke do bhaag, ucchdaab bhaag or nimnadaab bhaag, hote hai.
 yah tarabine nishkarshan tarabine kaa hi ek rup he. isamen vidhayan kaary ke liye sampurna bhaap ko baahar nikaal liya jaataa he. isse bhaap sirf ucchdaab bhaag main hi prasaarit hoti he.
 nimnadaab tarabine vah tarabine he jisamen bhaap kaary karne ke liye nimna daab par pravesh karti he or nimnatam daab tak prasaarit hoti he. yadi nimnadaab bhaap lagaataar milti rahe to ek nimnadaab tarabine kaa prayog karke samooche sanyantr kii kshamta badhaai ja sakati he. ushmagatiki ke siddhant ke anusaar samaan dabaseemaa par kaary karanevaale nimnadaab tarabine main nimnadaab ingine kii apeksha adhik kaary praapt hota he. yadi bhaap kaa pradaay lagaataar na ho to ushmasanchayak kaa vyavhaar kiya jaataa he.
 upar bataae gaye ushmasanchayak kii kshamta bhi simit hoti he. jab nimnadaab bhaap kii maatra maang se bahut kam ho jaati he, tab is kami ko puraa karne ke liye vaashpitra se bhaap kii daab ko kam karke tarabine main bheja jaataa he. is tarah ucchdaab or nimnadaab par aanevalani bhaap ke do pradaay ek hi tarabine main aate hai. is tarah ke tarabine ko mishritdaab tarabine kehete hai. is tarabine main bhaap ingine dwaara nimnadababhaap-nikaas, yaa ushmasanchayak, kaa vyavhaar kiya jaataa he.
