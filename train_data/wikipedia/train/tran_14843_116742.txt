 samaveshi shiksha ek shiksha pranali he.
 shiksha kaa samavesikaran yah bataata he ki vishesh shaikshanik aavashyaktaaon kii purti ke liye ek saamaanya chaatr or ek divyang ko samaan shiksha prapti ke avasar milane chahie. isamen ek saamaanya chaatr ek divyag chaatr ke saath vidhyalay main adhiktar samay bitaata he. pehle samaveshi shiksha kii pariklpana sirf vishesh chaatro ke liye kii gai thi lekin aadhunik kaal main har shikshak ko is siddhant ko vistrut drushtikon main apni kaksha main vyavhaar main laana chahie.
 samaveshi shiksha yaa ekikaran ke siddhant kii aitihaasak jaden canada or america se judin hai. pracheen shiksha paddati kii jagah nai shiksha niti kaa prayog aadhunik samay main hone laga he. samaveshi shiksha vishesh vidhyalay yaa kaksha ko sweekaar nahin karata. ashakt bacchon ko saamaanya bacchon se alag karnaa ab maanya nahin he. viklang bacchon ko bhi saamaanya bacchon kii tarah hi shaikshik gatividhiyon main bhaag lene kaa adhikaar he.
 saadharantah chaatr ek kaksha main apni aayu ke hisaab se rakhe jate hai chaahe unka academik str unchaa yaa nicha hi kyon na ho. shikshak saamaanya or viklang sabhi bacchon se ek jaisaa bartaav karte hai. ashakt bacchon kii mitrataa aksar saamaanya bacchon ke saath karwaai jaati he taaki aise hi samooh samudaay banataa he. yah dikhaaya jaataa he ki ek samooh duusare samooh se shreshth nahin he. aise bartaav se sahyog kii bhaavana babbti he.
 shikshak kaksha main sahyog kii bhaavana badhaane ke liye kuch tareekon kaa upyog karte hai:
 ek shiksha, ek sahyogâ€”is model main ek shikshak shiksha detaa he or doosraa prashikshit shikshak vishesh chaatr kii aavashyaktaaon ko or kaksha ko suvyavasthit rakhane main sahyog karata he.
