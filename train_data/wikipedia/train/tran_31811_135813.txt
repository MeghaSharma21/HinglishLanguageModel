 adhikansh stanposhi maadaaon main ek nishchit avadhi ke baad baar-baar shaareerik parivartan hote hai jo unamem janan hormonon dwaara utpann hote hai. ise jansamanya kii bhashaa main pashu kaa 'garam hona' kaha jaataa he. or is chakra mad chakra kehete hai. mad chakra langik rup se vayask maadaaon main chalata rahata he jab tak ve garbh dhaaran na kar len. yah chakra praayah mrityu tak jari rahata he. kuch jaanwaron kii maadaaon kii yoni se khun mila hua padaarth bhi nikalataa he jisko log galati se 'masik dharm' samaj baithte hai.
 maadaa pashuon main mad chakra ek atyant jatil kriya he jisamen anek hormone kaary karte hai. mastishk ke nichle hisse se judy ek ant: sravi granthi jise piyush granthi athwa pituitary granthi kehete hai, pashu prajnan main mahatvapurn bhoomika nibhaati he. prayek andashay main janm se hi hajaaron kii sankhya main aparipakk avasthaa main andanu hote hai. pashu ke yuvavastha main aane ke baad pituitary granthi ke agle bhaag se gonedotrophins hormones kaa srav hota he jinke prabhaav se andashay main anek andanuon kii vruddhi va unke parapakkikaran kaa kaary shuru ho jaataa he. inamen se keval ek andanu saamaanya rup se har 20-21 din ke baad graphian folical ke andar paripakk hokar madakal kii samaapti ke lagbhag 10 ghante ke baad andashay se baahar nikal kar dimbavahaniyon main pravesh karata hai. yadi iskaa is sthaan par nishechan nahin hota, to ye andanuyaheen nasht ho jaataa hai tathaa andashay main doosraa andanu paripakk/viksit hone lagata hai. yah chakra tab tak chalata rahata he jab tak kii pashu garbhadhaaran nahin kar letaa. is chakra ko hi mad chakra kehete hai.
 mad kaal main andashay main graphian folical jisamen ki andanu kaa paripakkikaran hota he, ek hormone jise istrogen kehete hai, nikalataa he tathaa yahi nahin hormones pashu main garmi ke lakshan utpann karata he. graphian folical pashu ke madakal kii samaapti ke kuch samay baad fat jaataa hai tathaa is sthaan par ek anya rachana jise korampas lutium kehete hai, viksit hone lagati he. korampas lutium se ek anya hormone jise projesteron kehete hai joki garbhashay ko bhrun ke vikaas ke liye taiyaar karata hai tathaa ye pashu ko garmeen main aane se bhi rikt hai. at: corpus lutium kii garbh dhaaran ke pashchaat safal garbhavastha ke liye nitant aavashyaktaa he.
 yadi pashu kaa garbhakaal main garbhadhan nahin karaayaa gaya hai athwa garbhadhan karne ke baad kisi kaaran vash andanu kaa nishechan nahin ho paaya to madkaal ke lagbhag 16wein din garbhashay se ek vishesh hormone jise pi.ji.epa2 alfaa kehete hai nikalataa he jo andashay main viksit hui corpus lutium ko ghol detaa hai. falswaroop progesteron hormone kaa bananaa band ho jaataa hai tathaa anya andanu kaa paripakkikaran shuru ho jaataa hai or kuch samay baad pashu pun: garmi main aa jaataa hai.
 yadi madkaal main pashu kaa garbhadhan karaayaa gaya he tathaa andanu kaa safalataa purvak nishechan ho gaya he to 5wein din nishechit ho rahe bhrun se ek vishesh prakaar kaa padaarth utpann hota he jiske prabhaav se garbhashay main aa jaataa he. viksit ho rahe bhrun se ek vishesh prakaar kaa padaarth utpann hota hai jiske prabhaav se garbhashay main pi.ji.epa-2 alfaa nahin banaata or is prakaar pashu kaa mad chakra tut jaataa hai tathaa vah garbhavastha main aajaata he. garbhavastha purna hone par garbh ke andar pal rahe bachche ke sharir, maan ke sharir tathaa bachche se jude placenta se kuch hormones nikalnaa aarambh ho jate hai jinke prabhaav se si.el. samaapt ho jaati he or pashu prasav kii avasthaa main aakar bachche ko janm de detaa hai. garbhashay ke saamaanya avasthaa main aane par pashu main mad chakra pun: aarambh ho jaataa he.
 mad ke spasht lakshanon ke liye istrogen ke saath-saath kam maatra main progesteron hormone joki pichley mad chakra ke samaapt ho rahe si.el. se utpann hota he, bhi aashyak he. isi kaaran pratham baar bachhadiyon ke mad main aane par tathaa prasav ke baad par unamem spasht mad ke lakshan nahin dikhte. 
