 rashtriya kisaan ayog ) bharat kaa ek ayog he jiskaa gathan 18 navambar 2004 ko kiya gaya tha. iske adhyaksh em es swaminathan hai. ayog ne chaar rapat diye- disambar 2004 main, agast 2005 main, disambar 2005 main, or april 2006 main. paanchavaan tathaa antim rapat 4 oktober 2006 ko prastut kii gayi thi. in rapaton main 'adhik tej tathaa adhik samaveshi vikaas' kii prapti ke liye upaay sujhaaye gayi the jo 11veen panchavarshiya yojana kaa ek lakshya tha.
 ayog kaa pehla mahatvapurn bindu yahi tha. jameen bantwaare ko lekar isamen chintaa jataai gai thi. isamen kaha gaya tha ki 1991-92 main 50 pratishat gramin logon ke paas desh kii sirf teen pratishat jameen thi. jabaki kuch logon ke paas zyada jameen thi. aise main iske sahi vyavastha kii jarurat bataai gai thi.
 bekaar padi or atirikt jameenon kii ceiling or bantwaare kii sifarish kii gai thi. iske saath hi khetihar jameenon kaa gaiyr krishi istemaal par chintaa jataai gai thi. jangalon or adivaasiyon ko lekar bhi vishesh niyam banane kii baat kahi gai thi. saath hi rashtriya bhoomi-upyog salaah seva ke sthapana kii baat bhi thi. iskaa kaam paristhitiki, mausam or bazaar ko dekhnaa hota.
 sinchai vyavastha ko lekar bhi ayog ne chintaa jataai thi. saath hi salaah di thi ki sinchai ke pani kaa uplabdhta sabhi ke paas honi chahie. iske saath hi pani kii supplai or varsha-jal ke sanchay par bhi jor diya gaya tha. pani ke str ko sudhaarney par jor dene ke saath hi ‘kuan shodh kaarykram’ shuru karne kii baat kahi gai thi.
 ayog kaa kahana tha ki krishi main sudhaar ke liye ek samgr praytn kii jarurat he. isamen logon kii bhoomika ko badhanaa hoga. iske saath hi krishi se jude sabhi kaamon main ‘jan sahabhaagita’ / public investment kii jarurat hogi. chahen vah sinchai ho, jal-nikasi ho, bhoomi sudhaar ho, jal sangrakshan ho yaa phir sadakon or connactivity ko badhaane ke saath shodh se jude kaam hon.
 isamen kaha gaya tha ki rin pranali kii pahunch sabhi tak honi chahie. fasal beemaa kii byaaj-dar 4 pratishat hona chahie. karj vasuuli par roak lagaai jaae. saath hi krishi jokhim fund bhi banane kii baat ayog ne kii thi. puure desh main fasal beemaa ke saath hi ek card main hi fasal bhandaaran or kisaan ke swasthy lekar vyavasthaaen kii jaaen. maanav vikaas or garib kisaanon ke liye vishesh yojana kii baat kahi gai thi.
 ayog ne samaan jan vitaran yojana kii sifarish kii thi. saath hi panchayat kii madad se poshan yojana ko antim vyakti tak pahunchane kii bhi baat thi. saath hi swayan sahaayak samooh banaakar community khaadya evam jal bank banane kii baat bhi kahi gai thi. khaadya suraksha adhinium ke saath hi garib kisaanon kii madad ko lekar anya yojanaon ke bare main ayog ne vistaar se likhaa tha.
 kisaan aatmahatya rokna :
 kisaanon kii badhati aatmahatya ko lekar bhi ayog ne chintaa jataai thi. iske saath hi zyada aatmahatya vaale sthanon kaa chihnit kar vahaan vishesh sudhaar kaarykram chalaane kii baat kahi thi. sabhi tarah kii fasalon ke beemaa kii jarurat bataai gai thi. saath hi ayog ne kaha tha ki kisaanon ke swasthya ko lekar khaas dhyaan dene kii jarurat he. isse unki aatmahatyaon main kami aegi.
 ise lekar bhi ayog ne kai siforishein kii thi. isamen gaanv ke str se lekar rashtriya str tak puri vyavastha kaa khankaa khinchaa gaya tha. isamen kisaanon ko paidaavaar ko lekar suvidhaon ko pahunchane ke saath hi videshon main fasalon ko bhejne kii vyavastha thi. saath hi fasalon ke aayaat or unke bhav par najar rakhane kii vyavastha banane kii sifarish bhi thi.
 ayog ne kisaanon main pratispardhaa ko badhaava dene kii baat kahi he. iske saath hi alag-alag fasalon ko lekar unki gunvattta or vitaran par vishesh niti banane ko kaha tha. nunatam samarthan mulya ko badhaane kii baat kahi gai thi.
 kheti se jude rojgaron ko badhaane ke liye baaten kahi gai thi. ayog ne kaha ki san 1961 main krishi se jude rojgaar main 75.0 pratishat log lage the jo ki 1999 se 2000 kaaphi kam 59.9 pratishat darj kiya gaya. iske saath hi kisaanon ke liye ‘net tech home inakam’ ko bhi tay karne kii baat kahi gai thi.
