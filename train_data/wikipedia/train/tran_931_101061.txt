 dam laga ke haisha ek bhartiya bollywood film he. iskaa nirdesan sharat kataaria ne kiya he. isamen mukhya bhoomika main ayushmaan khurana or bhoomi pednekar hai. yah film 27 farvari 2015 ko cinemagharon main pradarshit ho chuki he.
 varsh 1995 main prem prakaash tiwari ek haridwar ke sthaneey bazaar main ek choti si dukaan chalaata he. uske pita ji uski shaadi ek padhi likhi or adhik vajani ladki sandhya verma se kara dete hai. lekin prem ek moti ladki se shaadi karne ke kaaran usase dur rahata he. uske mitra or anya saathi uskaa mazaaq udaate rahete hai. is kaaran prem tanaav main rahane lagata he.
 ek din prem ke mitra kii shaadi main vah donon ja rahe hote hai. jahaan vah sharaab pi letaa he or sandhya ke bare main idhar-udhar kii baat kah detaa he. yah sunakar sandhya sabhi logon ke saamne use thappad maar detii he. iske baad prem bhi use waapas thappad maar detaa he. duusare din yah kissa ghar main ek garma-garam vishay ban jaataa he. sandhya prem ke pitaaji par aarope lagaati he kii usne prem ko mahilaon ke prati koi acchhee shiksha nahin di. vah ghar chhod kar apane mata pita ke ghar chale jaati he. vahaan use apane pati ke ghar jane bolte hai to vah kahati he ki uskaa nirnay nahin badalegaa. prem bhi ab apni pichhali pariksha ko uteern karne kaa prayaas karata he.
 isi dauraan uske dukaan ke paas saamaan-utpaada bechney vaala ek dukaan khol detaa he. prem usase baat karne ke liye jaataa he. vah dukandaar use keval isi shart main vahaan se hatataa he yadi vah 'dam laga ke haisha' pratiyogita jeet jaae .
 nyaayalay main prem or sandhya donon ne talaak ke liye aavedan kiye hue hote hai. nyaayadhish un donon ko 6 mahine ek saath rah kar dekhne ke liye vakt detaa he. prem or sandhya isi bich ek duusare ko jaanane lagate hai. prem sandhya ko is pratiyogita main bhaag lene ke liye taiyaar kar letaa he. donon pratiyogita main hissaa lete hai. jahaan anya 9 pratiyogi aage nahin bad pate or dhire dhire kar prem or sandhya aakhir tak pahunch kar jeet jate hai.
 is film ke liye sangeet anu malik ne diya he or bol varun grover ne likhe hai. monali thakur ko geet "moh moh ke dhaage" ke liye shreshth gayika kaa rashtriya film puraskaar mila. varun grover ko bhi is geet ke liye shreshth geetkaar kaa rashtriya film puraskaar mila.
 sabhi geet varun grover dwaara likhit; sara sangeet anu malik dwaara rachit.
