 motorcycle aantarik dahan ingine se urja praapt karne vaale ek do chakke kaa vaahan he. yah ek bahuupayogi vaahan he. yah manoranjan, maal evam manushyo ko dhone ke kaary main upyog main liya jaataa he. bharat main yah sarvaadhik bikne vaala vaahan he. vikasshil deshon main in kii bikri anya kisi bhi vaahan se zyada hoti he. san 2008-09 main bharat main bike sabhi vahno main 76.5% vaahan do chakke vaale the.
 motor saikal kaa sabase pehla vikaas san 1885 main demlar or wiliam maybac ne germany main kiya tha.
 motor saaikal anek prakaar kii hoti hai. jaise ki bobar yaa choper yaa phir kruger yaa phir ki sports prakaar kii motor cycilen| iske alawa motor cykilon ko halke env baari prakaar main bhi vargeekrut kiya ja saktaa he. vikisat deshon main motorsayiklon ke sabhi prakaar paye jate hai. lekin vikasshil deshon main petrol kii badhati hui keemton ke kaaran aamtaur par halki evam kifayati motorsayiklon kaa hi bolbalaa he.
 bharat main swatantraaa se pehle maatr kuch hi motor cycilen chalati thim. uname se pramukh motor cycilen thim infield bullate / java/ evam ascort motor kii rajdoot motorcykil. baad ke varshe main anek sasti motor cykilon kaa prachlan aarambh hua. sabase pehle japanij motor cykil nimarta sujuki ne 1984 main tiwhies ke saath, ind-sujuki eex 100 laanch kii! phir honda ne 1985 main apana plant bharat kii agrani cycle nimarta hero ke saath mil kar ke lagaaya tha uske baad yamaha sujuki aadi ne apane plant lagaaye | aaj hero honda motorcycilen sabase zyada bikne vaali motor cycle he.
