 hindu dharm main, nandi kailash ke dwarpal hai, jo shiv kaa nivas he. ve shiv ke vaahan bhi hai jinhe bail ke rup main shivmandiron main pratishthit kiya jaataa he. sanskrit main 'nandi' kaa arth prasannataa yaa anand he. nandi ko shakti-sampannataa or karmthata kaa pratik mana jaataa he.
 shaiva parampara main nandi ko nandinath sampradaay kaa mukhya guru mana jaataa he, jinke 8 shishy hai- sanak, sanathan, sanandan, sanatkumar, thirumular, vyaghrapad, patanjali, or shivayog muni. ye aath shishy aath dishaao main shaivadharm kaa prarsaar karne ke liye bheje gayi the. 
 ek baar nandi paharedaari kaa kaam kar rahe the. shiv parvati ke saath vihaar kar rahe the. bhrigu unke darshan karne aaye- kintu nandi ne unhen gupha ke andar nahin jane diya. bhrigu ne shaap diya, par nandi nirvikaar rup se maarg roke rahe. aisi hi shiv-parvati kii ajna thi. ek baar ravan ne apane haath par kailash parvat uthaa liya tha. nandi ne cruddh hokar apane paanv se aisa dabaav daalaa ki ravan kaa haath hi dab gaya. jab tak usne shiv kii aradhana nahin kii tathaa nandi se kshamaa nahin maangi, nandi ne use choda hi nahin.
