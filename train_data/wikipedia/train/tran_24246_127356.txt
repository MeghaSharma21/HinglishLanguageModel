 titannic 1997 kaa ek romantic aapadaa vaala chalchitr he, jiske nirdeshak, patakathakaar, sah-nirmaataa or sah-sampadak james camerun hai. yah chalchitr titannic ke doobane ko lekar bana he. isamen ket vincellet rose divit bukator or leonardo di capriyo jaik dosan kii bhumika main hai. ye dono paatr do vibhinn saamaajik virgo se sambandhit he jinhen ek-duusare se pyaar ho jaataa he or ve dono hi us durbhaagyashaalee jahaaz ke yatri hote hai. yadhyapi ye donon pramukh paatr or inaki prem kahani kaalpanik hai, lekin kuch paatr, jaise jahaaj ke chaalak dal ke kuch sadsy) vaastavik aitihaasik ghatnaon par aadhaarit he. vartmaan paripeksh main kahani bataane vaali vruddh rose kii bhoomika gloria stuwart ne adaa kii he.
 chalchitr ko 2 july, 1997 ko pradarshit kiya janaa tha, lekin kuch deriyon ke kaaran ise 19 disambar, 1997 ko pradarshit kiya gaya. jab is baat kaa pataa chalaa, tab samachar media ko ye puraa vishwaas tha kii titannic asafal rahegi or fox or paramount dono ko le duubegi. lekin titannic ko abhootpurv safalata mili or isane sarvshereshth chalchitr samet kul 11 auskar bhi jite. ye us samay tak ki sarvaadhik kamai karne vaala chalchitr ban gaya or isaki vaishvik kamai 1.8 arab dollar rahi.
