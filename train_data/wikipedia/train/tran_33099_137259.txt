 vyavsaay evam sanghathan ke sandarbh main prabandhan kaa arth he - uplabdh sansadhano kaa dakshatapurvak tathaa prabhaavapurn tareeke se upyog karte hue logon ke kaaryon main samanvay karnaa taaki lakshyon kii prapti sunishchit kii ja sake. prabandhan ke antargat aayojan, sanghathan-nirmaan, staffing, netritv karnaa, tathaa sanghathan athwa pahal kaa niyantran karnaa aadi aate hai. 
 sanghathan bhale hi bada ho yaa chota, laabh ke liye ho athwa gaiyr-laabh vaala, seva pradaan karata ho athwa vinirmaankarta, prabandh sabhi keliye aavashyak he. prabandh isliye aavashyak he ki vyakti samuhik uddeshyon kii purti main apana shreshthatam yogadan de saken. prabandh main parsparik rup se sambandhit vah kaary sammilit hai jinhen sabhi prabandhak karte hai. prabandhak alag-alag kaaryon par bhinn samay lagaate hai.sanghathan ke ucchstar par baithe prabandhak niyojan evam sanghathan par neeche str ke prabandhakon kii tulana main adhik samay lagaate hai.
 kai lekhakon ne prabandh kii paribhaasha di he. prabandh shabd ek bahuprachlit shabd he jise sabhi prakaar kii kriyaaon ke liye vyapak rup se prayukt kiya gaya he. vaise yah kisi bhi udhyam kii vibhinn kriyaaon ke liye mukhya rup se prayukt hua he. uparokt udhaaharan evam vastusthiti ke adhyayan se yah spasht ho gaya hoga ki prabandh vah kriya he jo har us sanghathan main aavashyak he jisamen log samooh ke rup main kaary kar rahe hai. sanghathan main log alag-alag prakaar ke kaary karte hai lekin vah abhi samaan uddeshy ko paane ke liye kaary karte hai. prabandh logon ke prayatnon evam samaan uddeshy ko praapt karne main disha pradaan karata he. is prakaar se prabandh yah dekhtaa he ki kaary puure hon evam lakshya praapt kiye jaaen kam-se-kam saadhan evam nunatam laagat par ho.
 atah prabandh ko paribhaashit kiya ja saktaa he ki yah uddeshyon ko prabhavi dhang se evam dakshata se praapt karne ke uddeshy se kaaryon ko puraa karaane kii prakriya he. hame is paribhaasha ke vishleshan kii aavashyaktaa he. kuch shabd aise hai jinka vistaar se varnan karnaa aavashyak he. ye shabd hai- 
 paribhaasha main prayukt prakriya se abhipraay he praathmik kaary athwa kriyaayein jinhen prabandh kaaryon ko puraa karaane ke liye karata he. ye kaary hai- niyojan, sanghathan, niyuktikaran, nirdesan evam niyantran jin par charchaa is adhyay main evam pustak main aage kii jaaegi.
 prabhavi athwa kaary ko prabhavi dhang se karne kaa vastav main abhipraayah die gaye kaary ko sampann karnaa he. prabhavi prabandh kaa sambandh sahi kaary ko karne, kriyaaon ko puraa karne evam uddeshyon ko praapt karne se he. duusare shabdon main, iskaa kaary antim parinaam praapt karnaa he. lekin maatr kaary ko sampann karnaa hi paryaapt nahin he iskaa ek or pahalu bhi he or vah he kaarykushalta arthath kaary ko kushaltapurvak karnaa.
 kushalta kaa arth he kaary ko sahi dhang se nunatam laagat par karnaa. isamen ek prakaar kaa laagat-laabh vishleshan evam aagat tathaa nirgat ke bich sambandh hota he. yadi kam sadhano kaa upyog kar adhik laabh praapt karte hai to ham kahenge ki kshamta main vruddhi hui he. kshamta main vruddhi hogi yadi usee laabh ke liye athwa nirgat ke liye kam sadhano kaa upyog kiya jaataa he evam kam laagat vyay kii jaati he. aagat saadhan ve hai jo kisi kaary vishesh ko karne ke liye aavashyak dhan, maal upkaran evam maanav sansaadhan hon. swabhaavik he ki prabandh kaa sambandh in sansadhano ke kushal prayog se he kyonki inase laagat kam hoti he evam ant main inase laabh main vruddhi hoti he.
 yah donon shabd alag-alag hote hue bhi ek duusare se sambandhit hai. prabandh ke liye prabhavi evam kshamtawan donon kaa hona mahatvapurn he. prabhaavapurntaa evam kaushal donon ek hi sikke ke do pahalu hai. lekin in donon pakshon main santulan aavashyak he tathaa kabhi-kabhi prabandh ko kushalta se samjhauta karnaa hota he. udhaaharan ke liye prabhaavapurn hona evam kushalta kii andekhi karnaa saral he jiskaa arth he kaary ko puraa karnaa lekin unchi laagat par. udhaaharan ke liye, mana ek company kaa lakshya varsh main 8,000 ikaayiyon kaa utpaadan karnaa he. is lakshya ko paane ke liye adhikansh samay bijli na milane par prabandhak prabhavotpadak to tha lekin kshamtawan nahin tha kyonki, usee nirgat ke liye adhik aagat kaa upyog kiya gaya. kabhi-kabhi vyavsaay kam sansadhano se maal ke utpaadan par adhik dhyaan kendrit karata he arthath laagat to kam kar di lekin nirdhaarit utpaadan nahin kar paae. parinamswaroop maal bazaar main nahin pahunch paaya isliye isaki maang kam ho gai tathaa iskaa sthaan pratiyogiyon ne le liya. yah kaarykushalta lekin prabhaavapurntaa kii kami kii sthiti he kyonki maal bazaar main nahin pahunch paaya. isliye nunatam laagat par prabandhak liye lakshyon ko praapt karnaa adhik mahatvapurn he. iske liye prabhaavapurntaa evam kushalta main santulan rakhana hota he. 
 saadharantaya ucch kaary kushalta ke saath ucch prabhaavapurntaa hoti he jo ki sabhi prabandhakon kaa lakshya hota he. lekin bagaiyr prabhaavapurntaa ke ucch kaary kushalta par anaavashyak rup se jor dena bhi avaanchhneeya he. kamjor prabandhan prabhaavapurntaa evam kaarykushal dona kii kami ke kaaran hota he.
 kuch paribhaashaon ke adhyayan ke pashchaat hamen kuch tatwon kaa pataa lagata he jinhen ham prabandh kii aadharbhoot visheshtaayen kehete hai.
 prabandh kuch uddeshyon ko puraa karne ke liye kaary karata he. uddeshy kisi bhi kriya ke apekshit parinaam hote hai. inhen vyavsaay ke mul prayojan se praapt kiya janaa chahie. kisi bhi sanghathan ke bhinn-bhinn uddeshy hote hai tathaa prabandh ko in sabhi uddeshyon ko prabhavi dhang se evam dakshata se paanaa hota he. uddeshyon ko sanghathanaatmak uddeshy, saamaajik uddeshy evam vyaktigat uddeshyon main vargeekrut kiya ja saktaa he.
 prabandh, sanghathan ke liye uddeshyon ke nirdhaaran evam unako puraa karne ke liye uttaradaayi hota he. ise sabhi kshetren ke anek prakaar ke uddeshyon ko praapt karnaa hota he tathaa sabhi hitarthiyon jaise-anshadhari, karmchaaree, graahak, sarkaar aadi ke hiton ko dhyaan main rakhana hota he. kisi bhi sanghathan kaa mukhya uddeshy maanav evam bhautik sansadhano ke adhiktam sambhav laabh ke liye upyog hona chahie. jiskaa taatpary he vyavsaay ke aarthik uddeshyon ko puraa karnaa. ye uddeshy hai- apane aapako jivit rakhana, laabh arjeet karnaa evam badhotaree.
 kisi bhi vyavsaay kaa aadharbhoot uddeshy apane astitv ko banaae rakhana hota he. prabandh ko sanghathan ke bane rahane kii disha main praytn karnaa chahie. iske liye sanghathan ko paryaapt dhan kamanaa chahie jisase ki laagton ko puraa kiya ja sake.
 vyavsaay ke liye iskaa bane rahanaa hi paryaapt nahin he. prabandh ko yah sunishchit karnaa hota he ki sanghathan laabh kamaaye. laabh udhyam ke nirantar safal parichaalan ke liye ek mahatvapurn protsaahan kaa kaary karata he. laabh vyavsaay kii laagat evam jokhimon ko puraa karne ke liye aavashyak hota he.
 deergh avadhi main apni sambhaavnaaon main vruddhi vyavsaay ke liye bahut aavashyak he. iske liye vyavsaay kaa badhanaa bahut mahatva rakhata he. udyog main bane rahane ke liye prabandh ko sanghathan vikaas kii sambhaavna kaa puraa laabh uthaanaa chahie. vyavsaay ke vikaas ko vikray aavart, karmchaariyon kii sankhya main vruddhi yaa phir utpaadon kii sankhya yaa poonji ke nivesh main vruddhi aadi ke rup main mapa ja saktaa he.
 samaaj ke liye laabhon kii rachana karnaa he. sanghathan chaahe vyavsaayik he athwa gaiyr vyavsaayik, samaaj ke ang hone ke kaaran use kuch saamaajik dayitvon ko puraa karnaa hota he. iskaa arth he samaaj ke vibhinn angon ke liye anukool aarthik mulyon kii rachana karnaa. isamen sammilit hai- utpaadan ke paryaavaran bhinn paddati apnaanaa, samaaj ke logon se vanchit virgon ko rojgaar ke avasar pradaan karnaa evam karmchaariyon ke liye vidhyalay, shishugrih jaisi suvidhaayen pradaan karnaa. aage box main ek nigamit saamaajik daayitv ko puraa karne vaale sanghathan kaa udhaaharan diya gaya he.
 sanghathan un logon se milakar banataa he jinase unka vyaktitv, prishthbhumi, anubhav evam uddeshy alag-alag hote hai. ye sabhi apni vividh aavashyaktaaon ko santushti hetu sanghathan kaa ang banate hai. yah pratiyogi vetan evam anya laabh jaisi vittiya aavashyaktaaon se lekar saathiyon dwaara manyata jaisi saamaajik aavashyaktaaon evam vyaktigat badhotaree evam vikaas jaisi ucch stareey aavashyaktaaon ke rup main alag-alag hoti hai. prabandh ko sanghathan main talmail ke liye vyaktigat uddeshyon kaa sanghathanaatmak uddeshyon ke saath milan karnaa hota he.
 prabandh ek saarvbhaumik kriya he jo kisi bhi sanghathan kaa abhinn ang he. ab ham un kuch kaarnon kaa adhyayan karenge jiske kaaran prabandh itnaa mahatvapurn ho gaya he-
 prabandh itnaa hi purana he jitani kii sabhyataa. yadhyapi aadhunik sanghathan kaa udgam nayaa hi he lekin sangathit kaary to sabhyataa ke pracheen samay se hi hote rahe hai. vastav main sanghathan ko vishisht lakshan mana ja saktaa he jo sabhy samaaj ko asabhy samaaj se alag karata he. prabandh ke prarambh ke vyavhaar ve niyam evam kanoon the jo sarkari evam vanijyik kriyaaon ke anubhav se panape. vyapaar evam vaanijya ke vikaas se kramshah prabandh ke siddhant evam vyavhaaron kaa vikaas hua.
 ‘prabandh’ shabd aaj kai arthon main prayukt hota he jo isaki prakruti ke vibhinn pahaluon ko ujagar karte hai. prabandh ke adhyayan kaa vikaas beete samay main aadhunik sanghathanon ke saath-saath hua he. yah prabandhakon ke anubhav evam aacharan tathaa siddhanton ke sambadh samooh donon par aadhaarit rahaa he. beete samay main iskaa ek gatisheel vishay ke rup main vikaas hua he. jisaki apni vishisht visheshtaayen hai. lekin prabandh kii prakruti se sambandhit ek prashn kaa uttar dena aavashyak he ki prabandh vigyaan he yaa kala he yaa phir donon he? iskaa uttar dene ke liye aaie vigyaan evam kala donon kii visheshtaon kaa adhyayan karen tathaa dekhen ki prabandh kahan tak inaki purti karata he.
 kala kya he? kala icchit parinaamon ko paane ke liye vartmaan gyaan kaa vyaktigat evam dakshatapurna upyog he. ise adhyayan, avlokan evam anubhav se praapt kiya ja saktaa he. ab kyonki kala kaa sambandh gyaan ke vyaktigat upyog se he isliye adhyayan kiye gaye moolbhoot siddhanton ko vyavhaar main laane ke liye ek prakaar kii moulikta evam rachanaatmakataa kii aavashyaktaa hoti he. kala ke aadharbhoot lakshan is prakaar hai-
 kala yah maanakar chalati he ki kuch saidhantik gyaan pehle se he. visheshgyon ne apane-apane kshetron main kuch moolbhoot siddhanton kaa pratipaadan kiya he jo ek vishesh prakaar kii kala main prayukt hota he. udhaaharan ke liye nrity, jan sambodhan/bhaashan, kala athwa sangeet par sahitya sarvamaanya he.
 is moolbhoot gyaan kaa upyog vyakti, vyakti ke anusaar alag-alag hota he. kala, isiilie atyant vyaktigat avadharana he. udhaaharan ke liye do nartak, do vaktaa, do kalakaar athwa do lekhakon kii apni kala ke pradarshan main bhinnata hogi.
 sabhi kala vyavhaarik hoti hai. kala vartmaan siddhanton ko gyaan kaa rachanaatmak upyog he. ham jaanate hai ki sangeet saat suron par aadhaarit he. lekin kisi sangeetkaar kii sangeet rachana vishisht athwa bhinn hoti he yah is baat par nirbhar karti he ki in suron kaa kis prakaar se sangeet srijan main prayog kiya gaya he, jo ki uski apni vyakhya hoti he.
 prabandh ek kala he kyonki, yah nimna visheshtaon ko puraa karti he-
 prabandhak ek krambaddh gyaan-samooh he kinhin saamaanya satya athwa saamaanya siddhanton ko spasht karata he vigyaan kii moolbhoot visheshtaayen nimna hai-
 vigyaan, gyaan kaa krambaddh samooh he. iske siddhant kaaran evam parinaam ke bich main sambandh aadhaarit hai. udhaaharan ke liye, ped se seb kaa tuutakar prithvi par aane kii ghatana gurutvkarshan ke siddhant ko janm detii he.
 vaigyanik siddhanton ko pehle avlokan ke madhyam se viksit kiya jaataa he or phir niyantrit paristhitiyon main baar-baar pareekshan kar uski jaanch kii jaati he.
 vaigyanik siddhant, vaidhata evam upyog ke liye saarvbhaumik hote hai.
 uparyukt visheshtaon ke aadhaar par ham kah sakate hai prabandh vigyaan ke rup main kuch visheshtaon ko dhaaran karata he-
 sabhi prakaar kii sanghathan prakriyaaon kaa prabandhan aavashyak he. aapane yah bhi avlokan kiya hoga ki sanghathanon ko unka prabandh karne ke liye kuch vishisht yogyataon evam anubhav kii aavashyaktaa hoti he. aapane yah bhi paaya hoga ki ek ore to vyavsaay nigamit swaroop main vruddhi hui he to duusari ore vyavsaay ke prabandh par adhik jor diya ja rahaa he. kya iskaa arth yah hua ki prabandh ek pesha he? is prashn kaa uttar jaanane ke liye aaie peshey kii pramukh visheshtaon kaa adhyayan karen evam dekhen ki kya prabandh inako puraa karata he. peshey kii nimna visheshtaayen hai
 sabhi peshey bhalee-bhanti paribhaashit gyaan ke samooh par aadhaarit hote hai jise shiksha se arjeet kiya ja saktaa he.
 peshey main pravesh, pariksha athwa shaikshanik yogyata ke dwaara simit hoti he. udhaaharan ke liye bharat main yadi kisi ko chartered accountint bananaa he to use bhartiya chartered accountint santhaan dwaara yojit kii jane vaali ek vishesh pariksha ko paas karnaa hoga.
 sabhi peshey kisi na kisi parishad sabha se jude hote hai jo inamen pravesh kaa niyaman karte hai kaary karne ke liye pramaan patr jari karte hai evam aadhaar samhita taiyaar karte hai tathaa usko lagu karte hai. bharat main vakaalat karne ke liye vakeelon ko baar council kaa sadsy bananaa hota he jo unke kaaryon kaa niyaman evam niyantran karata he.
 sabhi peshey aachaar samhita se bandhe hai jo unke sadasyon ke vyavhaar ko disha dete hai. udhaaharan ke liye jab doctor apane peshey main pravesh karte hai to vah apane kaary naitikta kii shapath lete hai.
 peshey kaa mul uddeshy nishtha evam patibaddhta he tathaa apane graahakon ke hiton kii sadhana he. ek vakil yah sunishchit karata he ki uske muvakkil ko nyaay mili. prabandh, peshey ke siddhanton ko puri tarah se puraa nahin karata he. vaise isamen kuch visheshtaayen hoti hai jo nimna hai-
 prabandh ek saarvbhaumik shabd he jise, kisi udhyam main sambandhon ke samooh main ek duusare se jude logon dwaara kuch kaaryon ko karne ke liye upyog main laayaa jaataa he. prayek-vyakti kaa sambandhon kii is shrunkhlaa main kisi na kisi kaary vishesh ko puraa karne kaa uttardaayitv hota he. is uttardaayitv ko puraa karne ke liye use kuch adhikaar die jate hai arthath nirnay lene kaa adhikaar. adhikaar evam uttardaayitv kaa yah sambandh vyaktiyon ko adhikari evam adhinsth ke rup main ek duusare ko bandhate hai. isse sanghathan main vibhinn staron kaa nirmaan hota he. kisi sanghathan ke adhikaar shrunkhlaa main teen str hote hai-
  ucch stareey prabandh-yah sanghathan ke varishthatam kaaryakari adhikari hote hai jinhen kai naamon se pukaara jaataa he. yah saamanytah chairman, mukhya kaaryakari adhikari, mukhya prachaalan adhikari, pradhan, uppradhan aadi ke naam se jane jate hai. ucch prabandh, vibhinn kaaryaatmak str ke prabandhakon kii team hoti he. unka mul kaary sanghathan ke kul uddeshyon ko dhyaan main rakhte hue vibhinn tatwon main ekta evam vibhinn vibhaagon ke kaaryon main saamanjasy sthapit karnaa he. ucch str ke ye prabandhak sanghathan ke kalyaan evam nirantarata ke liye uttaradaayi hote hai. form ke jivan ke liye ye vyavsaay ke paryaavaran evam uske prabhaav kaa vishleshan karte hai. ye apni uplabdhi ke nae sanghathan ke lakshya evam vyuh-rachana ko taiyaar karte hai. vyavsaay ke sabhi kaaryon evam unke samaaj par prabhaav ke liye ye hi uttaradaayi hote hai. ucch prabandh kaa kaary jatil evam tanaavpurn hota he. isamen lanbaa samay lagata he to sanghathan ke prati purnapatibaddhta kii aavashyaktaa hoti he.
  madhya stareey prabandh- ye ucch prabandhakon evam neeche str ke bich kii kadi hote hai, ye ucch prabandhakon ke adhinsth evam pratham rekhiy prabandhakon ke pradhan hote hai. inhen saamanytah vibhaag pramukh, parichaalan prabandhak athwa sanyantr adheekshak kehete hai. madhya stareey prabandhak, ucch prabandh dwaara viksit niyantran yojanaayen evam vyuh-rachana ke kriyanvayan ke liye uttaradaayi hote hai. iske saath-saath ye pratham rekhiy prabandhakon ke sabhi kaaryon ke liye uttaradaayi hote hai. inkaa mukhya kaary ucch stareey prabandhakon dwaara taiyaar yojanaon ko puraa karnaa hota he. iske liye 
  paryvekshiya athwa prachaalan prabandhak- sanghathan kii adhikaar pankti main forman evam paryvekshak nimna str par aate hai. paryvekshak kaarybal ke kaaryon kaa pratyaksh rup se avlokan karte hai. inke adhikaar evam karttavya ucch prabandhakon dwaara banaai gai yojanaon dwaara nirdhaarit hoti hai. paryvekshan, prabandhakon kii sanghathan main mahatvapurn bhoomika hoti he kyonki yah sidhe vaastavik kaary bal se samvaad karte hai evam madhya stareey prabandhakon ke dishanirdeshon ko karmchaariyon tak pahunchaate hai. inhen ke prayatnon se utpaada kii gunvattta ko banaae rakhaa jaataa he, maal kii haani ko nunatam rakhaa jaataa he evam suraksha ke str banaae rakhaa jaataa he. kaarigari kii gunvattta, evam utpaadan kii maatr karmchaariyon ke parishram, anushaasan evam swamibhakti par nirbhar karti he.
 prabandh ko sanghathan se sadasyon se kaaryon ke niyojan, sanghathan, nideshan evam niyantran evam nirdhaarit uddeshyon kii prapti ke liye sanghathan ke sansadhano ke prayog kii prakriya mana gaya he.
 yah pehle se hi yah nirdhaarit karne kaa kaary he ki kya karnaa he, kis prakaar tathaa kisko karnaa he. iskaa arth he uddeshyon ko pehle se hi nishchit karnaa evam dakshata se evam prabhavi dhang se praapt karne ke liye maarg nirdhaarit karnaa. suhasini ke sanghathan kaa uddeshy he paramparaagat bhartiya hathkargha evam hastshilp kii vastuon ko kharidkar unhen bechnaa. vah bune hue vastra, sajaavat kaa saamaan, paramparaagat bhartiya kapade se taiyaar vastra evam gharelu saamaan ko bechate hai. suhasini inaki maatr, inke vibhinn prakaar, rang evam banaavat ke sambandh main nirnay leti he phir vibhinn aapurtikartaaon se unke kray athwa unke ghar main taiyaar karaane par sansadhano kaa aavanton karti he. niyojan samasyao ke paidaa hone se koi roak nahin saktaa lekin inkaa purvanumaan lagaaya ja saktaa he tathaa yah jab bhi paidaa hote hai to inako hal karne ke liye aakasmik yojanaayen bana sakati hai.
 yah nirdhaarit yojana ke kriyanvayan ke liye kaary saunpane, kaaryon ko samoohon main baantne, adhikaar nishchit karne evam sansadhano ke aavanton ke kaary kaa prabandhan karata he. ek baar sanghathan ke uddeshyon ko puraa karne ke liye vishisht yojana taiyaar kar lee jaati he to phir sanghathan yojana ke kriyanvayan ke liye aavashyak kriyaaon evam sansadhano kii jaanch karegaa. yah aavashyak kaaryon evam sansadhano kaa nirdhaaran karegaa. yah nirnay letaa he ki kis kaary ko koun karegaa, inhen kahan kiya jayega tathaa kab kiya jayega. sanghathan main aavashyak kaaryon ko prabandh ke yogya vibhaag evam kaary ikaiyon main vibhajit kiya jaataa he evam sanghathan kii adhikaar shrunkhlaa main adhikaar evam vivaran dene ke sambandhon kaa nirdhaaran kiya jaataa he. sanghathan ke uchit takanic kaary ke puraa karne evam prachaalan kii kaary kshamta evam parinaamon kii prabhaav purnataa ke sanvardhan main sahaayta karte hai. vibhinn prakaar ke vyavsaayon ko kaary kii prakruti ke anusaar bhinn-bhinn dhaanchon kii aavashyaktaa hoti he. iske sambandh main aap aage ke adhyyon main or adhik padhenge.
 saral shabdon main iskaa arth he sahi kaary ke liye uchit vyakti ko foondnaa. prabandh kaa ek mahatvapurn pahalu sanghathan ke uddeshyon kii prapti ke liye sahi yogyata vaale sahi vyaktiyon ko, sahi sthaan evam samay par uplabdh karaane ko sunishchit karnaa he. ise maanav sansaadhan kaary bhi kehete hai tathaa isamen karmchaariyon kii bhartee, chayan, kaary par niyukti evam prashikshan sammilit hai. infosis technology, jo sofratware viksit karti he, ko pranali vishleshankartta evam kaarykram taiyaar karne vaale vyaktiyon kii aavashyaktaa hoti he jabaki labmart ko dizinkartta evam shilpakaaron ke team kii aavashyaktaa hoti he.
 nideshan kaa kaary karmchaariyon ko netritv pradaan karnaa, prabhavit karnaa evam abhiprerit karnaa he jisase ki vah supurd kaary ko puraa kar saken. iske liye ek aisa vaataavaran taiyaar karne kii aavashyaktaa he jo karmchaariyon ko sarvshereshth dhang se kaary karne ke liye prerit kare. abhiprerana evam netritv-nirdesan ke do mul tatv hai. karmchaariyon ko abhiprerit karne kaa arth keval ek aisa vaataavaran taiyaar karnaa he jo unhen kaary ke liye prerit kare. netritv kaa arth he dusron ko is prakaar se prabhavit karnaa, ki vah apane netaa ke icchit kaary sampann karen. ek acha prabandhak prashansa evam aalochana kii sahaayta se is prakaar se nirdesan karata he ki karmchaaree apana shreshthatam yogadan de saken. suhasini ke dizinkartaaon kii team ne palang kii chaadaron ke liye silk par bhadkile rangon ke chaape viksit kiye. yadhyapi yah bahut lubhaavne lagate the lekin silk ke prayog ke kaaran aam aadmi ke liye yah bahut adhik mahange the. unke kaary kii prashansa karte hue suhasini ne unhen suzav diya ki in silk kii chaadaron ko vah deepawali, christmas jaise vishesh avasaron ke liye sahej kar rakhen tathaa unhen niyamit rup se sooti vastren par chhaapen.
 niyantran ko prabandh ke kaary ke us rup main paribhaashit kiya he jisamen vah sanghathan ke lakshyon ko praapt karne ke liye sanghathan kaary ke nishpaadan ko nirdeshit karata he. niyantran kaary main nishpaadan ke str nirdhaarit kiye jate hai, vartmaan nishpaadan ko mapa jaataa he. iskaa purvanirdhaarit staron se milan kiya jaataa he or vichlan kii sthiti main sudharatmak kadam uthaae jate hai. iske liye prabandhakon ko yah nirdhaarit karnaa hoga ki safalataa ke liye kya kaary evam utpaadan mahatvapurn hai, uskaa kaise or kahan maapan kiya ja saktaa he tathaa sudharatmak kadam uthaane ke liye koun adhikrut he. suhasini ne jab paaya ki uske dizinkartaaon kii team ne palang kii vah chadar banaai jo unki vikray ke liye nishchit mulya se adhik mahangi thi tab usne laagat par niyantran ke liye chadar hetu kapadaa hi badal diya.
 prabandhak ke vibhinn kaaryon par saadharantaya uparokt kram main hi charchaa kii jaati he jiske anusaar ek prabandhak pehle yojana taiyaar karata he; phir sanghathan banaata he; tatpashchaat nirdesan karata he; or ant main niyantran karata he. vastav main prabandhak shaayad hi in kaaryon ko ek-ek karke karata he. prabandhak ke kaary ek duusare se jude hai tathaa yah nishchit karnaa kathin ho jaataa he koun-sa kaary kahan samaapt hua tathaa koun-sa kaary kahan se prarambh hua.
 kisi sanghathan ke prabandhan kii prakriya main ek prabandhak ko paanch ek duusare se sambandhit kaary karne hote hai. sanghathan ek aisi paddati he jo ek duusare se jude evam ek duusare par aadhaarit upapaddatiyon se bani he. prabandhak ko in bhinn samoohon ko samaan uddeshyon kii prapti ke liye ek duusare se jodna hota he. vibhinn vibhaagon kii gatividhiyon kii ekaatmakataa kii prakriya ko samanvay kehete hai.
 samanvay vah shakti he jo, prabandh ke anya sabhi kaaryon ko ek duusare se baandhti he. yah aisa dhaagaa he jo sanghathan ke kaary main nirantarata banaae rakhane ke liye kray, utpaadan, vikray evam vitt jaise sabhi kaaryon ko piroe rakhata he. samanvay ko kabhi-kabhi prabandh kaa ek alag se kaary mana jaataa he. lekin yah prabandh kaa saar he kyonki yah samuhik lakshyon ko praapt karne ke liye kiye gaye vyaktigat prayatnon main ekta laata he. prayek prabandhkeey kaary ek aisi gatividhi he jo swayan akeli samanvay main sahyog karti he. samanvay kisi bhi sanghathan ke sabhi kaaryon main lakshith evam anternihit hai.
 sanghathan kii kriyaaon ke samanvay kii prakriya, niyojan se hi prarambh ho jaati he. ucch prabandh puure sanghathan ke liye yojana banaata he. in yojanaon ke anusaar sanghathan dhaanchon ko viksit kiya jaataa he evam karmchaariyon kii niyukti kii jaati he. yojanaon kaa kriyanvayan yojana ke anusaar hi yah sunishchit karne ke liye nirdesan kii aavashyaktaa hoti he. vaastavik kriyaaon evam unki uplabdhiyon main yadi koi matbhed he to iskaa niraakaran niyantran ke samay kiya jaataa he. samanvay kii kriya ke madhyam se prabandh kaa samaan uddeshyon kii prapti ke liye uthaae gaye kadamon main ekta ko sunishchit karne ke liye vyaktigat evam samuhik prayatnon kii sahi vyavastha karata he, samanvay sanghathan kii vibhinn ikaayiyon ke bhinn-bhinn kaaryon evam prayatnon main ekta sthapit karata he. yah prayatnon kii aavashyaktaa raashi, maatr, samay evam krambaddhata uplabdh karaata he jo niojit uddeshyon ko nunatam virodhabhas, praapt karne ko sunishchit karata he.
 uparokt paribhaashaon se samanvay kii nimna visheshtaayen spasht hoti hai-
  samanvay samuhik kaaryon main ekaatmakataa laata he- samanvay aise hiton ko jo ek duusare se sambandhit nahin hai yaa ek duusare se bhinn hai uddeshy purna kaary gatividhi main ekta laata he. yah samooh ke kaaryon ko ek kendra bindu pradaan karata he jo yah sunishchit karata he ki nishpaadan yojana evam nirdhaarit kaarykram ke anusaar ho.
  samanvay kaarywahi main ekta laata he- samanvay kaa uddeshy samaan uddeshyon ko praapt karne ke liye kaarywahi main ekta laana he. yah vibhinn vibhaagon ko jodne kii shakti kaa kaary karata he tathaa yah sunishchit karata he ki sabhi kriyaayein sanghathan ke lakshyon ko praapt karne ke liye kii jaaen. aapane paaya ki labmart ke utpaadan evam vikray vibhaagon ko apane kaaryon main samanvay karnaa hota he jisase ki bazaar kii maang ke anusaar utpaadan kiya ja sake.
  samanvay nirantar chalane vaali prakriya he- samanvay koi ek baar kaa kaary nahin he balki ek nirantar chalane vaali prakriya he. yah niyojan se prarambh hota he evam niyantran tak chalati he. suhasini thand ke samay ke liye vastren ke sambandh main june ke maheene main hi yojana bana leti he. tatpashchaat vah paryaapt kaarybal kii vyavastha karti he. utpaadan yojana ke anusaar hi iske liye lagaataar nigaraanee rakhti he use apane vipanan vibhaag ko samay rahete bataanaa hoga ki vah vikray pravartan evam vigyaapan ke prachaar ke liye taiyaar karen.
  samanvay sarvyaapee kaary he- vibhinn vibhaagon kii kriyaayein prakruti se ek duusare par nirbhar karti hai isiilie samanvay kii aavashyaktaa prabandh ke sabhi staron par hoti he. yah vibhinn vibhaagon evam vibhinn staron ke kaaryon main ekta sthapit karata he. sanghathan ke uddeshy bana virodh aa sake, praapt karne ke liye suhasini ko kray, utpaadan evam vikray vibhaagon ke kaaryon main samanvay karnaa hota he. kray vibhaag kaa kaary kapadaa khareednaa he. yah utpaadan vibhaag kii kriyaaon ke liye aadhaar ban jaataa he or ant main vikray sambhav ho paata he. yadi kapadaa ghatiya gunvattta vaala he yaa phir utpaadan vibhaag dwaara nirdhaarit vishistataaen liye hue nahin he to isse aage kii bikri kam ho jaaegi. yadi samanvay nahin he to kriyaaon main ekta evam ekikaran ke sthaan par punrariti evam avyavashtha hogi.
  samanvay sabhi prabandhakon kaa uttardaayitv he- kisi bhi sanghathan main samanvay prayek prabandhak kaa kaary he ucch str ke prabandhak yah sunishchit karne ke liye ki sanghathan kii nitiyon kaa kriyanvayan ho, apane adhinsthon ke saath samanvay karte hai. madhyastar ke prabandhak, ucchstar ke prabandhakon evam pratham pankti ke prabandhakon, donon ke saath samanvay karte hai. yah sunishchit karne ke liye ki kaary yojanaon ke anusaar kiya jaae, prachaalan str ke prabandhak apane karmchaariyon ke kaaryon main samanvay karte hai.
  samanvay sochaa-samajha kaary he- ek prabandhak ko vibhinn logon ke kaaryon kaa dhyanpurvak evam soch samajhakar samanvay karnaa hota he. kisi vibhaag main sadsy swechha se ek duusare se sahyog karte hue kaary karte hai, samanvay is sahyog kii bhaavana ko dishanirdesh detaa he. samanvay ke na hone par sahyog bhi nirarthak siddh hoga or bina sahyog ke samanvay karmchaariyon main asantosh ko hi janm degaa.
 isliye ham kah sakate hai ki samanvay, prabandh kaa pruthak se ek kaary nahin he balki yah uskaa saar he. yadi koi sanghathan apane uddeshyon ko prabhavi dhang se evam kushalta se praapt karnaa chahta he to use samanvay kii aavashyaktaa hogi. maala main dhaage ke samaan hi samanvay prabandh ke sabhi kaaryon kaa abhinn ang he.
 vibhinn prabandhkeey kaaryon ko ekikrut karnaa vyaktiyon evam vibhaagon main paryaapt maatr main samanvay ko sunishchit karata he. jaise samanvay kii samasya ke paidaa hone ke kaaran bade paimaane ke sanghathan main antarnihit nirantar parivartan kamjor athwa niskriy netritv evam jatiltaayen hai. bade sanghathanon main is prakaar kii jatiltaaon ke samanvay ke liye vishesh prayatnon kii aavashyaktaa hoti he.
  sanghathan kaa aakaar-bade sanghathanon main lage badi sankhya main log samanvay kii samasya ko jatil bana dete hai. prayek vyakti apane aap main vishisht he. tathaa apni evam sanghathan kii aavashyaktaaon ko mahasoos karata he. prayek kii apni kaary karne kii aadaten hai, apni prishthbhumi hai, paristhitiyon se nipatane ke prastaav/tareeke hai tathaa dusron se sambandh hai. vaise ek akelaa vyakti sadaa budhimaani se kaary nahin karata he. uske vyavhaar ko na to sadaa thik se samajha jaataa he or na hi puri tarah se uskaa purvanumaan lagaaya ja saktaa he. isliye sanghathan kii kaary kushalta ke liye yah anivaary he ki vyakti evam samooh ke uddeshyon ko samanvay dwaara ekikrut kar diya jaae.
  kaaryaatmak vibhedikaran- sanghathan ke kaaryon ko baar-baar vibhaagon, prabhaagon, virgon aadi main baanta jaataa he. samanvay kii samasya isliye paidaa hoti he kyonki adhikaar kshetren kaa drudhikaran ho jaataa he or unke bich ke avarohak or bhi adhik majboot ho jate hai. kai baar yah isliye hota he kyonki kaaryon kaa vargeekaran yukti sangat nahin hota yaa phir prabandhak tark sangat maarg na apana kar anubhav kaa maarg apanaate hai. aise maamalon main sanghathan main prabhavi dhang se kaary karne ke liye samanvay aavashyak he.
  vishishtikaran- aadhunik sanghathanon main ucch str kaa vishishtikaran he. vishishtikaran kaa janm aadhunik takneekon kii jatiltaaon tathaa kaaryon evam inhen karne waalon kii vividhta ke kaaran hota he. visheshgy sochate hai ki ve ek duusare ko peshey ke aadhaar par jaanchne ke yogya hai lekin duusare logon ke paas is prakaar ke nirnay kaa koi paryaapt aadhaar nahin ho saktaa. yadi visheshgyon ko bina samanvay ek bhumandaleey prabandhak ke saamne chunauti ke kaary karne kii anumati de di jaae to parinaam kaaphi manhage honge. isiilie sanghathan main lage vibhinn visheshgyon ke kaaryon main samanvay hetu ek rachana tantra kii aavashyaktaa he.
 samanvay prabandh kaa saar he. yah kuch aisa nahin he taki jiske liye ek prabandhak aadesh de. balki yah to vah cheez he jise ek prabandhak niyojan, sanghathan, niyuktikaran, nirdesan niyantran kaaryon ko karte hue praapt karne kaa prayaas karata he. atah prayek kaary samanvay kaa abhyaas he.
 sanghathan evam inke prabandh main parivartan aa rahaa he. jaise-jaise vibhinn samskritiyon evam deshon kii seemayen dhundhlee pad rahi hai evam sampreshan kii nayi-nayi takneekon ke kaaran vishwa ko ek vaishvik gaanv samajha ja saktaa he. antarrashtriya evam antar samskruti sambandh bhi teji se bad rahe hai. aaj kaa sanghathan ek vaishvik sanghathan he jiskaa prabandh bhumandaleey paridrishy main kiya jaataa he.
 saransh main kah sakate hai ki ek vaishvik prabandhak vah he jiske paas ‘hard’ evam ‘soft’ donon prakaar kaa kaushal hai. jo prabandhak vishleshan karnaa, vyuharachna karnaa, ejineering evam praudyogiki kaa gyaan rakhte hai unki aaj bhi aavashyaktaa he lekin vishwavyaapee safalataa ke liye vyaktiyon main team kaise kaary karti he, sanghathan kaise kaary karte hai evam logon ko kis prakaar se abhiprerit kar saktaa he, is sabaki samaj kaa hona bahut aavashyak he.
 udhaaharan ke liye jo prabandhak vibhinn samskritiyon main paith rakhata he vah pashchimi europe, gaiyr angreji bolne vaale desh main kaary kar saktaa he phir malaysia athwa kenya jaise vikasshil deshon main ja saktaa he or phir use neuyark, you- es- e- ke karyaalay main hastantarit kiya ja saktaa he. vah in teenon sthanon par turant prabhavi dhang se kaary kar sakegaa.
 vaishvik prabandhak kii bhoomika kaa vikaas usee prakaar se hua he jis prakaar se vaishvik udyog evam arthvyavastha kaa vikaas hua he. yah ek paribhaashit vyavsaay ke sandarbh main ek aiami bhoomika se bahuaiami bhoomika main parivartit ho gaya he jiske liye takneekee kaushal, sofrat prabandh evam kaushal evam vibhinn samskritiyon ko grahan karnaa evam seekhney ke sammishran kii aavashyaktaa hoti he.
 
 
 
 
 
