 samskruthikaran bharat main dekha jane vaala vishesh tarah kaa saamaajik parivartan he. iskaa matlab he vah prakriya jisamen jativyavastha main nichle paaydaan par sthit jatiyaan unchaa uthne kaa prayaas karti hai. aisa karne ke liye ve ucch yaa prabhavi jatiyon ke reeti-rivaaz yaa prachalanon ko apanaati hai. yah samajashaastra kii passing naamak prakriya ke jaisaa hi he. is shabd ke prayog ko bhartiya samajashastri em. en. shrinivas ne 1950 ke dashak main lokapriy banaaya. haalaanki iske isse puraane ullekh bhimrao ambedkar krit casts in india: dir mechainizam, jenessis and develpment main mil sakate hai. "saamaajik seedhi main upar se neeche kii ore anukaran ke chalane" kii is prakriya ke sabase puraane ullekh, ek anya sandarbh main gabriyal tarde likhit "da loz of imiteshn" main milte hai.
 shrinivas ne samskruthikaran kii paribhaasha dete hue kaha ki "is prakriya main nichali yaa madhyam hindu jati yaa janajati yaa koi anya samooh, apni prathaon, ritiyon or jeevanstyli ko ucch yaa praayah dwij jatiyon kii disha main badal lete hai. praayah aise parivartan ke saath hi ve jativyavastha main us sthiti se ucchtar sthiti ke daavedaar bhi ban jate hai, jo ki paramparaagat rup se sthaneey samudaay unhen pradaan karata aayaa ho....."
 samskruthikaran kaa ek spasht udhaaharan kathith "nimna jatiyon" ke logon dwaara dwij jatiyon ke anukaran main shuddh shaakaahaar ko apnaanaa he, jo ki paramparaagat rup se ashaakahaari bhojan ke virdohi nahin hote.
 em. en. shrinivas ke anusaar, samskruthikaran keval nayi prathaon or aadaton kaa angikaar karnaa hi nahin he, balki sanskrit vaanmay main vidyaman naye vichaaron or mulyon ke saath saakshaatkaar karnaa bhi isamen aa jaataa he. ve kehete hai ki karm, dharm, paap, maaya, sansar, moksh aadi aise sanskrit sahitya main upasthit vichaar hai jo ki samskruthikrut logon ke bolchaal main aam ho jate hai.
 yah parighatna nepal main bhi khaas, magar, nevaar, tharu logon main dekhi gayi he.
 shrinivas ne sabase pehle yah siddhanth oxford vishvavidhyalay main apane di-fil. ke shodhaprabandh main diya. baad main yah siddhanth ek pustak ke rup main laayaa gaya jiskaa sheershak tha- "religen and sosayti amang da kurgs of south india" . yah pustak karnataka ke kodawa samudaay kaa nritatvashastreey adhyayan thi. shrinivas ne pustak main likhaa:
 "The caste system is far from a rigid system in which the position of each component caste is fixed for all time. Movement has always been possible, and especially in the middle regions of the hierarchy. A caste was able, in a generation or two, to rise to a higher position in the hierarchy by adopting vegetarianism and teetotalism, and by Sanskritizing its ritual and pantheon. In short, it took over, as far as possible, the customs, rites, and beliefs of the Brahmins, and adoption of the Brahminic way of life by a low caste seems to have been frequent, though theoretically forbidden. This process has been called 'Sanskritization' in this book, in preference to 'Brahminization', as certain Vedic rites are confined to the Brahmins and the two other 'twice-born' castes."
 is pustak ne tab chal rahe is vichaar ko chunauti di ki jati ek drudh or aparivartansheel sanstha he. samskruthikaran kii avadharana ne jatiyon kii jatilta aadi vishyon main madad kii. saath hi isane bharat main vibhinn jatiyon or samudaayon dwaara apane darje par punarvichaar karwaane kii gatiki ko bhi academik prakaash main laa diya. 
 hindi main kai sthanon par is avadharana ke liye samskruthikaran shabd kaa prayog bhi kiya jaataa he, jo ki sanskrit niyamon kii drushti se ashuddh rup he. samskruthikaran hi vyakaransammat rup he. 
 
