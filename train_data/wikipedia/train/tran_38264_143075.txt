 ramdev ji rajasthan ke ek lok devtaa hai. 
 15veen shatabdi ke armbh main bharat main lut khasot, chuaachhut, hindu-muslim jhagadon aadi ke kaaran sthitiyaan badi arajak bani hui thim or bherav naamak rakshas kaa aatank tha. aise vikat samay main pashchim rajasthan ke pokaran naamak prasiddh nagar ke paas runicha naamak sthaan main tanvar vansheey rajput or runicha ke shaasha ajmaal ji ke ghar bhado shukla paksh dooj ke din vikram samvat 1409 ko baba ramdev pir avatarit hue makka hi chhod aae he or unka pran he ki ve khaanaa un sipiyon main khate he tab baba ramdev ne unhen vinayapurvak kaha ki unka bhi pran he ki ghar aae atithi ko bina bhojan karaaye nahin jane dete or iske saath hi baba ne alokik chamatkaar dikhaaya jo seepi jis pir ki thi wo uske sammukh rakhi mili.
 is chamatkaar se ve pir itane prabhavit hue ki unhone baba ko piron kaa pir sweekaar kiya. akhir jan-jan kii seva ke saath sabhi ko ekta kaa paath padhaate baba ramdev ne bhadrapada shukla ekadshi vi.sa . 1442 ko jivit samadhi le lee. shri baba ramdev ji kii samadhi sanwat 1442 ko ramdev ji ne apane haath se shriphal lekar sab bade budhon ko pranaam kiya tathaa sabane patr pushp chadhaakar ramdev ji kaa hardik tan man va shraddha se antim pujan kiya.ramdev ji ne samadhi main khadey hokar sab ke prati apane antim upadesh dete hue kaha 'prati maah kii shukla paksh kii dooj ko puja paath, bhajan kirthan karke parvotsav manaanaa, raatri jaagran karnaa.prativarsh mere janmotsav ke upalaksh main tathaa antardhyaan samadhi hone kii smriti main mere samadhi str par mela lagegaa. mere samadhi pujan main bhranti va bhed bhav mat rakhana. main sadaiv apane bhakton ke saath rahoonga. is prakaar shri ramdev ji maharaj ne samadhi lee.' aaj bhi baba ramdev ke bhakt dur- dur se runicha unke darshanath or aradhana karne aate he. ve apane bhakton ke du:kha dur karte hai, muraad puri karte hai. har saal lagane meley main to lakhon kii taadaat main juty unke bhakton kii bheed se unki mahatta va unke prati jan samudaay kii shraddha kaa akalan aasaani se kiya ja saktaa he.
 raja ajmal ji dwarkanath ke parambhakt hote hue bhi unako du:kha tha ki is tanvar kul kii roshni ke liye koi putr nahin tha or ve ek banjhapan the. doosraa du:kha tha ki unke hi rajya main padane vaale pokaran se 3 mile uttar disha main bhairav rakshas ne pareshaan kar rakhaa tha. is kaaran raja rani hameshaa udhaas hi rahete the. shri ramdev ji kaa janm bhadva sudi pancham ko vikram sanwat 1409 ko barmer jile kii shiv tehsil ke undu kashmir gaanv main somvaar ke din hua jiskaa pramaan shri ramdev ji ke shrimukh se kahe gayi pramaanon main he jisamen likhaa he samvat chaturdash saal navam chait sudi pancham aap shri mukh gaayi bhane raja ramdev chait sudi pancham ko ajmal ke ghar main aayon jo ki tuvanr vansh kii bahi bhaat par raja ajmal dwaara khud apane hatho se likhvaya gaya tha jo ki pramanit he or gokuldaas dwaara krit shri ramdev choubees pramaan main bhi pramanit he  aman ghatoda
 santaan hi mata-pita ke jivan kaa sukh he. raja ajmal ji putr prapti ke liye daan punya karte, sadhu santon ko bhojan karaate, yajna karaate, nity hi dwarkanath kii puja karte the. is prakaar raja ajmal ji bhairav rakshas ko maarane kaa upaay sochate hue dwarka ji pahunche. jahaan ajmal ji ko bhagwaan ke saakshaat darshan hue, raja ke aakhon main aansu dekhakar bhagwaan main apane pitambar se aansu ponkar kaha, he bhaktaraj ro mat main tumhaara sara du:kha jaanata hoon. main teri bhakthi dekhakar bahut prasann hoon, maango kya chaiye tumhen main teri har ichchhaayein purna karunga.
 bhagwaan kii aseem krupa se prasann hokar bole he prabhu agar aap meri bhakthi se prasann hai to mujhe aapke samaan putr chaiye yane aapako mere ghar putr banakar aana padegaa or rakshas ko markar dharm kii sthapana kerani padegi. tab bhagwaan dwarkanath ne kaha- he bhakt! jaao main tumhe vachan detaa hoon ki pehle tere putr viramdev hoga tab ajmal ji bole he bhagwaan ek putr kaa kya chota or kya bada to bhagwaan ne kaha- doosraa main swayan aapke ghar aaunga. ajmal ji bole he prabhu aap mere ghar aaoge to hamen kya maaloom padegaa ki bhagwaan mere dhar padhaare hai, to dwarkanath ne kaha ki jis raat main ghar par aaunga us raat aapke rajya ke jitne bhi mandir he usamen apane aap ghantiyaan bajane lag jaayegi, mahal main jo bhi pani hoga vah doodh main badal jayega tathaa mukhya dwaar se janm sthaan tak kumkum ke pair najar aayenge vah meri akashwani bhi sunai degi or main avatar ke naam se prasiddh ho jaaungaa.
 shri ramdev ji kaa janm sanwat 1409 main bhadrapada maas kii dooj ko raja ajmal ji ke ghar hua. us samay sabhi mandiron main ghantiyaan bajane lageen, tej prakaash se sara nagar jagamagane laga. mahal main jitna bhi pani tha vah doodh main badal gaya, mahal ke mukhya dwaar se lekar paalane tak kumkum ke pairon ke padchinh ban gaye, mahal ke mandir main rakhaa sankh swat: baj uthaa. usee samay raja ajmal ji ko bhagwaan dwarkanath ke diye hue vachan yaad aaye or ek baar pun: dwarkanath kii jai boli. is prakaar ne dwarkanath ne raja ajmal ji ke ghar avatar liya. bal lila main mata ko parchaa
 bhagwaan nen janm lekar apni bal lila shuru kii. ek din bhagwaan ramdev va viramdev apni mata kii god main khel rahe the, mata manade un donon baalkon kaa rup nihaar raheen thim. praat:kaal kaa manohari drishy or bhi sundarata badha rahaa tha. udhar daasi gaay kaa doodh nikaal kar laayi tathaa mata manade ke haathon main bartan dete hue inhen baalkon ke krida kriya main ram gai. mata baalkon ko doodh pilaane ke liye doodh ko chuulhe par chadhaane ke liye jaati he. mata jyon hi doodh ko bartan main daalkar chuulhe par chadhaati he. udhar ramdev ji apni mata ko chamatkaar dikhaane ke liye viramdev ji ke gaal par chumati bharte hai isse viramdev ko krodh aa jaataa he tathaa viramdev badale kii bhaavana se ramdev ji ko dhakka maar dete hai. jisase ramdev ji gir jate hai or rone lagate hai. ramdev ji ke rone kii aawaaj sunakar mata manade doodh ko chulhe par hi chhodkar aati he or ramdev ji ko god main lekar baith jaati he. udhar doodh garm hon ke kaaran girane lagata he, mata manade jyanhi doodh girtaa dekhati he vah ramdevji ko godi se neeche utaarna chaahati he utane main hi ramdevji apana haath doodh kii ore karke apni dev shakti se us bartan ko chuulhe se neeche dhar dete hai. yah chamatkaar dekhakar mata manade va vahiin baithe ajmal ji va daasi sabhi dwarkanath kii jai jayakaar karte hai.
 ek baar balak ramdev ne khilone vaale ghode kii jid karne par raja ajmal use khilone vaale ke pas lekar gayi evam khilone banane ko kaha. raja ajmal ne chandan or makhmali kapadey kaa ghoda banane ko kaha. yah sab dekhakar khilone vaala laalach main aa gaya or usne bahut sara kapada apni patni ke liye rakh liya or us main se kuch hi kapada kaam main liya. jab balak ramdev ghode par baithe to ghoda unhen lekar akaash main chalaa gaya. raja khilone vaale par gussa hue tathaa use jail main daalane ke aadesh de diye. kuch samay pashchaat, balak ramdev waapas ghode ke saath aaye. khilone vaale ne apni galati sweekaari tathaa bachane ke liye ramdev se guhaar kii. baba ramdev ne dayaa dikhaate hue use maaf kiya. abhi bhi, kapadey vaala ghoda baba ramdev kii khaas chadhaava mana jaataa he.
 sanwat 1425 main ramdev ji maharaj ne pokaran se 12 ki0me0 uttar disha main ek gaanv kii sthapana kii jiskaa naam runicha rakhaa. log aakar runicha main basane lage. runicha gaanv bada sundar or romantic ban gaya. bhagwaan ramdev ji atithiyon kii seva main hi apana dharm samajhate the. andhe, lule-langade, kodhi va dukhiyon ko hameshaa hriday se lagaakar rakhte the.
 ek samay ramdev ji ne darbar baithaaya or nijeeya dharm kaa jhandaa gaadkar unch neech, chuaa chhot ko jad se ukhadkar fankne kaa sankalp kiya tab usee darbar main ek seth bohitaraaj vahaan baitha darbar main prabhu ke gungan gaata tab bhagwaan ramdev ji apane paas bulaayaa or he seth tum pradesh jaao or maaya lekar aao. prabhu ke vachan sunakar bohitaraaj ghabaraane laga to bhagwaan ramdev ji bole he bhakt jab bhi tere par sankat aave tab main tere har sankat main madad karuunga. tab seth runicha se ravaanaa hue or pradesh pahunche or prabhu kii krupa se bahut dhan kamaaya. ek varsh main seth hero kaa bahut bada johari ban gaya. kuch samay baad seth ko apane bacchon kii yaad aayi or vah apane gaanv runicha aane kii taiyaari karne laga. sethji ne sochaa runicha jaaunga to ramdevji puuchhenge ki mere liye pradesh se kya laaye tab seth ji ne prabhu ke liye hiron kaa haar kharida or naukaron ko aadesh diya ki saare hira panna jevaraat sab kuch naav main bhar do, main apane desh jaaunga or seth sara saamaan lekar ravaanaa hua. seth ji ne sochaa ki yah haar bada keemtee he bhagwaan ramdev ji is haar kaa kya karenge, uske man main laalach aayaa or vichaar karne laga ki runicha ek chota gaanv he vahaan rahakar kya karuunga, kisi bade shahar main rahungaa or ek bada sa mahal banaaunga. itane main hi samudr main jor kaa tufaan aane laga, naav chalaane vaala bolaa seth ji tufaan bahut bhayankar he naav kaa paradaa bhi fat gaya he. ab naav chal nahin sakati naav to duubegi hi. yah maaya aapke kis kaam kii ham donon marenge.
 seth bohitaraaj bhi dhiraj kho baitha. anek devi devataaon ko yaad karne laga lekin sab bekaar, kisi bhi devtaa ne uski madad nahin kii tab sethji ko shri ramdev ji kaa vachan kaa dhyaan aayaa or seth prabhu ko karuna bhari aawaaj se pukaarane laga. he bhagwaan mujhase koi galati huyi ho jo mujhe maaf kar dijiye. is prakaar sethji dariyaa main bhagwaan shri ramdev ji ko pukaar rahe the. udhar bhagwaan shri ramdev ji runicha main apane bhai viramdev ji ke saath baithe the or unhone bohitaraaj kii pukaar suni. bhagwaan ramdev ji ne apni bhujaa pasaari or bohitaraaj seth kii jo naav dub rahi thi usko kinare le liya. yah kaam itani shighrata se hua ki paas main baithe bhai viramdev ko bhi pataa tak nahin padane diya. ramdev ji ke haath samudr ke pani se bhig gaye the.
 bohitaraaj seth ne sochaa ki naav achaanak kinare kaise lag gai. itane bhayankar tufaan seth se bachakar seth ke khushi kii seemaa nahin rahi. mallaah bhi soch main pad gaya ki naav itani jaldi tufaan se kaise nikal gai, ye sab kisi devtaa kii krupa se hua he. seth bohitaraaj ne kaha ki jisaki raksha karne vaale bhagwaan shri ramdev ji he uskaa koi bal baankaa nahin kar saktaa. tab mallahon ne bhi shri ramdev ji ko apana isht dev mana. gaanv pahunchakar seth ne sari baat gaanv vaalan ko bataayi. seth darbar main jaakar shri ramdev ji se mila or kehane laga ki main maaya dekhakar aapako bhul gaya tha mere man main laalach aa gaya tha. mujhe kshamaa karen or aadesh karen ki main is maaya ko kahan kharch karuun. tab shri ramdev ji ne kaha ki tum runicha main ek baavdi khudva do or us baavdi kaa pani meetha hoga tathaa log ise parchaa baavdi ke naam se pukaarenge va iskaa jal ganga ke samaan pavitra hoga. is prakaar ramdeora main aaj bhi yah parchaa baavdi bani huyi he.
 chamatkaar hone se log gaanv-gaanv se runicha aane lage. yah baat maulaviyon or piron ko bhi pataa chali. bhagwaan shri ramdev ji ghar ghar jate or logon ko upadesh dete ki unch-neech, jaat-paat kuch nahin he, har jati ko baraabar adhikaar milanaa chaiye. piron ne shri ramdev ji ko parakhane kaa vichaar kiya ki apane se bade pir jo makka main rahete hai unako khabar di ki hinduon main ek mahaan pir paidaa hue hai jo mare hue praani ko jinda kar dete hai, andhe ko aankhe dete hai, atithiyon kii seva karnaa hi apana dharm samajhate hai, unki pariksha lee jaae. yah khabar jab makka pahaunchi to paanch pir makka se ravaanaa hue. kuch dinon main ve pir runicha kii ore pahunche. paanchon piron ne bhagwaan ramdev ji se poocha ki he bhai runicha yahaan se kitni dur he, tab bhagwaan ramdevji ne kaha ki yah jo gaanv saamne dikhaai de rahaa he vahi runicha he, kya main aapke runicha aane kaa kaaran puch saktaa hoon ? tab un paanchon main se ek pir bole hamen yahaan ramdev ji se milanaa he. tab prabhu bole he piraji main hi ramdev hoon aapke samaane khadaa hoon kahiye mere yogya kya seva he.
 shri ramdev ji ke vachan sunakar paanchon pir prabhu ke saath ho liye. ramdevji ne paanchon piron kaa bahut seva satkar kiya. prabhu paanchon piron ko lekar mahal padhaare, vahaan par gaddi, takiya or jajam bichaai gai or piraji gaddi takiyon par viraaje magar shri ramdev ji jajam par baith gaye or bole he piraji aap hamaare mehmaan hai, hamaare ghar padhaare hai aap hamaare yahaan bhojan karke hi padharna. itnaa sunakar piron ne kaha ki he ramdev bhojan karne vaale katore ham makka main hi bhuulakar aa gaye hai. ham usee katore main hi bhojan karte hai doosraa bartan varjit he. aapako bhojan karana he to wo hi katoraa jo ham makka main bhuulakar aaye hai mangava dijiye to ham bhojan kar sakate hai varanaa ham bhojan nahin karenge. tab ramdev ji ne kaha ki he pir ji agar aisa he to main aapke katore manga detaa hoon. aisa kahkar bhagwaan ramdev ji ne apana haath lambaa kiya or ek hi pal main paanchon katore piron ke saamne rakh diye or kaha pir ji ab aap is katore ko pahchaan lo or bhojan karo. jab piron ne paanchon katore makka vaale dekhe to paanchon piron ko shri ramdev ji mahanata par vishwaas hua or unke vichaaron or aacharan se bahut prabhavit hue or kehane lage ham pir hai magar aap mahaan pir hai. aaj se aapako duniya ramapir ke naam se jaanegi. is tarah se piron ne bhojan kiya or shri ramdevji ko pir kii padavi mili or ramsapir, ramapir kehalaae.
 baba ramdev ji ne sanwat 1425 main runicha basaakar apane mata pita kii seva main jute gaye idhar ramdev ji kii mata manade ek din apane pati raja ajmal ji se kehane lagi ki apana rajkumaar bada ho gaya he ab isaki sagaai kar dijiye taaki ham bhi putravadhu dekh saken. jab baba ramdev ji ne janm liya tha us samay rukmani ko vachan dekar aaye the ki main tere saath vivaah rachaaunga. sanwat 1426 main amar kot ke thakur dal ji sodha kii putree naitalde ke saath shri ramdev ji kaa vivaah hua.
 manyata he ki bhadrapada shukla dashami ko baba ramdev ne jivit samadhi lee thi. sanwat 1442 ko ramdev ji ne apane haath se shriphal lekar sab bade budhon ko pranaam kiya tathaa sabane patr pushp chadhaakar ramdev ji kaa hardik tan man va shraddha se antim pujan kiya. ramdev ji ne samadhi main khadey hokar sab ke prati apane antim upadesh dete hue kaha ki prati maah kii shukla paksh kii dooj ko puja paath, bhajan kirthan karke parvotsav manaanaa, raatri jaagran karnaa. prativarsh mere janmotsav ke upalaksh main tathaa antardhyaan samadhi hone kii smriti main mere samadhi str par mela lagegaa. mere samadhi pujan main bhranti va bhed bhav mat rakhana. main sadaiv apane bhakton ke saath rahungaa. is prakaar shri ramdev ji maharaj ne samadhi lee.
