 unicode, prayek akshar ke liye ek vishesh sankhya pradaan karata he, chaahe koi bhi computer plateform, program athwa koi bhi bhashaa ho. unicode standard ko apple, ech.pi., ai.bi.em., just system, microsoft, orekal, sap, san, saibese, unisis jaisi udyog kii pramukh companiyon or kai anya ne apanaaya he. unicode kii aavashyaktaa aadhunik mandandon, jaise eks.em.el, java, ekma script, el.di.e.pi., corba 3.0, dablyoo.em.el ke liye hoti he or yah ai.es.o/ai.i.si. 10646 ko lagu karne kaa adhikarik tarika he. yah kai sanchaalan pranaaliyon, sabhi aadhunik broujaron or kai anya utpaadon main hota he. unicode standard kii utpati or iske sahaayak upkarnon kii uplabdhta, haal hi ke ati mahatvapurn vishwavyaapee software praudyogiki rujhaanon main se hai.
 unicode ko graahak-sarwar athwa bahu-aiami upkarnon or websiton main shaamil karne se, paramparaagat upkarnon ke prayog kii apeksha kharch main atyadhik bachat hoti he. unicode se ek aisa akelaa software utpaada athwa akelaa website mil jaataa he, jise ri-ejineering ke bina vibhinn plateformon, bhashaaon or deshon main upyog kiya ja saktaa he. isse aankadon ko bina kisi baadha ke vibhinn pranaaliyon se hokar le jaaya ja saktaa he.
 unicode prayek akshar ke liye ek vishesh nambar pradaan karata he,
 computer, mul rup se, numberon se sambandh rakhte hai. ye prayek akshar or varna ke liye ek number nirdhaarit karke akshar or varna sangrahit karte hai. unicode kaa avishkaar hone se pehle, aise number dene ke liye sankadon vibhinn sanket lipi pranaliyaan thim. kisi ek sanket lipi main paryaapt akshar nahin ho sakate hai : udhaaharan ke liye, europea sangh ko akele hi, apni sabhi bhashaaon ko cover karne ke liye anek vibhinn sanket lipiyon kii aavashyaktaa hoti he. angreji jaisi bhashaa ke liye bhi, sabhi aksharon, viramchinhon or saamaanya prayog ke takneekee pratikon hetu ek hi sanket lipi paryaapt nahin thi.
 ye sanket lipi pranaliyaan paraspar virdohi bhi hai. isiilie, do sanket lipiyaan do vibhinn aksharon ke liye, ek hi number prayog kar sakati hai, athwa samaan akshar ke liye vibhinn nambaron kaa prayog kar sakati hai. kisi bhi computer ko vibhinn sanket lipiyaan sanbhaalani padati he; phir bhi jab do vibhinn sanket lipiyon athwa plateformon ke bich data bheja jaataa he to us data ke hameshaa kharaab hone kaa jokhim rahata he.
 unicode se yah sab kuch badal rahaa he!
 unicode, aski tathaa anya karekatar kodon kii apeksha adhik smriti letaa he. kitni adhik smriti lagegi yah is baat par nirbhar karata he ki aap koun sa unicode prayog kar rahe hai. UTF7, UTF8, UTF16 yaa vaastavik unicode - ek akshar alag-alag bite prayog karte hai.
 unicode consorsium, ek laabh na kamaane vaala ek sanghathan he jisaki sthapana unicode standard, jo aadhunik software utpaadon or maanakon main paath kii prastuti ko nirdisht karata he, ke vikaas, vistaar or iske prayog ko badhaava dene ke liye kii gai thi. is consorsium ke sadasyon main, computer or soochna udyog main vibhinn nigam or sanghathan shaamil hai. is consorsium kaa vittaposhan purnatah sadasyon ke shulk se kiya jaataa he. unicode consorsium main sadsyta, vishwa main kahin bhi sthit un sanghathanon or vyaktiyon ke liye khuli he jo unicode kaa samarthan karte hai or jo iske vistaar or karyanvayan main sahaayta karnaa chaahate hai.
 agar koi lekh kisi jagah par kisi aise font ko prayog kar ke likhaa gaya he jo ki unicode nahin he to font parivartak prograamon kaa prayog karke use unicode main badla ja saktaa he.
 vistrut jaankaree ke liye dekhen - 'font parivartak'
 yahuu jaise email sevaaon main unicode kairactor vikrut ho jane par mul email praapt kar padhane ke online aujaar
