 large hadron colider yaa vrihad hadron sanghattak vishwa kaa sabase vishaal or shaktishaalee kan twarak he. yah sarn kii mahatvakankshi pariyojna he. yah geneva ke sameep france or switzraland kii seemaa par zamin ke neeche sthit he. isaki rachana 27 kilometre paridhi vaale ek challe-numa surang main hui he, jise aam bhashaa main lard of da ring kaha ja rahaa he. isi surang main is twarak ke chumbak, sansuchak, beam-line evam anya upkaran lage hai. surang ke andar do beam pipon main do vipareet dishaao se aa rahi 7 TeV kii protron kiran-punjon ko aapas main sanghatt kiya jaayegaa jisase vahi sthiti utpann kii jaayegi jo brahmand kii utpatti ke samay big baing ke rup main hui thi. gyatavya he ki 7 TeV urja vaale proton kaa veg prakaash ke veg ke lagbhag baraabar hota he. el ech si kii sahaayta se kiye jane vaale prayogon kaa mukhya uddeshy standard model kii simaaon evam vaidhata kii jaanch karnaa he. standard model is samay kan-bhautikee kaa sabase aadhunik saiddhanthik vyakhya yaa model he. 10 sitambar 2008 ko pehali baar isamen safalataa purvak proton dhara pravaahit kii gai. is pariyojna main vishwa ke 85 se adhik deshon nen apana yogadan kiya he. pariyojna main 8000 bhautik vaigyanik kaary kar rahe hai jo vibhinn deshon, yaa vishvavidhyalayon se aae hai. proton beam ko twarit karne ke liye iske kuch avyavon chumbak, chaturdhruv chumbak aadi) kaa taapmaana lagbhag 1.90kelvin yaa -271.250centigrade tak thanda karnaa aavashyak hota he taaki jin chaalkon main dhara bahati he ve atichaalakata kii avasthaa main aa jany or ye chumbak aavashyak chumbakeey kshetra utpann kar saken. is prayog main boson kan ke ke prakat hone tathaa pahachaane jane kii ummid he jiske astitv kii kalpana ab tak sirf gananaaon dwaara hi kii jaati rahi he. iske dwaara dravya env urja ke sambadhon ko jaanane kii koshish kaa ja rahi he. isse brahmad ke utpatti se jude kai rahasyo par se bhi pardaa uthne kii aashaa he.
 sabhi atichaalak chumbakon kii jaanch ho chuki thi. 1.9 kelvin ke atinimn taap par inhen jaanchaa ja chukaa tha. sitambar 2008 main isamen proton kiran punj daalkar uski urja badhai gai or uske baad 10 sitambar 2008 ko pehali baar isamen safalataa purvak proton dhara pravaahit kii gai. haalaanki kuch vyaktiyon env vaigyanikon ne is prayog se puure vishwa ke nasht ho jane kii sambhaavna or dar vyakt kiya tathaa is pariyojna ke suraksha se jude pahaluon par nyaayalay ke madhyam se sawaal uthaae. parantu vaigyanik samudaay ne inako bebuniyaad qaraar diya. nyaayalay ne bhi is pariyojna par roak lagaae jane kii yachika ko naamanzoor kar diya. 19 sitambar 2008 ko do atichaalak chumbakon main kharabi aa jane ke kaaran is prayog ko roak dena padaa. is kshati ke kaaran july 2009 ke pehle iske shuru na ho paane kii sambhaavna vyakt kii gai.
 30 march, 2010 ko is mashin main vaigyanik do protone kirnon kii aamane-saamne kii mahatakkar karwaane main safal rahe. ab tak kisi mashin se paidaa kiye gaye sabase adhik bal se karwaai gai is takkar se record urja paidaa hui. is prayog ke aankadon kaa adhyayan kar vaigyanik pataa lagaayenge ki big baing ke baad padaarth thos aadhaar main kis prakaar badal gayi, taron or grahon kii utpatti kaise hui!
