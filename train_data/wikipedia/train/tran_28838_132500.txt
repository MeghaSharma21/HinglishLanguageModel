 ayyaari 2018 kii ek bhartiya krime-thriller film he, jiske nirdeshak tathaa lekhak niraj pandey hai. sheethal bhaatia, dhaval gada tathaa moshan pikchar capital dwaara nirmit is film ke vitarak reliance antertenment, plan si studio, friday filmwork tathaa pen india limited hai. film main siddharth malhotra, manoj bajpeyi, rakul preet singh, puja chopra, adil hossain, kumud mishra, nasiruddin shah tathaa anupam kher mukhya bhoomikaaon main hai. yah film ek bhartiya karnal ke bare main he, jiske paas apane purv sangrakshak ko pakadaney ke liye 36 ghante hai; jiske paas aise raaj hai, jo sarkaar gira sakate hai. 
 is film kii ghoshnaa may 2017 main kii gai thi, or isaki shooting dilli, landan, kashmir, kahiraa tathaa agra main hui. yah film mul rup se 26 janvari 2018 ko release hone vaali thi, lekin padmavat ke saath sangharsh se bachane ke liye isaki release tithi ko sthanantarit kar 9 farvari tak badha diya gaya tha. antat yah film 16 farvari 2018 ko release hui. film ko samikshakon se nakaaratmak samikshaayen praapt hui, or yah box offis par bhi safal nahin rahi.
 sabhi geet manoj muntashir dwaara likhit.
 yah film mul rup se 26 janvari 2018 ko pradarshit hone vaali thi, lekin padmavat ke saath sangharsh se bachane ke liye ise sthagit kar diya gaya tha. film ko phir 9 farvari 2018 ko jari kiya janaa tha, lekin baad main ise 16 farvari 2018 tak sthagit kar diya gaya.
