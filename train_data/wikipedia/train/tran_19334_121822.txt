 android google dwaara viksit ek mukt strot mobile prachaalan tantra he jo linaks par aadhaarit he. android kaa vikaas mukhya rup se sparsh patal mobile ke liye kiya gaya tha jise praayah smartphone bhi kaha jaataa he, kintu iskaa prayog tablet computer main bhi kiya jaataa he or ab car, tivi, kalai ghadiyon, notebook, gaming consol, digital camera, aadi main bhi android kaa upyog ho rahaa he. is prachaalan tantra main sab kuch sparsh aadhaarit he jaise virtual kii–board, swiping, tanping, pinching ityadi jo dainik prayog kii bhangimaaon se kaafii milte julate hai. isamen main mobile game, camera aadi anek suvidhaayen uplabdh hai jinke kaaran android vartmaan samay main sarvaadhik upyog hone vaala prachaalan tantra ban gaya he. android tantra ke sorce code ko google ne mukt strot license ke antargat release kiya tha kintu adhikansh android aadhaarit yuktiyaan nickshulk, mukt evam swaamitv software saamagree ke sangyojan main aati hai. android adhiktar phone, tii ve aadi main istemaal hota he. android kaa letest varjan google pixles main aane laga he.
 android kaa upayokta intervalak sparsh par aadhaarit he or swiping, tanping, pinching jaisi kriyaaon kii madad se upyogkarta screen par vastuon kaa niyantran kar saktaa he. iske alaava game controlar yaa purna rup ke bade keybords, ityadi ko bluetooth, yuasabi yaa vaai faai kii sahaayta se joda ja saktaa he. upyogkarta ke har aadesh par use turant pratikriya milti he, jo ki uske anubhav ko sahaj banaati he va manshaa sulabh karaati he. is aadesh kii pratiksha taral sparsh intervalak karata he va aadesh milte hi apane software pratikriya swaroop uchit karrwai uplabdh karaata he. iske liye exilrometer, jairoscope, nikatataa samvedak aadi kaa prayog bhi kiya jaataa he. android upkaran armbh hote samay ek grihasthaan main boot hota he, jo ki upkaran kaa praathmik sanchaalan or soochna centre hota he. android kii homescreen aamtaur par anuprayog or vidjet se bhari hoti he. isamen sabase upar ek states baar bhi hoti he, jo upkaran ke bare main va uski connactivity sambandhit suchanaaen uplabdh karaati he.
 android par chalane vaale anuprayog din par din badhate ja rahe hai. inhen google play yaa anya uplabdh bahut si maanak evam amanak anuprayog bhandar ke madhyam se aplicoshan file downlod karke praapt kiya ja saktaa he. aplicoshan andrid software vikaas kit kii madad se java programing bhashaa main viksit kiye jate hai.
 android kii pahchaan ban chukaa hare rang kaa android logo kii rachana graphic diziner irina blok dwaara 2007 main google ke liye kii gai thi kyonki android or uskaa logo mukt strot license ke antargat aata he, uske mul hare logo kii anginat vibhinn roopon main punarvyakhya kii ja chuki he.
 google har chah se nau maheenon main android ke liye mahatvapurn adhyatan pradaan karata he, jo kii vriddhishil hote hai or jise adhiktar upkaran internet ke madhyam se praapt karne main sakasham hote hai.android kaa sabase naveenatam pramukh adhyatan android 7.1.2 he. ise droidflair ke dwaara bhi apane puraane android ko nae sanskaran me badla ja saktaa he. apane mukhya pratidwandvi mobile prachaalan tantra arthath ioes kii tulana main android ke apadet aamtaur par vaastavik upkarnon tak dhimi gati se pahonchte hai.
 android jaise mukt platfarm kii rachana open hand ellains naamak sanghathan dwaara kii gai, google yadhyapi iskaa sarvesarva he, fir bhi kul 84 sanghathan iske sadsy hai or in sabane android platfarm ko viksit karne main apana vishesh yogadan diya he, jinamein se 34 sadsy vibhinn mobile companiyaan, semi conductor company he jaise en videa kualkam aadi. kuch handset nirmaataa companiyaan jaise:-samsung, ech 0 tii0 si0, soni, el0 ji0, motorola aadi software companiyaan bhi isaki sadsy hai. adhikanshtah electranik, tathaa dur-sanchaar ke kshetra se judi companiyon ke sanyukt prayaas se android platform dinon-din nikhar kar saamne aa rahaa he. iske teevr vikaas main in companiyon ke bich hue samjhaute kaa bhi vishesh yogadan he. is samjhaute ke anusaar “ve hameshaa is samudaay kaa sahyog karengi or android platform se saamanjasy rakhane vaale upkarnon kaa hi utpaadan karengi.” isane na keval is platform ke vikaas ko bal mila balki is platform se sambadhit jo bhi khoj kii gai uske pramukh ghatakon/tatwon ko mukhya dhara ko prayog hetu uplabdh karaayaa jaataa rahaa.
 oktober 2003 main sanyukt rajya america ke california rajya ke paalo alto naamak nagar main endi rubin, rich miner, nik sears tathaa kris hwite android incorporation kii sthapana kii. andi rubin ke shabdon main unka uddeshy tha --
 baad me, 17 agast 2005 ko google dwaara is kaa adhigrahan kar ise google ke adheen company ke rup main rakhaa gaya or mul company android incorporation ke endi rubin, rich miner, tathaa kris hwite yahan company ke karmchaariyon ke rup main kaam karte rahe.
 google dwaara bazaar main aane ke bare main sochane ke baad rubin ke netritv main lines karnel par aadhaarit mobile upkaran platform ko viksit kiya gaya. google ne is platform kii marketing is samjhaute ke saath kii ‘ki handset nirmaataao tathaa sanchaar companiyon ke bich is plate farm ko lacheela rakhega or apgrade karne kii suvidha uplabdh karata rahegaa.’ varsh 2008 main iskaa pratham sanskaran nikaala gaya. tab se abtak kai baar in sanskarnon ko unnat kiya gaya or har baar inkaa namakaran kisi na kisi khaadya mithe padaarth ke naam par kiya gaya - kapakek,donot eklair,gingerbrade,icecream sandwich,hanikam,jelly been.
 2008 ke cap kek sanskaran kii visheshta thi–screen ko ghumaane kii suvidha, screen par kunjeepatal tathaa text kaa anumaan lagane kii suvidha.iske baad donot, froyo eklair aadi sanskarnon main or adhik suvidhaayen pradaan kii gayi. iname se sabase mahatvapurn suvidha–lekh ko aawaaj main badalane ke suvidha,cloud se mobile yaa tablet main dianlod kii suvidha, memory card par anuprayogon ko downlod kar istemaal karne kii suvidha thi.
 iske baad hanikam sanskaran ko tablet par prayog ke liye viksit kiya gaya or isame pai gayi kamiyon ko agle sanskaran icecream sandwich main dur kiya gaya. iske baad ke sanskaran jelly been ke dwaara you .es .bi .audio out put kii suvidha pradaan kii gayi. abhi naveenatam sanskaran android 7.1.2 he.
 android software ke paanch bhaag yaa avyav he jiske aadhaar par puraa android platform kaary karata he. vastutah mobile jaise simit memory vaale upkarnon ke sarvopyukt upyog karne ke liye ise viksit kiya gaya he. linaks karnel ke upyog ke kaaran yah or adhik shaktishaalee ban kar ubhara he or praayah kisi bhi anya upkaran par chalaaya ja saktaa he. java virtual mashin ke anuroop is pranali main delvik virtual mashin ke kaaran bina kisi chintaa yaa kathinaayee ke kisi bhi mobile yaa tablet par koi bhi 'ap' arthath anuprayog chalaaya ja saktaa he. isi kaaran se isaki sahaayta se koi bhi upkaran jaise ghadi, refricrator chalaaya ja saktaa he. 
 android linaks karnel par aadhaarit pranali he jo mobile hardware se sidhe judkar driver ko niyamit rup se memory power, network tathaa vibhinn anya anuprayogon dwaara aadesh dekar vibhinn prakaar kii prakriyaaon ko sulabh karaata hai. karnel open sorce hone ke kaaran haikaron tathaa computer prograamon main ruchi rakhane waalon ko apane program banane main badhaava detaa he. isi kaaran kai baar is tarah ke udhaaharan saamne aate hai ki jin mobile upkarnon me vaid android nahin hai, un par bhi inhen chalaaya ja rahaa he.
 karnel hardware ke str par kii jane vaali vaastavik data processing tathaa anuprayog ke bich sethu kaa kaary karata he. iskaa mukhya kaary software tathaa hardware ke bich sanchaar sthapit kar system ke sabhi sroton kaa aavashyaktaanusaar prayog karnaa he. jisase aavashyak prakriya kaa paalan kar kaary sucharu rup se kiya ja sake.karnel anuprayog software dwaara kiye jane vaale kaaryon ko aavaran pradaan karata he .
 vibhinn oparating systams main dizin tathaa aavashyaktaanusaar kaary sampaadan vibhinn prakaar ke karnel dwaara kiya jaataa he. kintu monolyth karnel main oparating system code ek hi sthaan par par kaary karte hai jisase kam sthaan hone par bhi adhik kaary kiya ja saktaa he.
 android main anuprayog ko chalaane ke liye sabase mahatvapurn avyav yaa ang dailavik he. jo log computer programing kii bhashaa se parichit hai ve samaj sakate hai ki yah bhi java virtual mashin kaa laghu rup he. isko is prakaar samajha ja saktaa he ki pehle java code main likhe program ko bite code main badla jaataa he or fir use dailavik excuteble se arthath dex tul dwaara dailavik rup me badal kar prayog kiya jaataa he.
 android kaa strot code google dwaara ek muft strot license ke tahat jari kiya jaataa he, or isaki khuli prakruti ne developers or takanic se jude utsaahi logon ke ek bade samudaay ko protsaahit kiya he taaki khule-strot code kaa istemaal samudaay-sanchalit pariyojnaon ke liye kiya ja sake, jo puraani divison ko apadet pradaan karata he unnat upyogkartaaon ke liye nai suvidhaayen yaa anya oparating system ke saath mul rup se bheje gaye divison main andride oparating system sanchalit kiya ja sake . ye saamudayik-viksit release aksar aadhikarik nirmaanon kii tulana main gunvattta ke saath tulanaatmak str pe nae visheshtaon or adyatanon ko lekar aate hai; puraani divison ke liye nirantar samarthan pradaan karte hai jo nirmaan ke kuch saal baad aadhikarik adhyatan nahin praapt karte; yaa un upkarnon ko android se jorte he jo aadhikarik taur par anya oparating system chalaa rahe the, jaise echpi tachpad saamudayik relies aksar moolbhoot rup se aate hai or mul vikreta dwaara pradaan kiye gaye sanshodhano main shaamil nahin hoti he, jaise ki divaais ke procesar ko overclock yaa over / overvallt karne kii kshamta. synogenmode sabase vyapak rup se istemaal kiya jane vaala saamudayik formaware tha |
 aitihaasik rup se, divaais nirmaataaon or mobile vaahak aam taur par tisare paksh ke farmaware vikaas kaa samarthan nahin karte hai. nirmaataa anadhikrut software chalaane vaale upkarnon kii anuchit karypranali or iske parinamswaroop sahaayta laagat ke bare main chintaa vyakt karte hai. iske alaava, sanshodhit formaware jaise ki siyanogemod kabhi-kabhi vishesh rup se fitures pradaan karte hai, jaise tithuring, jiske liye vaahak premium kaa bhugtan nahin karnaa chaahate . natijatan, lock bootloder sahit takneekee baadhaaen or root anumatiyaan tak simit pahunch kai upkarnon main aam he. haalanki, chunki saamudayik viksit software adhik lokapriy ho gaye hai or sanyukt rajya america main congress ne mobile divaais ke "jailbraking" permit dene ke ek bayaan ke baad,nirmaataaon or vaahak ne tisare paksh ke vikaas ke bare main unki manosthiti ko naram kar diya he, achatisi, motorola, samsung or soni, sahit kai or companiya vikaas or sahyog ko protsaahit kar rahi he . iske parinamswaroop, samay ke saath, anadhikrut formaware sthapit karne ke liye hardware pratibandhon ko naakaam karne kii aavashyaktaa kam ho gai he |
 ye upkarnon kii praathmik gati vidhiyon ko niyantrit karne ke liye nichle str ke software hai,jo sataha par hone vaali gatividhiyon jaise–thri-di hardware gati tathaa disple,sab system tathaa software anuprayogon ke prabandhon ko niyantrit karte he. soochnaaon ko chhaantane main es.kyuu.el databes kaa prayog mahatvapurn ghatak ke rup main kiya jaataa he.
 aplication, jo upkarnon kii kaaryakshmata ko badhaate hai, ise  android software deveopment kit or aksar java programing bhashaa kaa upyog karte hue likhaa jaataa he. [ java ko si / si ++ ke saath joda ja saktaa he, ek saath gaiyr-difolt rantim ke vikalp ke saath, jo behatar si ++ samarthan kii anumati detaa he. haalanki java programing bhashaa bhi simit programing interfes ke saath samarthit he .may 2017 main, google ne kotline programing bhashaa main android ap deveopment ke liye samarthan kii ghoshnaa kii. 
 esadike main deveopment tuls kaa ek vyapak set shaamil he, jisamen dibgar, software librari, kuiamyu, dastavezikaran, namoona code or tutorial par aadhaarit handset emulator shaamil hai. prarambh main,google kaa ekikrut vikaas vaataavaran android deveopment tuls plagain kaa upyog karte hue eclips tha | disambar 2014 main, google ne android studio ko jari kiya, jo intelelge idiie par aadhaarit he, kyonki yah android aplicoshan deveopment ke liye praathmik idii he. si yaa si ++, google ap develper, nausikhia programmer ke liye ek drishy vaataavaran or vibhinn cross plateform mobile web aplicoshan fremwork ke anek prayogon yaa ekstansion ke liye mul vikaas kit sahit anya vikaas upkaran uplabdh hai. janvari 2014 main, google ne krom achtmal 5 web aplicoshan android ko portphol karne ke liye apache cordova par aadhaarit dhaanche kaa khulaasa kiya, jo ki ek deshi aplication shell main lipta hota he |
 android ke paas tisare paksh ke anuprayogon kii badhati chayan he, jo upyogkartaaon dwaara aplication ke apike file ko downlod karke yaa aplication store program kaa upyog karke downlod karne kii anumati detaa he apane divaais se aplication google play store praathmik aplication store he jo android divaais par install kiya gaya he jo google kii sangatta aavashyaktaaon kaa anupaalan karata he or google mobile seva software ko license detaa he.google play store upyogkartaaon ko google or tritiy-paksh developers dwaara prakashit aplication ko browz, downlod or apadet karne detaa he; july 2013 ke anusaar, play store main android ke liye 1 lakh se adhik aplication uplabdh tha  . july 2013 tak 50 arab aavedan sthapit kiye gaye hai.kuch google play aplication kharidne ke liye sidhe vaahak billing pradaan karte hai, jahaan aplication kii laagat upyogkarta ke masik bill main jod di jaati he. may 2017 tak, jimail, android, krom, google play or maps ke liye prati maah ek arab se zyada sakriy yugers hai.
 vartmaan main android,mobile phone tathaa tablet hetu ek lokapriy prachaalan tantra ke rup main ubhar rahaa he. android main abhi  tak hindi samarthan uplabdh he.
