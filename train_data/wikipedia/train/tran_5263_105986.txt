 sweden main pehali baar sthapit yah sanstha apane desh ke prashaskeey evam janpratinidhiyon ke kaaryakalapon par nigaraanee rakhti he, unke khilaaf janata dwaara darj shikayaton kii jaanch karti he or dosha sahi paane par kaarywai karti he yaa uski vyavastha karti he. 
 sweden main varsh 1713 main king chalrs barahawein ne apane ek sabhasad ko un adhikariyon ko dandit karne ke liye niyukt kiya jo kanoon kaa ulanghan karte the. nayaa samvidhan banane par samvidhan sabha ke sadasyon ne isapar jor daalaa ki unka hi ek adhikari jaanch kaa kaary karegaa. vah sarkari adhikari nahin ho saktaa. tab 1809 main sweden ke samvidhan main ambudsman kii vyavastha kii gai. hui jo adaalaton or loksevakon dwaara kanoonon tathaa viniyamon ke ulanghan ke prakaran kii jaanch karegaa.
 sweden main ambudsman ko raashtrapati dwaara chaar varsh ke liye namjad kiya jaataa he. vah desh ke sarvshereshth nyayavid or sarvocch nyaayalay ke nyaayadhishon main se hota he. prayek varsh sansad ke praarambhik satr main uskaa vaarshik prativedan prastut kiya jaataa he. sweden ke shaskeey sevak mantreey niyantran main nahin hote hai. vahaan mantri keval niti vishyak maamalon se sambhddha hote hai jabaki prashasan adhiktar swashaasi hota he.
 sweden ke naukarshah kanoon ke prati javabdeh hote hai. locasevak kii laaparvaahee, vivekhinta or agyaan unhen abhiyojan kii kaarywahi ke yogya bana dete hai. unke abhiyojan kii sweekruti dene vaala adhikari ambudsman kehalaata he. ambudsman doshi adhikariyon ke viruddh shikayaton kii jaanch karata he jo janata dwaara kii gai hoti he. santusht hone par unke prakaran agrim kaarywahiyon ke liye nyaayalayon main bhejtaa he.
 sweden ke vipareet denmark main naukarshahon ke krity ke liye mantriparishad jimmedaar hoti rahi thi. lekin 1953 ke samvidhan or ambudsman adhinium 1954 ke tahat denmark main bhi sweden kii tarah ambudsman kii sthapana kii gai. shuru main us pad par prasiddh nyayavid professor stephen harvitj ko niyukt kiya gaya.
 denmark ke ambudsman kii niyukti sansad dwaara prayek aam chunaav ke baad kii jaati he. sansad hi use hataane main samarth he. denmark ke ambudsman ke nirnyon par sansad main punarvichaar nahin hota. mantri bhi ambudsman kii paridhi main aate hai. denmark kaa ambudsman swayamev mukademe nahin chalaa saktaa jaisaa sweden main hota he. vah keval abhiyojan adhikari ko abhiyojan chalaane ke aadesh detaa he. shashan ke viruddh pariwaadee naagarik ko vah mukadmaa chalaane kii salaah de saktaa he. is kaary ke liye kanoonee suvidha bhi uplabdh kara saktaa he. vah apane kaaryon kii report antat sansad ko preshit karata he.
 norway main vishwayuddh ke baad nagarikon ne adhikariyon or rajanetaaon ke khilaaf shikayaton kaa pahaad khadaa kar diya tha. 1945 main norway kii sarkaar ne prashasnic prakriyaaon ke liye ek samiti niyukt kii.
 yah jaananaa dilachasp he ki britain, america or european paddati ke ambudsman ke baad is samiti ne 1958 main sifarish kii ki denmark ke model ko sweekaar kar liya jaae. 1968 main norway main ambudsman kanoon banaaya gaya. norway kii sansad ambudsman kaa nirvachan karti he. use ek shreshth nyayavid hi hona chahie. uskaa mukhya kartavya yah dekhnaa he ki lok prashasan main kisi naagarik ke saath anyaay nahin ho.
 norway ke ambudman ko sweden kii tarah abhiyojan chalaane kaa adhikaar nahin hota or na hi vah denmark ke ambudsman kii tarah kisi adhikari ke viruddh abhiyojan chalaane ke aadesh de saktaa he. vah keval dhyaan aakrisht karata he ki amuk adhikari ne amuk galati kii he or us par sanstuti karata he ki doshi adhikari ke viruddh uchit nyaayik kaarywahi kii jaae. nyaayadhish or mantri norway ke ambudsman kii paridhi se baahar hote hai.
 sanyukt raashtra sangh ke ek seminar main raajnneetigyon or naukarshahon ke aacharan tathaa kartavya paalan kii vishwasaneeyata tathaa paardarshita ko lekar duniya kii vibhinn raajnneetik pranaaliyon main uplabdh sansthaaon kii jaanch kii gai. stoffhome main hue is sammelan main varshon purv aam aadmi kii prashasan ke prati vishwasaneeyata tathaa prashasan ke madhyam se aam aadmi ke prati sattashin vyaktiyon kii javabdehi banaae rakhane ke sambandh main vichaar-vimarsh hua. lok sevakon ke aacharan kii jaanch or prashasan ke swasth mandandon ko praasangik banaae rakhane ke sandarbhon kii padtaal bhi kii gai. ombusdsman
 is seminar ne paanch mukhya sansthaaon kii jaanch kii jo puri duniya main jaanch agenciyon ke rup main us samay lagu thim. inamen sansadeey jaanch samitiyaan, rus kii procurasi, angreji vidhi vyavastha main varnit nyaayik anutosh, francisi paddati kii jaanch vyavasthaaen tathaa scandinavian deshon main prachlit ambudsman bhi shaamil rahe hai.
 inamen ambudsman naamak sanstha ne prashasan ke prahari bane rahane main antarrashtriya safalataa praapt kii he. 
