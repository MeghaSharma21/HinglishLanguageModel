 july 2009 ke sibar akraman dakshin korea va sanyukt rajya america ke pramukh sarkari, samachar madhyam tathaa vittiya sanjalasthalon ke viruddh samyojit sibar hamalon kii shrenee he. iske antargat badi sankhya main apahrit computaron ko yaa botnet ko kuch vishesh sanjalasthalon kii ore nirdisht kar diya gaya, jisase ve atibhaarit ho gayi akramanon kaa samay va lakshya yah sujhaate hai ki inkaa udgam uttar korea ho saktaa he, yadhyapi ye andeh apramanik hai.
 akramanon kii pehali lahar 4 july 2009 ko chali, jisamen sanyukt rajya va dakshin korea donon ko lakshya kiya gaya. prabhavit sanjalasthalon main white house va pentagon kii websiten bhi thim. ek jaanch se pataa chalaa he ki 27 websiten computaron par rakshit sanchikaon ke liye akraant kii gayi thim.
 akramanon kii duusari lahar 7 july 2009 ko hui, jisane dakshin korea ko prabhavit kiya. lakshyabhoot sanjalsthal the- raashtrapati kaa blue house, da. korea kaa raksha mantralay or rashtriya sabha
 akramanon kii teesri lahar 9 july ko shuru hui, jisamen da. korea ke kai sanjalsthal nishaanaa bane, jinamein desh kii rashtriya aasuchana seva, tathaa iske brihattam bainkon main se ek va ek badi samachar agency the.
 ye hamale bade saarvajanik va nijee kshetra ke sanjalasthalon par kiye gayi hai, tathaapi dakshin korea ke raashtrapati karyaalay kaa kahana he ki ye avyavashtha failaane ke uddeshy se kiye gayi hai, na ki aankadon kii hekking ke liye. akalan ke anusaar is akraman se 23 megabit prati second aankade utpaadit hue. ashanka he ki adhashayi hui websiton ko hui aarthik haani badi raashi main hogi.
 abhi yah nahin pataa chalaa he ki in hamalon ke peeche koun rahaa he, yadhyapi kuch dakshin korian adhikariyon va kai media sanghathanon ne sujhaayaa he ki uttar korea inke peeche ho saktaa he. reportein bataati hai ki akraman kaa prakaar, seva-nakaar akraman, adhik jatil nahin tha. parantu dirghavadhi hone se inhen samanvit va sangathit akraman mana ja rahaa he. dakshin korian rashtriya aasuchana agency ke anusaar akramanakariyon ne 16 deshon main sthit 86 ai pi paton kaa prayog kiya, jinamein shaamil desh the, sanyukt rajya, guatemala, japan tathaa pipuls republic of china, parantu uttar korea inamen nahin tha. 
 yah bhi anumaan lagaaya gaya he ki paanch saal purana mydum Mydoom krimi, kisi ajatil haikar ke nirdesan main, in akramanon ke liye jimmedaar tha, na ki uttar korea.
