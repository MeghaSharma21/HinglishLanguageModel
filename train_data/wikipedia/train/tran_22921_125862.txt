 kii shrenee kaa hissaa
 buddha poornima buddha dharm main aasthaa rakhane waalon kaa ek pramukh tyohaar he. yah baisaakh maah kii poornima ko manaaya jaataa he. buddha poornima ke din hi gautam buddha kaa janm hua tha, isi din unhen gyaan kii prapti hui thi or isi din unka mahanirvana bhi hua tha. 
 563 i.pus. baisaakh maas kii poornima ko buddha kaa janm lumbini, bharat main hua tha. is poornima ke din hi 483 i. pus. main 80 varsh kii aayu main, kushinagar main unhone nirvana praapt kiya tha. vartmaan samay main kushinagar uttar pradesh ke kushinagar janapad kaa ek kasbaa he.
 bhagwaan buddha kaa janm, gyaan prapti or mahaparinirvana ye teenon ek hi din arthath baishakh poornima ke din hi hue the. aisa kisi anya mahapurush ke saath aaj tak nahin hua he. apane maanavtaavaadi evam vigyaanvaadee buddha dhamm darshan se bhagwaan buddha duniya ke sabase mahaan mahapurush he. isi din bhagwaan buddha ko buddhatv kii prapti hui thi. aaj buddha dharm ko maanane vaale vishwa main 180 karod se adhik log is din ko badi dhoomdhaam se manaate hai. hindu dharmavalambiyon ke liye buddha vishnu ke nauven avatar hai. atah hinduon ke liye bhi yah din pavitra mana jaataa he. yah tyohaar bharat, china, nepal, singapore, vietnam, thailand, japan, cambodia, malaysia, srilanka, myanmar, indonesia, pakistan tathaa vishwa ke kai deshon main manaaya jaataa he.
 buddha ke hi bihar sthit bodhgaya naamak sthaan hindu va buddha dharmavalambiyon ke pavitra tirth sthaan hai. grihatyag ke pashchaat siddharth satya kii khoj ke liye saat varshon tak van main bhatakate rahe. yahan unhone kathor tap kiya or antat baishakh poornima ke din bodhgaya main bodhivruksh ke neeche unhen buddhatv gyaan kii prapti hui. tabhi se yah din buddha poornima ke rup main janaa jaataa he. buddha poornima ke avasar par buddha kii mahaparinirvanasthali kushinagar main sthit mahaparinirvana vihaar par ek maah kaa mela lagata he. yadhyapi yah tirth gautam buddha se sambandhit he, lekin aas-paas ke kshetra main hindu dharm ke logon kii sankhya zyada he or yahaan ke viharon main puja-archana karne ve badi shraddha ke saath aate hai. is vihaar kaa mahatv buddha ke mahaparinirvana se he. is mandir kaa sthapaty ajanta kii gufaaon se prerit he. is vihaar main bhagwaan buddha kii leti hui 6.1 meter lambii murti he. jo laal balui mitti kii bani he. yah vihaar usee sthaan par banaaya gaya he, jahaan se yah murti nikaali gayi thi. vihaar ke purv hisse main ek stupa he. yahaan par bhagwaan buddha kaa antim sanskaar kiya gaya tha. yah murti bhi ajanta main bani bhagwaan buddha kii mahaparinirvana murti kii pratikruti he.
 srilanka va anya dakshin-purv asian deshon main is din ko 'ves' utsav ke rup main manaate hai jo 'baishakh' shabd kaa apbhransh he. is din buddha anuyaayi gharon main deepak jalaae jate hai or phulon se gharon ko sajaate hai. vishwa bhar se buddha dharm ke anuyaayi bodhgaya aate hai or prarthanaayen karte hai. is din buddha dharm granthon kaa paath kiya jaataa he. viharon va gharon main buddha kii murti par fal-phool chadhaate hai or deepak jalaakar puja karte hai. bodhivruksh kii bhi puja kii jaati he. uski shakhaon ko haar va rangeen pataakaaon se sajaate hai. vriksh ke aasapaas deepak jalaakar isaki jadon main doodh va sugandhit pani daalaa jaataa he.. is poornima ke din kiye gaye achche kaaryon se punya kii prapti hoti he. pinjaron se pakshiyein ko mukt karte hai va garibon ko bhojan va vastra daan kiye jate hai. dilli sthit buddha sangrahalay main is din buddha kii asthiyon ko baahar pradarshit kiya jaataa he, jisase ki buddha dharmavalambee vahaan aakar prarthana kar saken.
 varsh 2009 main buddha poornima kii tithi 9 may thi. bharat ke alaava kuch anya deshon main yah 8 may ko bhi manaaya gaya. thailand ke mahanikaay or dhammayutika maton ne 8; srilanka main 8 may ko manaaya gaya. jabaki singapore main 9 may ko manaaya gaya.
 
 thailand main ves
 mahavihar main ves utsav
 singapore main ves, 2002
 malaysia main ves utsav
