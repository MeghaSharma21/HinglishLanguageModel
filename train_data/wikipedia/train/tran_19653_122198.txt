 jataka yaa jataka pali yaa jataka kathaayen buddha granth tripitak kaa suttapitak antargat khuddakanikaay kaa 10waan bhaag he. in kathaon main mahatma buddha ke purv janmon kii kathayen hai. jo manyata he ki khud gautamabuddha ji ke dwaara kahe gaye he, haalanki kii kuch vidwaanon kaa maananaa he ki kuch jataka kathaayen, gautamabuddha ke nirvana ke baad unke shishyon dwaara kahi gayi he. vishwa kii pracheenatam likhit kahaniyaan jataka kathaayen hai jisamen lagbhag 600 kahaniyaan sangrah kii gayi he. yah isvi samvath se 300 varsh purv kii ghatana he. in kathaon main manoranjan ke madhyam se niti or dharm ko samajhane kaa prayaas kiya gaya he.
 jataka khuddak nikaay kaa dasavaan prasiddh granth he. jataka ko vastutah granth na kahkar granth samooh hi kahana adhik upyukt hoga. uskaa koi-koi kathanak puure granth ke rup main he or kahin-kahin uski kahaniyon kaa rup sankshipt mahakavy-sa he. jataka shabd jan dhaatu se bana he. iskaa arth he bhoot athwa bhav. ‘jan’ dhaatu main ‘kt’ pratyay jodakar yah shabd nirmit hota he. dhaatu ko bhoot arth main prayukt karte hue jab arth kiya jaataa he to jatbhoot katha evam rup banataa he. bhav arth main prayukt karne par jaat-jani-janan-janm arth banataa he. is tarah ‘jataka’ shabd kaa a rth he, ‘jaat’ arthath janm-sambandhin. ‘jataka’ bhagwaan buddha ke purv janm sambandhi kathaayen he. buddhatv praapt kar lene kii avasthaa se purv bhagavan buddha bodhisattva kehalaate hai. ve us samay buddhatv ke liye ummidavaar hote hai or daan, sheel, maitri, satya aadi das parmitaaon athwa paripurnataaon kaa abhyaas karte hai. bhoot-dayaa ke liye ve apane praanon kaa anek baar balidaan karte hai. is prakaar ve buddhatv kii yogyata kaa sampaadan karte hai. bodhisattva shabd kaa arth hi he bodhi ke liye udyogshil praani. bodhi ke liye he satv jiskaa aisa arth bhi kuch vidwaanon ne kiya he. pali sutton main ham anek baar padhate hai, ‘‘sambodhi praapt hone se pehle, buddha na hone ke samay, jab main bodhisattva hi tha‘‘ aadi. atah bodhisattva se spasht taatpary gyaan, satya dayaa aadi kaa abhyaas karne vaale us sadhak se he jiskaa aage chalakar buddha hona nishchit he. bhagwaan buddha bhi na keval apane antim janm main buddhatv-prapti kii avasthaa se purv bodhisattva rahe the, balki apane anek purv janmon main bhi bodhisattva kii charya kaa unhone paalan kiya tha. jataka kii kathaayen bhagavan buddha ke in vibhinn purvajanmon se jabaki ve bodhisattva rahe the, sambandhit hai. adhiktar kahaniyon main ve pradhan paatr ke rup main chitrit he. kahani ke ve swayan nayak he. kahin-kahin unka sthaan ek saadhaaran paatr ke rup main gaun he or kahin-kahin ve ek darshak ke rup main bhi chitrit kiye gayi hai. praayah prayek kahani kaa armbh is prakaar hota he-‘‘ek samay raja brahmadatt ke varanasi main rajya karte samay bodhisattva kurang mrug kii yoni se utpann hue athwa ... sindhu paar ke ghodon ke kul main utpann hue athwa ..... bodhisattva brahmadatt ke amaatya the athwa ..bodhisattva goh kii yoni sein utpann hue aadi, aadi.
 jataka kii kahaniyon main se kuch kaa namakaran to jataka main ai hui gaatha ke pehle shabdon se hua he, yatha-apashnak jataka; kisi kaa pradhan paatr ke anusaar, yatha vannupath jataka; kisi kaa un janmon ke anusaar jo bodhisattva ne grahan kiye yatha, nigredh mig jataka, machh jataka, aadi.
 sabhi jataka kathaayen gautamabuddha ke dwaara kahi gayi he, jataka buddha samaykalin he, jaatakon kii nishchit sankhya kitni he, iskaa nirnay karnaa bada kathin he. lanka, burma or siam main prachlit parampara ke anusaar jataka 550 hai. samantapasadika kii nidaan katha main bhi jaatakon kii sankhya itani hi bataai gai he. ‘‘pannasa dhakani panchastani jatkanti veditbban.‘‘ atthasalini kii nidaan katha main bhi -pannasadhikani panchajatakasatani‘‘ he. sankhya mote taur par hi nishchit kii gai he. jataka ke vartmaan rup main 547 jataka kahaniyaan pai jaati hai. par yah sankhya bhi keval upree he. jatakatthawannanakaar ne vishaywastu kii drushti se inhen paanch virgon main vibhajit kiya he-
 jataka kii kai kahaniyaan alp roopaantar ke saath do jagah bhi pai jaati he yaa ek duusare main samavisht bhi kar di gai hai, or isi prakaar kai jataka kathaayen sutt-pitak, vinay-pitak, tathaa anya pali granthon main to pai jaati he, kintu jataka ke vartmaan rup main sangruhit nahin he. atah jaatakon kii sankhya main kaaphi kami kii bhi or briddhi kii bhi sambhaavna he. udhaahrantah munik jataka or saluk jataka kii kathavstu ek hi si he, kintu keval bhinn-bhinn naamon se vah do jagah ai he. iske vipareet ‘munik jataka’ naam ke do jataka hote hue unki bhi katha bhinn-bhinn he.
 yahi baat machh jataka naam se do jataka kii bhi he. kahi-kahin do swatantra jaatakon ko milakar ek tisare jataka kaa nirmaan kar diya gaya he. udhaaharan ke liye panchapandit jataka or dakarkkhas jataka ye donon jataka mahoumagg jataka main antarbhavit hai. jo kathaayen jataka-katha ke rup main anyatra pai jaati hai, kintu ‘jataka’ main sangruhit nahin he, unka bhi kuch ullekh kar dena aavashyak hoga. majjhim nikaay kaa ghatikaar- sutt yaa ghatikaar sutt ek aisi hi jataka kahani he, jo ‘jataka’ main nahin milti. isi prakaar dirghanikaay kaa mahagovind sutt jo swayan jataka kii nidaan katha main bhi ‘mahagovind jataka’ ke naam se nirdisht hua he, jataka ke andar nahin paaya jaataa he. isi prakaar dhammapadatthkatha or milind panh main bhi kuch aisi jataka-kathaayen uddhrut kii gai hai, jo jataka main sangruhit nahin he.
 atah kuch jataka nishchit rup se kitne he iskaa thik nirnay nahin ho saktaa. jab jaatakon kii sankhya ke sambandh main vichaar karte hai to jataka se hamaara taatpary ek vishesh sheershak vaali kahani se hota he, jisamen bodhisattva ke jivan-sambandhi ki si ghatana kaa varnan ho, phir chaahe us ek jataka main kitni hi avaantar kathaayen kyon na goonth di gai hon. yadi kul kahaniyaan gini jaay to jataka main kareeb teen hajaar kahaniyaan pai jaati hai. vastav main jaatakon kaa sankalan sutt-pitak or vinay-pitak ke aadhaar par kiya gaya he. sutt -pitak main anek aisi kathaayen he jinka upyog vahaan upadesh dene ke liye kiya gaya he. kintu bodhisattva kaa ullekh usamen nahin he. yah kaam baad main karke prayek kahani ko jataka kaa rup de diya gaya he. titir jataka or dighit kosal jataka kaa nimarn isi prakaar vinay-pitak ke kramshah chullavagg or mahavagg se kiya gaya he. manikanth jataka bhi vinay-pitak par hi aadhaarit he. isi prakaar deergh-nikaay ke kootadant sutt or mahasudassan sutt tathaa majjhim nikaay ke makhadev sutt bhi puure arthon main jataka hai. kam se kam 13 jaatkaan kii khoj vidwaanon ne sutt pitak or vinay-pitak main kii hai. yadhyapi rajktha chor-katha evam isi prakaar kii bhay, yuddh, gram, nigam, nagar, janapad, stri, panghat, bhoot-pret aadi sambandhi kathaon ko tirashchin kathaayen kahkar bhikshu sangh main heyata kii drushti se dekha jaataa tha. phir bhi upadesh ke liye kathaon kaa upyog bhikshu log kuch-na-kuch maatra main karte hi the. swayan bhagwaan ne bhi upamaaon or drushtaanton ke dwaara dharm kaa upadesh diya he. buddha sanskrit granth saddharmpundaree sutara ke dwitiya parivart main bhi kaha gaya he ki buddha anek drushtaanton se tathaa jataka ke dwaara sab praaniyon ke kalyanarth upadesh karte hai. buddha ke alaava anya bhartiya sant bhi upanishdon ke kaal se lekar ramakrishna paramhans ke samay tak aakhyayikaon or drushtaanton ke sahare dharmopadesh karte rahe hai. isi pravriti ke aadhaar par jatakakathaon kaa vikaas hua he. jan samaaj main prachlit kathaon ko bhi kahi-kahin le liya gaya he, kintu unhen ek nayaa naitik rup de diya gaya he, jo buddha dharm kii ek visheshta he. atah sabhi jataka kathaon par buddha dharm kii puri chhap he. purv parampara se chale aate hue lok-aakhyaanon kaa aadhaar unamem ho saktaa he, par unka sampoorn dhaanchaa buddha dharm ke naitik adarsh ke anukool he. buddha vachanon kaa vargeekaran nau angon ke rup main kiya gaya he, jinke naam hai-
 buddha vachanon kaa yah nau prakaar kaa vibhaajan unke style swaroopon yaa namoonon kii drushti se hi he, granthon kii drushti se nahin. itane prakaar ke buddha upadesh hote the, yahi is vargeekaran kaa abhipraay he. buddha vachanon kaa nau angon main vibhaajan jinamein jataka kii sankhya saatvin he, atyant pracheen he. atah jataka kathaayen sarvansh main pali-sahitya ke mahatvapurn evam aavashyak ang hai. unki sankhya ke vishay main anischitata visheshtah unke samay-samay par sutt pitak or vinay-pitak tathaa anya shroton se sankalan ke kaaran or swayan pali pitak ke naanaa vargikarnon or unke paraspar sanmishran ke kaaran utpann hui he. chull niddes main hamen keval 500 jaatakon kaa kaa ullekh miltaa he. chini yatri phahyan ne paanchavi shatabdi isvi main 500 jaatakon ke chitra lanka main ankit hue dekhe the. dwitiya tritiy shatabdi isvi purv ke bharhut or sanchi ke stupon main jaatakon ke chitra ankit mili hai. jinamein se kam se kam 27 yaa 29 jaatakon ke chitron kii pahchaan rais davids ne kii thi. tab se kuch anya jataka kahaniyon kii pahchaan bhi in stupon kii pashaan-veshtoniyon par kii ja chuki hai. ye sab tathy jataka kii pracheenta or uske vikaas ke suchak hai.
 sthaviravaadi pali sahitya ke samaan sanskrit buddha dharm ke granthon main bhi jataka kathaayen pai jaati hai. pali ke nawang buddha vachan kii tarah yahan dwaad sha ang dharmapravachan maane gayi hai. in donon hi jagah jataka ek ang yaa dharm-pravachan ke bhaag ke rup main vidyaman he. buddha sanskrit granth jatakamala main jo aryashur kii rachana bataai jaati he 34 jataka kathaayen milti he. aryashur ko lamas, tarnath ne ashwaghosh kaa hi doosraa naam bataaya he parantu yah thik nahin jaan padataa he. sambhavtah ve chaturth shatabdi isvi ke kavi the. lokottaravaadiyon ke prasiddh granth mahavastu main jo 200 i0 purv se 400 i0 tak ke bich ke kaal main likhi gai, kareeb 80 jataka kathaayen milti he. isamen se kuch pali jataka ke samaan hai or ku chha aisi bhi hai, jo pali jataka main nahin pai jaati.
 rais davids kaa kathan he ki jataka kaa sankalan or pranayan madhya desh main pracheen janakathaon ke aadhaar par hua. vinternitj ne bhi praayah isi mat kaa pratipaadan kiya he. adhikansh jataka buddhakalin he. sanchi or bharhut ke s tupon kii pashaan-veshtoniyon par unke drishyon kaa ankit hona unke purv ashokakaleen hone kaa paryaapt sakshya detaa he. jataka ke kaal or kartrutv ke sambandh main adhik prakaash uske saahitiyik rup or visheshtaon ke vivechan se padegaa. prayek jataka katha paanch bhaagon main vibhakt he.
 panchuppannavatthu kaa arth he vartmaan kaal kii ghatana yaa katha. buddha ke jivan kaal main jo ghatana ghati vah pacchuppannavatthu he. us ghatana ne bhagwaan ko kisi purvajanm ke vrut t ko kehane kaa avasar diya. yah purvajanm kaa vrutt hi atitvatthu he. prayek jataka kaa katha kii drushti sabase adhik mahatvapurn bhaag yah atitvatthu hi he. isi ke anukool pacchppannavatthu kahin-kahin garh lee gai prathit hoti he. atitvatthu ke baad ek yaa anek gaathaayen aati hai. inkaa sambandh vaise to atitvatthu se hi hota he, kintu kahin-kahin pacchppannavatthu se bhi hota he. gaathaayen jataka ke pracheenatam ansh hai. vastav main gaathaayen hi jataka hai. pacchuppannavatthu aadi paanch bhaagon se samanvit jataka to vastav main jatakatthawannana yaa jataka main veyyakaran yaa atthav nnana aati he. isamen gaathaon kii vyakhya or unka shabdaarth hota he. sabase ant main samodhan aata he, jisamen atitvatthu ke paatro kaa buddha ke jivan kaal ke paatro ke saath sambandh milaayaa jaataa he, yatha us samay ataari par se shikaar khilne vaala shikari ab kaa dev dutt tha or kurung mrug to main tha hi, aadi aadi.
 jataka main buddha ke purv janmon kii kathaayen sangruhit he jabaki unhone bodhisattva ke rup main vibhinn parmitaayen puri kin or buddhatv ke liye yogyata sampadit kii. sutt-pitak ke pratham chaar nikaayon main buddha ke aitihaasik rup kii hi pratishtha he. baad main jataka main unke aitihaasik jivan ko purv kii kathaon se sambaddh kar diya pate hai. jatakatthakatha kii nidaan katha main buddha jivan ke teen nidaan bataaye gayi hai, duure nidaan main atyant dur ateet kii buddha jivan kii katha he, aisa mana jaataa he ki atyant sudur ateet main buddha sumedh tapasvi banakar utpann hue the. us samay unhone deepankar buddha main badi nishtha dikhaai jiske parinamswaroop unhone unhen aage chalakar buddha hone kaa aashirwad diya. anek janmon tak vibhinn sharir dhaaran karte hue sume dha tapasvi kii sadhana chalati rahi. ant main vessantar raja ke rup main sharir tyaag kar ve tushit lok main gayi. sumedh tapasvi ke rup se lekar tushit lok main jane tak kii buddha kii yah sadhana katha dur nidaan ke antargat he. 547 jataka kathaayen apannak jataka se lekar vessantar jataka tak buddha jeevani ke is duure nidaan se hi sambandhit he. in kathaon se yahan taatpary he inamen varnit atitvatthu. inkaa sambandh buddha kii jivan-katha ke duure nidaan se he arthath ye bahut dur ateet kii kathaayen hai. lumbini van main janm lene ke samay se lekar bodhi-prapti tak kii katha avidure nidaan se sambandhit he. arthath vah itane dur ateet kii nahin he. bodhi prapti se lekar nirvana prapti tak kii buddha jeevani santike nidaan ke antargat he. arthath vah sameep kii he. jataka kii pacchuppannavatthu main iske kuch ansh prastaavna rup main aate hai. jataka kii kahaniyon main atitvatth main buddha jeevani ke duure nidaan ke andar samavisht unke purv janmon kii kahaniyaan aati he. aitihaasik buddha ke jivan kii kisi ghatana kaa ullekh kar in duure nidaan kii kathaon ke kehane ke liye avkaash nikaal liya gaya he. jo ho vastav main jataka kaa nirmaan karti he.
 prayek jataka ke paanch angon ke uparyukt vivechan se spasht he ki jataka gadhy-padya mishrit rachanaayen hai. gaatha bhaag jataka kaa pracheenatam bhaag mana jaataa he. tripitak ke antarbhoot is gaatha bhaag ko hi maananaa adhik upyukt hoga. shesh sab atthkatha he. parantu jataka-kathaon kii prakruti aisi he ki mul ko vyakhya se alag kar dene par kuch bhi samaj main nahin aa saktaa. keval gaathaayen kahani kaa nirmaan nahin karti. unke upar jab vartmaan or ateet kii ghatnaon ko dhaanchaa chadhaaya jaataa he tabhi kathavstu kaa nirmaan hota he. atah puure jataka main uparyukt paanch avyavon kaa haana aavashyak he jisamen gaatha-bhaag ko chhodkar shesh sab uski vyakhya he baad kaa joda hua he. phir bhi suvidha ke liye or aitihaasik drushti se galat dhang par ham uskon jataka kah dete hai. vastav main 547 jataka kathaon ke sangrah ko jo uparyukt paanch angon se samanvit he, hamen jataka na kahkar jatakatthawannana yaa jatakatthakatha hi kahana chahie. phosbal or kowal ne jiskaa kramshah roman lipi main or angreji main sampaadan or anuwaad kiya he yaa hindi main bhadant anand kausalyayan ne ‘jataka’ sheershak se 6 bhaagon main anuvaa da kiya he, vah vastav main jataka na hokar jataka kii vyakhya he. jataka kathaayen to mul rup main keval gaathaayen he, shesh bhaag uski vyakhya he.
 gaatha or jataka ke shesh bhaag kaa kalkram aadi kii drushti se kya parsparik sambandh he yah prashn saamne aata he. atathkatha main gaatha-bhaag ko abhisambuddha gaatha yaa bhagavan buddha dwaara bhashit gaathaayen kaha gaya he. ve buddhavachan hai. atah ve tipitak ke angabhoot thi or unakon vahaan se sankalit kar unke upar kathaon kaa dhaanchaa prastut kiya gaya he. sampoorn jataka granth kii vishaywastu kaa jis aadhaar par vargeekaran hua he, usase bhi yahi spasht he ki gaatha-bhaag, yaa jise pinternitj aadi vidwaanon ne gaatha-jataka kaha he, vahiin uskaa muladhar he. jataka granth kaa vargeekaran vishay-vastu ke aadhaar par na hokar gaathaon kii sankhya ke aadhaar par hua he. ther-theri gaathaon ke samaan vah bhi nipaton main vibhakt he. jataka main 22 nipaat hai. pehle nipaat main 150 aisi kathaayen he jinamein ek kii ek gaatha pai jaati he. duusare nipaat main bhi 150 jataka kathaayen he kintu yahan prayek katha main do-do gaathaayen pai jaati hai. isi prakaar tisare or chauthe nipaat main pachaas-pachaas kathaayen he or gaathaon kii sankhya kramshah teen-teen or chaar-chaar he. aage bhi terahaven nipaat tak praayah yahi kram chalata he. chaudaaven nipaat kaa naam pakinnak nipaat he. is nipaat main gaathaon kii sankhya niyamanusaar 14 na hokar vividh he. isliye iskaa naam pakinnak rakh diya gaya he. is nipaat main kuch kathaon main 10 gaathaayen bhi pai jaati he or kuch main 47 tak bhi pai jaati he. aage ke nipaton main gaathaon kii sankhya nirantar badhati gai he. pandrahaven nipaat kaa sheershak he vis nipaat, solahaven kaa tins nipaat, satrahawein kaa chattalis nipaat, attharahawein kaa pannas nipaat ,unnisven kaa saththi nipaat, biswein kaa sattatinipat or ikkisven kaa asitinipat. bisen nipaat main keval das jataka kathaayen he kintu prayek main gaathaon kii sankhya sau se bhi upar he. antik jataka main to gaathaon kii sankhya saat sau se bhi upar he.
 in sabase yah nishkarsh nikalataa he ki jataka kathaon kii aadhaar gaathaayen hi he. swayan anek jataka kathaon ke veyyakaran bhaag main pali or atthkatha ke bich bhed dikhaaya gaya he, jaise ki pali sutton kii anya anek atthakathaon tathaa visuddhimaggon aadi granthon main bhi. jahaan tak jataka ke veyyakaran bhaag se sambandh he, vahaan pali kaa arth tipitak gat gaatha hi ho saktaa he. bhashaa ke sakshya se bhi gaatha bhaag adhik pracheenta kaa dyotak he apekshaakrit gadhy bhaag ke. pinternitj ne kaha he jataka kii sampoorn gaathaon ko tipitak kaa mul ansh nahin mana ja saktaa he. unamem bhi purvapar bhed he. swayan jataka ke vargeekaran se hi yah spasht he. chaudaaven nipaat main prayek jataka katha kii gaathaon kii sankhya niyamanusaar 14 na hokar kahi-kahin bahut adhik he. isi prakaar biswein nipaat main uski do jataka kathaon kii sankhya sattar-sattar na hokar kramshah 92 or 93 he. is sabase yah nishkarsh nikaala gaya he ki jataka kaa gaathaon athwa gaatha jataka kii mul sankhya nipaat ke sheershak kii sankhya ke anukool hi hogi. or baad main uskaa sanvardhan kiya gaya he. atah kuch gaatha en adhik pracheen he or kuch apekshaakrit kam pracheen he. isi prakaar gadhy bhaag bhi kuch atyant pracheenta ke lakshan liye hue he or kuch apekshaakrit arvachin he. kisi-kisi jataka main gadhy or gaatha bhaag main samya bhi nahin dikhaai padataa or kahi-kahin style main bhi badi vibhinnata he. is sabase jataka ke sankalanaatmak rup or uske bhashaaroop kii vividhta par prakaash padataa he jisamen kai rachayitaaon yaa sankalankartaaon or kai shatabdiyon kaa yoga rahaa he.
 jataka kii gaathaon kii pracheenta to nirvivaad he hi, uskaa adhikansh gadhy bhaag bhi atyant pracheen he. bharhut or sanchi ke stupon kii pashaan veshtoniyon par jo chitra ankit he ve jataka ke gadhy bhaag se hi sambandhit hai. atah jataka kaa adhikansh gadhy-bhaag jo pracheen he, tritiy, dwitiya shatabdi isvi purv main itnaa lokapriy to hona hin chahie ki use shilp kala kaa aadhaar banaaya ja sake. atah saamanytah ham jataka ko buddhakalin bhartiya samaaj or samskruti kaa pratik maan sakate hai. usamen kuch lakshan or avasthaaon ke chithran praha-buddhakalin bharat ke bhi hai or kuch buddha ke kaal ke baad ke bhi he. jahaan tak gaathaon kii vyakhya or unke shabdaarth kaa samb ndh he, vah sambhavtah jataka kaa sab se adhik arvachin ansh he. is ansh ke lekhak acharya buddha ghosh maane jate he. ‘gandhavans’ ke anusaar acharya buddhaghosh ne hi ‘jatakatthannana’ kii rachana kii, kintu yah sandigdh he. bhashastyli kii bhinnata dikhaate hue or kuch anya nishedhaatmak kaaran dete hue dow tii. dablyoo rais davids ne buddhaghosh ko jatakatthawannana kaa rachayita yaa sankalankarta nahin mana he. swayan jatakatthakatha ke upodghaat main lekhak ne apana parichay dete hue kaha he ‘‘ ....shantchitt pandit buddhamitt bhikshu buddhadev ke kehane se ........ vyakhya karunga. mahishasak sampradaay mahavihar kii parampara se bhinn ek buddha sampradaay tha. buddhaghosh ne jitani atthakathaayen likhi he, shuddh mahaviharavasi bhikshuon kii upadesh vidhi par aadhaarit hai. atah jatakatthakatha ke lekhak ko acharya buddhaghosh se milaanaa thik nahin. sambhavtah yah koi anya sinhalai bhikshu the, jinka kaal paanchavin shatabdi isvi mana ja saktaa he.
 isamen nimnlikhit kathaayen sammilit hai:
 tripitak
 jataka-kathaayen bhagwaan buddha ke purvajanmon se sambandhit hai. bodhisattva kii charyaaon kaa unamem varnan he. atah ve sabhi praayah upadeshaatmak he. parantu unka saahitiyik rup bhi nikharaa hua he. upadeshaatmak hote hue bhi ve puure arthon main kalatmak he. jataka ke aadi main nidaan-katha he, jisame bhagavan buddha ke pehle 24 budhon ke vivaran ke saath-saath bhagwaan gautam buddha kii jeevani letvan vihaar ke daan kii sweekruti tak di gai he. kuch jataka kathaon kaa saransh tathaa unki vishay-vastu kaa rup nimnlikhit is prakaar spasht he.
 apannak jataka vyapaar ke liye jate hue do banajaaron kii katha he. ek daityon ke haath maaraa gaya, doosraa budhimaan hone ke kaaran apane paanch sau saathiyon sahit sakushal ghar laut aayaa.
 candin jataka kaamuktha ke kaaran ek mrug shikari ke haathon maaraa gaya.
 makhadev jataka - sir ke safed bal dekhakar raja singhaasana chhod kar van chalaa gaya.
 sammodaman jataka - ek mat bateron kaa chidimaar kuch na bigaad sakaa, parantu jab unamem foot pad gai to sabhi chidimaar ke jaal main fas gayi.
 titir jataka -bandar, hathi or titir ne aapas main vichaar kar nishchay kiya ki jo jyeshtha ho uskaa aadar karnaa chahie.
 bak jataka -bagule ne machhliyon ko dhokhaa de dekar ek-ek ko le jaakar maar khaaya. ant main vah ek kekade ke haath se maaraa gaya.
 kanh jataka -ek bail ne apni budh yaa maan ko jisane use paala tha, mazdooree se kamakar haq hajaar karshapan laa kar diye.
 vecuk jataka - tapasvi ne saanp ke bachche ko paala jisane use dans kar maar daalaa.
 rohinee jataka -rohinee naamak daasi ne apni mata ke sir kii makkhiyaan hataane ke liye jaakar mata ko maar daalaa.
 vanarind jataka -magaramchh apni stri ke kehane se vanar kaa hriday chahta tha. vanar apni chaturata se batch niklaa.
 kuddaal jataka -kuddaal pandit kuddaal ke moh main padakar chah baar grihasth or pravrajit hua.
 silvanagaraj jataka -van main rasta bhuule hue ek aadmi kii hathi ne jaan bachaai.
 kharssar jataka -gaanv kaa mukhiya choron se milakar gaanv lutwataa tha.
 namsiddhi jataka -paapak naamak vidhyaarthee ek achche naam kii talash main bahut ghumaa. ant main yah samajhakar ki naam keval bulaane ke liye hota he vah laut aayaa.
 akalravi jataka -asamay shor machaane vaala murga vidhyaarthiyon dwaara maar daalaa gaya.
 vilaravat jataka - dharm kaa dhong kar gidad chuhon ko khaataa tha.
 godh jataka -goh kii girggit ke saath mitrataa uske kul vinaash kaa kaaran hui.
 virogen jataka -gidad ne sher kii nakal karke parakram dikhaanaa chaha. hathi ne use paanv se rond kar us par lid kar di.
 gun jataka -daldal main fase singh ko siyaar ne baahar nikaala.
 makkat jataka -bandar tapasvi kaa vesh bana kar aayaa.
 adichupatthan jataka -bandar ne surya kii puja karne kaa dhong banaaya.
 kacchap jataka -janmabhumi ke moh ke kaaran kachhue kii jaan gai.
 giridutt jataka -shikshak ke langadaa hone ke kaaran ghoda langadaa kar chalane laga.
 sihachamm jataka -singh kii khaal pahanakar gadhaa khet charata rahaa, kintu bolne par maaraa gaya.
 mahopingal jataka -raja mar gaya phir bhi dwarpal ko bhay tha ki atyaachaari raja yamraj ke paas se kahin laut na aave.
 aaramdusak jataka -bandaron ne paudhon ko ukhaad kar unki jaden naap-naap par pani sinchaa.
 kutidusak jataka -bandar ne baye ke sadupadesh ko sun kar uskaa ghoslan noch daalaa.
 baveru jataka -baveru raashtra main kaua sau karshapan main or mor ek hajaar karshapan main bika.
 vanar jataka -magaramchhani ne bandar kaa hriday-maance khaanaa chaha.
 sandhibhed jataka - gidad ne chugali kar singh or bail ko paraspar ladava diya aadi aadi.
 jataka kathaon kaa rup lok-sahitya kaa he. usamen pashu-pakshiyon aadi kii kathaayen bhi he or manushyon kii bhi he. jaatakon ke kathanak vividh prakaar ke hai. vinternitj ne mukhyatah saat bhaagon main unka vargeekaran kiya he-
 varnan kii sheliyaan bhi bhinn-bhinn he. vinternitj ne inkaa vargeekaran paanch bhaagon main is prakaar kiya he.
 vanarind jataka vilarvat jataka, sihachamm jataka, sunsumar jataka, or sandhibhed jataka aadi. jataka kathaayen pashu-kathaayen he. ye kathaayen atyadhik mahatvapurn he. visheshtah inhen kathaon kaa gaman videshon main hua he. vyangy kaa put bhi yahan apane kaavyatmak rup se drushtigochar hota he. praayah pashuon kii tulana main manushyon ko hin dikhaaya gaya he. ek vishesh baat yah he ki vyangy kisi vyakti par na kar sampoorn jati par kiya gaya he.
 ek bandar kuch dinon ke liye manushyon ke bich aakar rahaa. baad main apane saathiyon ke paas jaataa he. saathi poochhate he-‘‘manushyon ke samaaj main rahe he. unka bartaav jaanate hai. hamen bhi kahen. ham use sunanaa chaahate hai.‘‘ manushyon kii kerani mujhase mat pucho. kahe, ham sunanaa chaahate hai. bandar ne kahana shuru kiya,‘‘ hiranya meraa! sona meraa! yahi raat din ve chillaate he. ghar main do log rahete hai. ek ko munch nahin hoti. uske lambe kesh hote he, veni hoti he or kaanon main chhed hote hai. use bahut dhan se kharida jaataa he. vah sab janon ko ksht detaa he.‘‘ bandar kah hi rahaa tha ki uske saathiyon ne kaan band kar liye‘‘ mat kahen mat kahen‘‘. is prakaar ke madhur or anuthe vyangy ke anekon chitra jataka main milegein. visheshtah manushya ke ahankaar ke mithyaapan ke sambandh main marmasparshi vyangy. mahopingal jataka main, brahmanon kii lobhvritti ke sambandh main cigal jataka main ek ati budhimaan tapasvi ke sambandh main, awariy jataka main he. sabbadath naamak shringaal sambandhi hasya or vinod bhi bada madhur he or isi prakaar makkhi hataane ke praytn main daasi kaa moosal se apni mata ko maar dena or bandaron kaa paudhon kaa ukhaad kar pani dena bhi madhur vinod se bhare hue hai.
 isi prakaar romaanch ke rup main mahoummagg jataka aadi naatakeey aakhyaan ke rup main chhadant jataka aadi, ek hi vishay par kahe hue kathanon ke sankalan ke rup main kunal jataka aadi, sankshipt naatak ke rup main ummdanti jataka aadi, nitiparak kathaon ke rup main gun jataka aadi, puure mahakavy ke rup main passntar jataka aadi evam aitihaasik sanvaadon ke rup main sankichch jataka or mahanaradakssop jataka aadi. anek prakaar ke varnanaatmak aakhyaan jataka main bhare pade hai, jinaki saahitiyik visheshtaon kaa ullekh yahan atyant sankshipt rup main bhi nahin kiya ja saktaa.
 buddhakalin bharat ke samaaj, dharm, raajnneeti, bhugol, loukik vishwaas, aarthik evam vyapaarik avasthaa evam sarvaadhik jivan kii puri saamagree hamen jataka main milti he. jataka keval lok-kathaon kaa pracheenatam sangrah bhar nahin hai. buddha sahitya main to uskaa sthaan sarvamaanya he hi. sthaviravaad ke samaan mahayan main bhi uski prabhoot mahatta he, yadhyapi uske rup ke sambandh main kuch thodaa bahut parivartan he. buddha sahitya ke samaan samgr bhartiya-sahitya main or itnaa hi nahin, samgr vishwa-sahitya main jataka kaa ek mahatvapurn sthaan he. isi prakaar bhartiya sabhyataa ke ek yug kaa hi vah nidarshak nahin he, balki uske prasar kii ek adbhoot gaatha bhi jataka main samaaye hue hai. visheshtah bhartiya itihaas main jataka ke sthaan ko koi doosraa granth nahin le saktaa. buddhakalin bharat ke saamaajik aarthik, rajnatik jivan ko jaanane ke liye jataka ek uttam saadhan hai. chunki uski soochna praasangik rup se hi di gai he isliye vah or bhi adhik pramanik hai or mahatvapurn bhi. jataka ke aadhaar par yahan buddhakalin bharat kaa sankshiptatam vivaran bhi nahin diya ja saktaa. jataka kii nidaan-katha main ham tatkaaleen bhartiya bhugol sambandhi mahatvapurn soochna pate hai. jataka main kaha gaya he ki jambudeep kaa vistaar das hajaar yojan he. madhya pradesh kii simaaon kaa ullekh vahaan is prakaar kiya gaya he,‘‘madhya desh kii purv disha main cajunglaa naamak kasbaa he, uske baad bade shawl ke van he ou r phir aage seemaant desh. purv-dakshin main salalvati naamak nadi he uske aage seemaant desh. dakshin-disha main setakannik naamak kasbaa he, uske aage seemaant desh. pashchim disha main thun naamak brahman gram he, uske baad seemaant desh. uttar disha main ushirdhvaj naamak parvat he, uske baad seemaant desh.‘‘
 yah varnan yahan vinay-pitak se liya gaya he or buddha kaaleen madhya desh kii simaaon kaa pramanik parichaayak mana jaataa he. jataka ke isi bhaag main nerenjana anoma aadi nadiyon, pandav parvat, vaibhar giri gayasis aadi parvaton uruvela, kapilwastu, varanasi, raa jagrih, lumbini, vaishali, shravasti aadi nagaron or sthanon evam utkal desh kaa tathaa yashtivan aadi wanon kaa ullekh miltaa he. sampoorn kosal or magadh kaa to uske graamon, nagaron, nadiyon, or parvaton ke sahit vah puraa varnan upasthit karata he. solah mahajanapadon- ang, magadh, kaashi, kosal, vajji, mall, chedi, vatsa, kuru, paanchal, machh ,surasen, assak, avanti, gandhar or kamboj kaa vistrut varnan hamen asampaadan jataka main miltaa he.
 mahasutasom jataka main kuru desh kaa vistaar 300 yojan bataaya gaya he. isi prakaar dhoomakaari jataka tathaa das brahman jataka main kaha gaya he ki yudhisthir gotra ke raja kaa us samay vahaan rajya tha. kuru desh kii rajdhani indraprastha kaa vistaar saat yojan mahasutasom jataka tathaa vidhur pandit jataka main diya gaya he. dhananjay korvay or sutasom aadi kuru-raajaaon ke naam kurudhamm jataka, dhoomakaari jataka, sambhav jataka or vidhur pandit jataka main aate he. uttar panchal ke liye kuru or panchal vanshon main jhagada chalata rahaa, isaki soochna ham champey jataka tathaa anya anek jaatakon main pate hai. kabhi vah kuru raashtra main sammilit ho jaataa tha or kabhi campill raashtra main bhi, jiskaa sakshya brahmadatt jataka, chayddis jataka or gandtindu jataka main vidyaman he. panchal raaj durmakh nimi kaa samakalik tha, isaki soochna hamen kumbhakar jataka main milti he. assak raashtra kii rajdhani pothan yaa potli kaa ullekh hamen chullakaling jataka main miltaa he. mithila kaa vistaar suruchi jataka or gandhar jataka main saat yojan bataaya gaya he. mahajanak jataka main mithila kaa bada sundar varnan uplabdh hota he jisaki tulana mahabharat 3.206.6-9 se kii jaati he. sagal nagar kaa varnan kalingbodhi jataka or kus jataka main he. kaashi rajya ke vistaar kaa van rn dhajavideh jataka main he. uski rajdhani varanasi ke ketumati, surundhan, sudassan, brahmavadton, pupfavati, rammnagar or molini aadi naam the. aisa sakshya anek jaatakon main miltaa he. tandulanali jataka main varanasi ke praakaar kaa varnan he. telpatt jataka or suseem jataka main varanasi se takshashila kii duuri 2000 yojan bataai gai he. kumbhakar jataka main gandhar ke raja naggaji yaa nagnjit kaa varnan he. kus jataka main mallarashtra or uski rajdhani kusavati yaa kusinaraa kaa varnan he. champey jataka main ang or magadh ke sangharsh kaa varnan he. isi prakaar rukkhdhamm jataka or phandan jataka main shakya or coliyon ke rohinee nadi ke pani ko lekar jhagade kaa varnan he. vatsa rajya or uske adheen bhagg rajya kii soochna dhonsakh jataka main milti he. indriya jataka main suratth avanti, dakshinapath, dandkavan kumbhavati nagar aadi kaa varnan he. sanrabhag jataka main suratth desh kaa varnan he.
 salittak jataka or kurudhamm jataka se hamen pataa chalata he ki achiravati nadi shravasti main hokar bahati thi. sarbhang jataka main godavari nadi kaa bhi ullekh he or use kavitth van ke sameep bataaya ga yaa he. gandhar jataka main kashmir gandhar kaa ullekh he. kanh jataka main sankass kaa ullekh he. champey jataka se hamen soochna milti he ki champa nadi ang or magadh janapadon kii seemaa par hokar bahati thi. gangamaal jataka main gandhamadan parvat kaa ullekh he. bimbisar sambandhi mahat vapurn soochna jaatakon main bhari padi he. mahakosal kii rajkumaari kosladevi ke saath uske vivaah kaa varnan or kaashi gaanv kii prapti kaa ullekh harithmaat jataka or badbaki sookar jataka main he. magadh or kosal ke sangharshon kaa or ant main unki ekta kaa ullekh badkskisukar jataka, kummaspind jataka, tachchhasookar jataka or bhaddasaal jataka aadi anek jaatakon main he. is prakaar buddhakalin raajaaon rajyon, pradeshon, jatiyon, graamon, nagaron, nadiyon, parvaton aadi kaa puraa vivaran hamen jaatakon main miltaa he. tilmutthi jataka main ha main takshashila vishvavidhyalay kaa ek uttam chitra miltaa he. sankhpal jataka or darimukh jataka main magadh ke rajkumaron ke takshashila main shiksharth jane kaa ullekh he. takshashila main shiksha ke vidhaan, paathyakram, adhyayan vishay, unke vyaavhaarik or saiddhanthik paksh, nivas bhojan, niyantran aadi ke vishay main puri jaankaree hamen jaatakon main milti he. varanasi rajgrih, mithila, ujjayini shravasti, kaushambi takshashila aadi prasiddh nagaron ko milaane vaale margon kaa tathaa sthaneey vyapaar kaa puraa vivaran hamen jaatakon main miltaa he. kaashi se chedi jane vaali sadak kaa ullekh vedabbh jataka main he. kya-kya peshey us samay logon main prachlit the, kala or dastakaari kii kya avasthaa thi tathaa vyavsaay kis prakaar hota tha, iske anek chitra hamen jaatakon main milte hai. baveru jataka or susandhi jataka se hamen pataa lagata he ki bhartiya vyapaar videshon se bhi hota tha or bhartiya vyapaaree suvarnbhoomi tak vyapaar ke liye jate the. bharukuchh us samay ek prasiddh bandargah tha. susandhi jataka main hamen iskaa ullekh miltaa he.
 jal ke margon kaa bhi jaatakon main spasht ullekh he. loukik vishwaason aadi ke bare main devdhamm jataka or nalpan jataka aadi main samaaj main striyon ke sthaan ke sambandh main andbhoot jataka aadi main daason aadi kii avasthaa ke sambandh main kataahak jataka aadi main, surapan aa da ke sambandh main surapan jataka aadi main, yajna main jeev hinsa ke sambandh main dummedh jataka aadi main, vyapaarik sanghon or daakuon ke bhay aadi ke sambandh main khurpp jataka or tatkaaleen shilpakala aadi ke vishay main mahoummagg jataka aadi main prabhoot saamagree bhari padi he, jiskaa yahan vivaran dena atyant kathin he. jis samay kaa jataka main chithran he, usamen varna vyavastha prrchlit thi. brahmanon kaa samaaj main ucch sthaan tha. brahman or kshatriya ye do varna ucch maane jate the. daason kii pratha prachlit thi, unke saath durvyavhaar ke bhi udhaaharan milte hai, das kriit bhi hote the, or pitrukramagat bhi hote the. vishesh avasthaaon main das mukt bhi kar diye jate the. buddha kaal main jati peshey kii suchak nahin thi. jataka kahaniyon se pataa chalata he ki kisi bhi samay ek peshey ko chhodkar koi vyakti doosraa pesha kar saktaa tha or isamen uski jati baadhak nahin hoti thi. vivaah-sambandh praayah samaan jatiyon or kulon main achche maane jate the. utsavon main purushon ke saath striyaan bhi sammilit hoti thim anek prakaar ke utsav buddha kaal main hote rahete the or u namen maance machhlee ke bhojan ke saath-saath surapan bhi chalata tha. striyon ke sadachaar ko aksar jataka kii kahaniyon main sanshay kii drushti se dekha gaya he. kaha gaya he ki satya kaa hona unamem sudurlabh hi he. ‘‘sachch tesan sudullabhan‘‘ parantu bharya ke rup main stri kii prashansa kii gai r he or use param sakha bataaya gaya he, ‘‘bhariya naam parama sakha‘‘.
 shilpon kaa samaaj main aadar tha. veshyaaon ke prabhoot varnan jataka main milte he, is samay yah pratha vidyaman thi. isi prakaar dyut kaa vyasan bhi prachlit tha. vidhur pandit jataka main ham dhananjay korvay ko jua khelte dekhte he. shashan main rishwat chalati thi. kanver jataka main ham ek kotwaal ko rishwat lete dekhte hai. shakunon main or falit jyotish main logon kaa vishwaas tha. cheenk aane ko apshakun maanate the or jab koi cheenkta tha to usase log kehete the ‘jeeyo’ yaa ‘chinrajiv hoo’. satya kriya main logon kaa vishwaas tha. mugapakh jataka main ham dekhte he ki kashiraj kii rani ne satya kriya ke bal se santaan praapt kii. isi prakaar battak jataka main kaha he ki ek bater ke bachche ne apane satya kriya bal se vriksh main lagi aag ko buja di yaa. vayah praapt kumarikaon ko apana var khojane kii swatantrata thi, aisa amb jataka se pataa chalata he. sankichch jataka main patni ko dhanakkita kaha gaya he. isse pataa chalata he ki kuch vishesh avasthaaon main pati ko kanya ke pita ko dhan bhi dena padataa tha. udai jataka se bhi aisa hi maaloom padataa he.
 jahaan tak dharmik avasthaa kaa sambandh he, ek prakaar kaa lok-dharm prachlit tha. log yakshon, vrikshon, naagon, garudon or nadiyon kii puja karte the. ek stri ko jo apane pati se vichhud gai he, ham bhagirathi ganga kii stuti karte or uski sharan main jate dekhte hai. parantu isse yah nishkarsh nikaalnaa thik nahin ki ek prakaar kaa bhaag vat dharm logon main prachlit tha. gokuldaas de ne is baat ko dikhaane kaa bada prayaas kiya he, ki dharm kaa jo swaroop jatakakaleen samaaj main ham dekhte hai usamen bhagwat dharm ke tatv vidyaman hai. jatakakaleen samaaj main ek prakaar kaa lokdharm prachlit tha. jisamen saadhaaran jan-samaaj ke vishwaas or uski vibhinn loukik or aadhyatmik aavashyaktaayen samtal par pratibimbit thi. arthath puja, vandana, daan, devataaon kii sharnagati aadi kii bhavanaayen pradhan thi. jataka vastutah pracheen bhartiya saamaajik jivan sambandhi soochnaaon kaa agaadh bhandar hi hai or unka samagratya adhyayan pali sahitya ke itihaas lekhak ke liye sambhav nahin he. yah anek mahagranthon kaa vishay he.
 buddha dharm ke sabhi sampradaayon main jataka kaa mahatv supratishthit he. mahayan or hinayan ko vah ek prakaar se jodne vaali kadi he, kyonki mahayan kaa bodhisattva adarsh yahan apane beej-rup main vidyaman he. duusari-teesri shatabdi isvi purv ke sanchi or bharhut ke stupon main jataka ke anek drishy ankit he. milindapanhaan main anek jataka kathaon ko uddhrut kiya gaya he. amravati stupa dwitiya shatabdi isvi main uske chitra ankit he. paanchavi shatabdi main lanka main uske 500 drishy ankit kiye ja chuke the. ajanta kii chitrakaari main bhi mahis jataka ankit he. bodh gaya main bhi uske anek chitra ankit he. java ke borobdur stupa 9veen shatabdi isvi main barma ke pagaan nagar main sthit pegodaon main or siam main sukhoday naamak pracheen nagar main jataka ke anek drishy chitrit mili hai. atah jataka kaa mahatv bharat main hi nahin, bharat ke baahar bhi sthaviravaad buddha dharm main hi nahin buddha dharm ke anya anek roopon main bhi pratishthit he.
 kalkram kii drushti se vaidic sahitya kii shunagashep kii katha yama-yami samvaad, pururava urvashi samvaad aadi kathanak hi buddha purv kaal ke ho sakate he. chaandogya or brihadaaranyak aadi kuch upanishdon kii aakhyayikaaye bhi buddha purv kaal kii maani ja sakati he, or isi prakaar aitarey or shatapath brahman ke kuch aakhyaan bhi buddha purv kaal kii maane ja sakate hai. inkaa bhi jaatakon se or saamanytah pali sahitya se ghanishtha sambandh he. tevijj sutt main attak, vaamak, vamdev, vishwamitra, yamadagni, a rghenra, bharadwaj, vashishtha, kaashyap or bhrigu in das mantrakarta rishiyon ke naamon ke saath-saath aitarey brahman, taititareey brahman, chaandogya brahman or chandava brahman kaa bhi ullekh hua he. majjhim nikaay ke assalaayan suttant ke aashwaalayan brahman ko prashn upanishad ke aashvalyan se milaayaa gaya he. majjhim nikaay ke aashwaalayan shravasti nivasee he or veda-veda rghain main paar rghain t he. isi prakaar prashn upanishad ke aashwalayan bhi veda veda rghain ke mahapandit he or kausalya he. jaatakon main bhi vaidic sahitya ke saath nikat sampark ke anek lakshan paye jate he. uddalak jataka main uddalak ke takshashila jane or vahaan ek lok vishrut acharya kii soochna paane kaa ullekh he. isi prakaar sethuketu jataka main uddalak ke putr shwetuketu kaa kalaon kii shiksha praapt karne ke liye takshashila jane kaa ullekh he. shatapath brahman ke uddalak ko ham uttarapath main bhraman karte hue dekhte he. atah isse yah nishkarsh nikaalnaa asangat nahin he ki jaatakon ke uddalak or shwetuketu brahman granthon or upanishdon ke in naamon ke vyaktiyon se bhinn nahin he. german vidwaan luders ne sethuketu jataka main aane vaali gaathaon ko vaidic aakhyaan or mahakavy yugin kavy ko milaane vaali kadi kaha he, jo samuchit hi he. isi prakaar sinhalai vidwaan malalsekar kaa kahana he ki jataka kaa sambandh bhartiya sahitya kii us aakhyaan-vidha se he, jisase uttarkalin mahakavyon kaa vikaas hua he. ramayana or mahabharat ke saath jataka kii tulana karte samay hamen yah dhyaan rakhana chahie ki in donon granthon ke sabhi ansh buddha purv yug ke nahin he. ramayana ke vartmaan rup main 2400 shloke paye jate hai. ramayana main kaha bhi gaya he ‘chaturvinsh sahatrani shlokanam ukt van rishih. kintu buddha mahavibhasha-shaastra se siddh he ki dwitiya shatabdi isvi main bhi ramayana main keval 12,000 shloke the. ramayana 2-109-34 main buddha tathagat kaa ullekh miltaa he. isi prakaar shaq, yavan aadi ke saath sangharsh kaa varnan he. kiskindha kand main sugriv ke dwaara kuru madra or himalay ke bich main yawanon ou r shakon ke desh or nagaron ko sthit bataaya gaya he.
 isse siddh he ki jis samay main ansh likhe gayi the, greek or sithian log punjab ke kuch pradeshon par apana aadhipaty jamaa chuke the. atah ramayana ke kaaphi ansh maharaj bimbisar yaa buddha ke kaal ke baad likhe gayi. maha bharat main isi prakaar adukon kaa spasht ullekh he. buddha visheshan chaaturmahaaraajik bhi vahaan aayaa he. romak logon kaa bhi varnan he. isi prakaar sithian or greek aadi logon kaa bhi varnan he. aadi parv main maharaj ashok ko mahasur kaha gaya he or mahaviroprajitah ke rup main uski prashansa kii gai he. shaanti parv main vishnugupt kautilya ke shishy kaamandak kaa bhi arthvidya ke acharya ke rup main ullekh he. is prakaar anek pramaanon ke aadhaar par siddh he ki mahabharat ke vartmaan rup kaa kaaphi ansh buddha ashok or kautilya vishnugupt ke baad ke yug kaa he. jataka kii anek gaathaon or ramayana ke shlokon main adbhut samanta he. dasarath jataka or devdhamm jataka main hamen praayah ram-katha kii puri ruparekha milti he. jayddis jataka main ram kaa dandakarany janaa dikhaaya gaya he. isi prakaar sam jataka kii sadrushta ramayana 2. 63-25 se he or vinternitj ke mat main jataka kaa varnan adhik saral or praarambhik he. vessantar jataka ke prakruti varnan kaa samya isi prakaar valmiki ke prakruti varnan se he or is jataka kii katha ke saath ram kii katha main bhi kaaphi sadrushta he. mahabharat ke saath jataka kii tulana anek vidwaanon ne kii he. unke nishkarshon ko yahan sankshiptatam rup main bhi rakhana vastav main bada kathin he. mahajanak jataka ke janak upanishdon or mahabharat ke hi brahmagyani janak he. mithila ke prasaadon ko jalte dekhakar janak ne kaha tha mithilaayaan pradiptayan na main dahyati kinchan. thik unka yahi kathan hamen mahajanak jataka main bhi miltaa he tathaa kumbhakar jataka or sonak jataka main bhi miltaa he. atah donon vyakti ek he.
 isi prakaar rishyashrurghain kii puri katha nakinika jataka main he. yudhisthir or vidura kaa samvaad das brahman jataka main he. kunal jataka main krishna or draupadi kii katha he. isi prakaar ghat jataka main krishna dwaara kansa-vadh or dwarka basaane kaa puraa varnan he. mahakanh jataka nimi jataka or mahanaradakssop jataka main raja ushinar or uske putr shivi kaa varnan he. civi jataka main bhi raja shivi kii daan parmita kaa varnan he, apni aankhon ko de dene ke rup main. atah kahani multah buddha he, isamen sandeh nahin he. mahabharat main 100 brahmadatton kaa ullekh he. sambhavtah brahmadatt kisi ek raja kaa naam na hokar raajaaon kaa saamaanya visheshan tha, jise 100 raajaaon ne dhaaran kiya. dummedh jataka main bhi raja or uske kumaar donon kaa naam brahmadatt bataaya gaya he. isi prakaar gangamaal jataka main kaha gaya he ki brahmadatt kul kaa naam he. suseem jataka, kummaspind jataka, atthan jataka, lomaskassap jataka aadi jaatakon kii bhi, yahi sthiti he. atah jaatakon main aaye hue brahmadatt keval ek samay ke paryaay nahin he. unamem kuch na kuch aitihaasikta bhi avashya he.
 ramayana or mahabharat ke atirikt patanjali ke mahabhashya main bhi jataka gaathaayen ullikhit hai. pracheen jan sahitya main or baad ke katha-sahitya par bhi uskaa prabhaav uplakshith he. pratham shatabdi isvi main gunanty ne pashachi praakrit main apni vaddakaha likhi jo aj aprapt he. parantu somdev ne jo swayan buddha the, gyarahavin -barahavin shatabdi main apana kathasaritsagar brihatkatha ke aadhaar par hi likhaa or usamen anek kahaniyon ke mul shrot bhi jataka main dikhaai padate he. isi prakaar hitopadesh main bhi anek kahaniyaan jataka kathaon pa r aadhaarit dikhaai ja sakati hai. bhartiya lok-sahitya main bhi anek jataka-kahaniyon ko adrishy rup se khoja ja saktaa he. aisi kahaniyaan bharat ke prayek praant main prachlit hai. udhaahrantah-‘‘sikh vaakun dijie, jaakun sikh suhaai. sikh na dijai banra, baya kau ghar jaai‘‘ ke rup main bandar or baya kii kahani bharat ke sab pradeshon main vidit he. bandar or baya kii yah kahani kutidusak jataka kii kahani he. isi prakaar kai anek kahaniyon ko manoranjakapurna dhang se khoja ja saktaa he.
 jis prakaar jataka kathaayen samudr maarg se lanka, burma, siam, java, sumatra hind-china aadi dakshin purvi asia ke deshon ko gai or vahaan sthapaty kala aadi main chitrit kii gai usee prakaar sthal maarg se hindukush or himalay ko paar kar pashchimi deshon tak unke pahunchne kii katha badi lambi or manohar he. pichley pachaas-saath varshon kii aitihaasik gaveshanaon se yah paryaapt rup se siddh ho chukaa he ki buddha purv kaal main bhi videshon ke saath bharat ke vyapaarik sampark the. baveru jataka or susandhi jataka main videshon ke saath bharat ke vyapaarik sampark ke sambandhon kii paryaapt jhalak dikhaayi detii he. dwitiya shatabdi isvin se hi alsand jise alakshendra ne basaaya tha, purv or pashchim kii samskritiyon kaa milan kendra ho gaya tha. vastutah pashchim main bhartiya sahitya or visheshtah jataka kahaniyon kii pahunch arab or unke baad greek logon ke madhyam se hui. panchatantra main anek jataka-kahaniyaan vidyaman he, yah tathy sarvavidit he. chhathin shatabdi isvin main panchatantra kaa anuwaad pahalavi bhashaa main kiya gaya. aathvin shatabdi main kalela damana sheershak se uskaa anuwaad arabi main kiya gaya. ‘ kalela damana’ shabd ‘karkat’ or ‘damanak’ ke arabi roopaantar hai. pandrahavin shatabdi main panchatantr ke arabi anuwaad kaa german bhashaa main anuwaad ,phir dhire-dhire sabhi europea bhashaaon main uskaa roopaantar ho gaya. vastav main sidhe rup se bhi jataka ne videshi sahitya ko prabhavit kiya he or uski katha bhi atyant pracheen he.
 greek sahitya main isap kii kahaniyaan prasiddh he. french, german or angrej vidwaanon kii khoj se siddh he ki isap ek greek the. isap kii kahaniyon kaa europea sahitya par bada prabhaav padaa he or vidwaanon ke dwaara yah dikhaa diya gaya he ki isap kii adhikansh kahaniyon kaa aadhaar jataka he.
 sihachamm jataka kii katha ati prasiddh he jo isap kii kahaniyon main bhi pai jaati he. singh kii khaal odhe hue gadhaa in donon jagah hi dikhaai padataa he. dow0 tii0 dablyoo0 rais davids kaa mat he ki shakespeare ne apane naatak king jonh main is katha kii ore sanket kiya he- ank-2, drishy-1 tathaa ank 3 drishy 1 main. isi prakaar aliff laila kii kahaniyon se bhi jataka kii samantaayein he. samugg jataka kaa sidhaa sambandh aliff laila kii ek kahani se dikhaaya gaya he. kritagya pashu or akritagya manushyon kii kahaniyaan jo sachhan kir jataka takkariya jataka aar mahakavi jataka main milti he. europe kii anek bhashaaon ke katha-sahitya main bikhri padi he. isi prakaar akritagya patni kii kahani bhi he, jo chulapadum jataka main ai he, praayah saare europe ke katha sahitya main vyaapt he. kacchap jataka kii kahani greek, latin, arabi, farsi or anek europea bhashaaon ke sahitya main pai jaati he aisa rais davids kaa kathan he. isi prakaar jambukhadak jataka kii kahani he. paneer ke tukade ko lekar gidad or coy kii kahani ke rup main yah europe bhar ke baalkon ko vidit he. mahosadh jataka, dadhivaahan jataka or rajovad jataka kii kahaniyaan bhi isi prakaar europea sahitya main thode bahut roopaantar se pai jaati he. anya anek kahaniyon kii bhi tulana vidwaanon ne jataka se kii hai. aathvin shatabdi main arabon ne europe par akraman kiya. spain or italy aadi ko unhone rond daalaa. unheen ke saath jataka kahaniyaan bhi in deshon main gayi or unhone dhire-dhire saare europea sahitya ko prabhavit kiya. france ke madhyakaalin sahitya main pashu pakshi sambandhi kahaniyon kii adhikta he. french vidwaanon ne un par jataka ke prabhaav ko sweekaar kiya he.bybil or visheshtah sant jonh ke susamachar kii anek kahaniyon or upamaaon kii tulana pali, tripitak or visheshtah jataka ke is sambandhi vivaranon se vidwaanon ne kii he. isai dharm par buddha dharm kaa paryaapt prabhaav padaa he. is prabhaav main anya anek tatwon ke ati rikt jataka kaa bhi kaaphi sahyog rahaa he. irrasai sant placids kii tulana nigrodhmig jataka kii katha se kii gai he. yadhyapi vinternitj ne usamen adhik samya nahin paaya he. par sab se adhik samya madhyayug kii rachana barlam and josafat kaa jataka ke bodhisattva se he. is rachana main jo mu latah chhathin yaa saatvin shatabdi isvi main pahalavi main likhi gai thi. bhagwaan buddha kii jeevani ek isai sant ke paridhaan main varnit kii gai he. baad main is rachana ke anuwaad arab, syria italy or europe kii anya bhashaaon main hue. greek bhashaa main is rachana kaa anuwaad aathvin shatabdi main arab ke khalipha alamansoor ke samakalik ek isai sant ne, jiskaa naam damishq kaa sant jonh tha kiya. greek se is rachana kaa latin main anuwaad hua or phir europe kii anya bhashaaon main anuwaad hua. kareeb 80 sanskaran is rachana ke europe africa or pashchimi asia kii bhashaaon main hue he. is rachana main josafat bodhisattva ke rup main he or barlam unke guru hai. buddha ke janm kii katha bruddh, rogi, mrit or pravrajit ko unke dwaara dekhnaa or sanyas lenaa, ye sab tathy buddhacharit kii style main yahan varnit he. buddha ke janm par kii gai bhavishyavaanee kaa bhi varnan or pita ke dwaara putr ko mahal ke andar rakhane kaa bhi, taaki yah sansar kaa dukh na dekh sake. josafat shabd arabi yudastaf kaa roopaantar he, jo swayan sanskrit bodhisattva kaa arabi anuwaad he. bodhisattva shabd pehle bosat bana or phir josafat yaa joseph. isai dharm main sant josafat ko isai sant ke rup main sweekaar kiya gaya he. pope sixtus pancham ne apane 27 disambar san 1585 ke aadesh main josafat or barlam ko isai santon ke rup main sweekaar kiya he.
 is prakaar isai paridhaan main madhyakaalin europe bodhisattva buddha ko puujata rahaa. madhyayugin isai europe par buddha dharm ke prabhaav kaa yah pratik he. yah ek badi adbhut kintu aitihaasik rup se satya baat he. dow0 tii0 dablyoo0 rais davids ne shakespeare ke marchent ov venice main teen dibiyon tathaa adhser maance ke varnan main tathaa age you like it main bahumoolya ratnon ke vivaran main jataka ke prabhaav ko dhund nikaala he evam slevonic jati ke sahitya main tathaa praayah sabhi purvi europe ke sahitya main jataka ke prabhaav kii vidyamanata dikhaai he. bhikshu sheelbhadra ne paryaapt udhaaharan dekar siddh kiya he ki nimi jataka hi chaudaavin shatabdi ke italian kavi daante kii prasiddh rachana kaa aadhaar he. german vidwaan benfe ne jataka ko vishwa ko katha sahitya kaa udgam kaha he jo tathyon ke prakaash main atishyokti nahin kaha ja saktaa he.
 is prakaar bhartiya sahitya or samskruti ke saath vishwa ke sahitya or sabhyataa ke itihaas main jataka kaa sthaan mahatvapurn he.
