 kamasutra maharishi vatsyayan dwaara rachit bharat kaa ek pracheen kaamshaastra granth he. kamasutra ko uske vibhinn asana ke liye hi janaa jaataa he. maharishi vatsyayan kaa kamasutra vishwa kii pratham yon samhita he jisamen yon prem ke manoshaareerik siddhanton tathaa prayog kii vistrut vyakhya evam vivechna kii gai he. arth ke kshetra main jo sthaan kautilya ke arthshaastra kaa he, kaam ke kshetra main vahi sthaan kamasutra kaa he.
 adhikrut pramaan ke abhaav main maharishi kaa kaal nirdhaaran nahin ho paaya he. parantu anek vidwaanon tathaa shodhakartaaon ke anusaar maharishi ne apane vishwavikhyath granth kamasutra kii rachana isa kii tritiy shatabdi ke madhya main kii hogi. tadnusaar vigat satraa shatabdiyon se kamasutra kaa varchasv samast sansar main chaaya rahaa he or aaj bhi kaayam he. sansar kii har bhashaa main is granth kaa anuwaad ho chukaa he. iske anek bhashya evam sanskaran bhi prakashit ho chuke hai, vaise is granth ke jaimangla bhashya ko hi pramanik mana gaya he. koi do sau varsh purv prasiddh bhashavid sar richard eff bartan ne jab britain main iskaa angrezi anuwaad karavaaya to chaaron ore tahalaka much gaya or isaki ek-ek prati 100 se 150 pound tak main biki. arab ke vikhyath kaamshaastra ‘sugandhit baag’ par bhi is granth kii amit chhap he.
 maharishi ke kamasutra ne na keval daampaty jivan kaa shringaar kiya he varan kala, shilpakala evam sahitya ko bhi samapdit kiya he. rajasthan kii durlabh yon chitrakaari tathaa khajuraho, konark aadi kii jivant shilpakala bhi kamasutra se anupranit he. reetikalin kaviyon ne kamasutra kii manohari jhaankiyaan prastut kii hai to geet govind ke gayak jayadev ne apni laghu pustika ‘ratimanjari’ main kamasutra kaa saar sankshep prastut kar apane kavy kaushal kaa adbhut parichay diya he.
 rachana kii drushti se kamasutra kautilya ke 'arthshaastra' ke samaan he—chust, gambheer, alpakaay hone par bhi vipul arth se mandit. donon kii style samaan hi he— sutratmak. rachana ke kaal main bhale hi antar he, arthshaastra mauryaal kaa or kamusutra guptkaal kaa he.
 vatsyayan ne kamasutra main mukhyatya dharm, arth or kaam kii vyakhya kii he. unhone dharm-arth-kaam ko namaskara karte hue grantharambh kiya he. dharm, arth or kaam ko ] kii bhashaa main 'trayee' kaha jaataa he. vatsyayan kaa kahana he ki dharm parmarth kaa sampaadan karata he, isliye dharm kaa bodh karaane vaale shaastra kaa hona aavashyak he. arthsiddhi ke liye tarah-tarah ke upaay karne padate hai isliye un upayon ko bataanevaale arthshaastra kii aavashyaktaa padati he or sambhog ke paradheen hone ke kaaran stri or purush ko us paradheenata se bachane ke liye kaamshaastra ke adhyayan kii aavashyaktaa padati he.
 vatsyayan kaa daawa he ki yah shaastra pati-patni ke dharmik, saamaajik niyamon kaa shikshak he. jo dampati is shaastra ke anusaar daampaty jivan vyateet karenge unka jivan kaam-drushti se sadaa-sarvada sukhi rahegaa. patipatni aaajeevan ek duusare se santusht rahenge. unke jivan main agepatnivrath yaa pativrat ko bhang karne kii cheshtaa yaa bhaavana kabhi paidaa nahin ho sakati. acharya kaa kahana he ki jis prakaar dharm or arth ke liye shaastra kii aavashyaktaa hoti he usee prakaar kaam ke liye bhi shaastra kii aavashyaktaa hone se kamasutra kii rachana kii gai he.
 
 yah granth sutratmak he. yah saat adhikranon, 36 adhyyon tathaa 64 prakarnon main vibhakt he. isamen chitrit bhartiya sabhyataa ke upar gupt yug kii gahari chhap he, us yug kaa shishtsabhy vyakti 'naagarik' ke naam se yahan diya gaya he. granth ke pranayan kaa uddeshy lokyatra kaa nirvaah he, na ki raag kii abhivddhi. is taatpary kii siddhi ke liye vatsyayan ne ugr samadhi tathaa brahmacharya kaa paalan kar is granth kii rachana kii—
 granth saat adhikranon main vibhakt he jinamein kul 36 adhyay tathaa 1250 shloke hai. iske saat adhikranon ke naam hai-
 pratham adhikaran main shaastra kaa samuddesh tathaa naagarik kii jeevanayatra kaa rochak varnan he. 
 dwitiya adhikaran ratishaastra kaa vistrut vivaran prastut karata he. puure granth main yah sarvaadhik mahatvashaalee khand he jiske das adhyyon main ratikreeda, aalingan, chumban aadi kamkriyaaon kaa vyapak or vistrut pratipaadan he. 
 tritiy adhikaran main kanya kaa varan pradhan vishay he jisase sambhddha vivaah kaa bhi upadey varnan yahan kiya gaya he. 
 chaturth adhikaran main bharya kaa kartavya, sapatni ke saath uskaa vyavhaar tathaa raajaaon ke ant:poor ke vishisht vyavhaar kramash: varnit hai. 
 pancham adhikaran paradaara ko vash main laane kaa vishad varnan karata he jisamen duti ke kaaryon kaa ek sarvangpurn chitra hamen yahan uplabdh hota he. 
 shashth adhiktaran main veshyaaon, ke aacharan, kriyalap, dhanikon ko vash main karne ke hatkande aadi varnit hai. 
 saptam adhikaran kaa vishay vaidyak shaastra se sambhddha he. yahan un aushadhon kaa varnan he jinka prayog or seven karne se sharir ke donon vastuon kii, shobhaa or shakti kii, vishesh abhivruddhi hoti he. is upayon ke vaidyak shaastra main 'brishyayog' kaha gaya he. 
 kamasutra kaa pranayan adhikaran, adhyay or prakarnabaddh kiya gaya he. isamen 7 adhikaran, 36 adhyay, 64 prakaran or 1250 sutara hai. granthkaar ne granth likhane se purv jo vishaysoochee taiyaar kii thi uskaa naam usne 'shastrasangrah' rakhaa he arthath vah sangrah jisase yah vishay shasit hua he.
 kamasutra ke pratham adhikaran kaa naam saadhaaran he. shastrasangrah, pratham adhikaran ke pratham adhyay kaa pratham prakaran he. is aghikaran main granthgat saamaanya vishyon kaa parichay he. is adhikaran main paanch adhyay or prakaran hai. vishay-vivechan ke aadhaar par adhyyon or prakarnon ke namakaran kiye gaye hai. pratham adhikaran kaa mukhya pratipaadya vishay yahi he ki dharm, arth or kaam kii prapti kaise kii ja sakati he. manushya ko shruti, smriti, arthvidya aadi ke adhyayan ke saath kaamshaastra kaa adhyayan avashya karnaa chahie. kamasutrakaar ne suzav diya he ki vyakti ko pehle vidya padhani chahie, phir arthoparjan karnaa chahie. iske baad vivaah karke garhasthya jivan main pravesh kar nagarkavrutt kaa aacharan karnaa chahie. vivaah se purv kisi duti yaa doot kii sahaayta se kisi yogya nayika se parichay praapt kar prem sambandh badhanaa chahie or phir usee se vivaah karnaa chahie. aisa karne par garhasthya jivan, naagarik jivan sadaiv sukhi or shant bana rahata he.
 dwitiya adhikaran kaa naam samprayogic he. 'samprayog' ko arth sambhog hota he. is adhikaran main stri-purush ke sambhog vishay kii hi vyakhya vibhinn rup se kii gai he, isliye iskaa naam 'samprayogic' rakhaa gaya he. is adhikaran main das adhyay or satraa prakaran hai. kamasutrakaar ne bataaya he ki purush arth, dharm or kaam in teenon virgon ko praapt karne ke liye stri ko avashya praapt kare kintu jab tak sambhog kala kaa samyak gyaan nahin hota he tab tak trivarg kii prapti samuchit rup se nahin ho sakati he or na anand kaa upbhog hi kiya ja saktaa he.
 tisare adhikaran kaa naam kanyasamprayuktak he . isamen bataaya gaya he ki nayak ko kisi kanya se vivaah karnaa chahie. usase pratham kis prakaar parichay praapt kar prem-sambandh sthapit kiya jaae? kin upayon se use aakrisht kar apni vishwaasapatri premika banaaya jaae or phir usase vivaah kiya jaae. is adhikaran main paanch adhyay or nau prakaran hai. ullikhit nau prakarnon ko sukhi daampaty jivan kii kunji hi samajhnaa chahie. kamasutrakaar vivaah ko dharmik bandhan maanate hue do hridayon kaa milan sweekaar karte hai. pehle do hriday paraspar prem or vishwaas praapt kar ekaakaar ho jaaen tab vivaah bandhan main bandhna chahie, yahi is adhikaran kaa saransh he. yah adhikaran sabhi prakaar kii saamaajik, dharmik maryaadaaon ke antargat rahete hue vyakti kii swatantrata kaa samarthan karata he.
 chaturth adhikaran kaa naam bharyaadhikarik he. isamen do adhyay or aath prakaran he. vivaah ho jane ke baad kanya 'bharya' kehalaati he. ekacharini or sapatni do prakaar kii bharya hoti he. in donon prakaar kii bharyaaon ke prati pati ke tathaa pati ke prati patni ke karttavya is adhikaran main bataae gaye hai. is adhikaran main strimanovigyaan or samaajavigyaan ko sookshm adhyayan nihit he.
 paanchaven adhikaran kaa naam paardaarik he. isamen chah adhyay or das prakaran hai. parastri or parpurush kaa paraspar prem kin paristhitiyon main utpann hota he, badhata he or vicchhinn hota he, kis prakaar paradaarechha puri kii ja sakati he, or vyabhichaari se striyon kii raksha kaise ho sakati he, yahi is adhikaran kaa mukhya pratipaadya vishay he.
 chathe adhikaran kaa naam vaishik he. isamen chah adhyay or baarah prakaran he. is adhikaran main veshyaaon ke charitra or unke samagam upayon aadi kaa varnan kiya gaya he. kamasutrakaar ne veshyagaman ko ek durvyasan maanate hue bataaya he ki veshyagaman se sharir or arth donon kii kshati hoti he.
 saatven adhikaran ko naam aupnishadik he. isamen do adhyay or chah prakaran hai. is adhikaran main, nayak-nayika ek duusare ko mantra, yantra, tantra, aushadhi aadi prayogon se kis prakaar vasheebhoot karen, nashtarog ko punah kis prakaar utpann kiya jaae, rup-lavanya ko kis prakaar badhaayaa jaae, tathaa bajeekaran prayog aadi mukhya pratipaadya vishay he. aupnishadik kaa arth 'totaka' he.
 pathanushilan se prathit hota he ki vartmaan pustakon main mul prati se bhinn sutranukram he. anumaan he ki sabase pehle nandi ne hi brahma ke pravachan se kaamshaastra ko alag kar uski pravachan kiya. kaamshaastra ke baad manusmriti or arthshaastra pratipaadit hone kaa bhi anumaan hota he, kyonki manu or brihaspati ne granth kaa pravachan na kar pruthakkaran kiya he. isamen sandeh nahin ki is prakaar kii pruthakkaran-pranali kaa sutarapaat pravachan kaal ke bahut baad se prarambh hua he. nandi dwaara kahe gaye ek hajaar adhyyon ke kaamshaastra ko shwethaketu ne sankshipt kar paanch sau adhyyon kaa sanskaran prastut kiya. spasht he ki brahma ke dwaara pravachan kiye gaye shaastra main se nandi ne kamavishayak shaastra ko ek hajaar adhyyon main vibhakt kiya tha. usne apni ore se kisi prakaar kaa ghataav-badhaav nahin kiya kyonki vah pravachan-kaal tha . pravachan-kaal kii parampara thi ki guruon, aacharyon se jo kuch padhaa yaa suna jaataa tha use jyon ko tyon shishyon or jigyaasuon ke samaksh prastut kar diya jaataa tha, apni ore se koi jod-tod nahin kiya jaataa tha. pravachan-kaal ke anantar shastron ke sampaadan, sanshodhan or sankshipteekaran kaa prarambh hota he. shwethaketu pravachan-kaal ke baad kaa prathit hota he kyonki usne nandi ke kaamshaastra ke ek hajaar adhyyon ko sankshipteekaran or sampadan kiya tha. balki yah kahana adhik tarksangat hoga ki shwethaketu ke kaal se shaastra ke sampaadan or sankshipteekaran kii paddati prachlit ho gai thi or babhravy ke samay main vah purna rup se viksit ho chuki thi.
 kamasutra ke upar teen tikaayen prasiddh hai-
