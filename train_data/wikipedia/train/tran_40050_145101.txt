 baby ek bhartiya bollywood film he. jise niraj pandey nirdeshit kar rahe hai. is film main akshay kumaar mukhya bhoomika main he. yah film 23 janvari 2015 ko cinema gharon main pradarshit hui.
 baby naam ke gupt agenton kii ikai he jo ki bharat sarkaar ke liye kaam karti he. firoz ali khan is ikai kii aguai karte hai. ajay singh rajput ek gupt suraksha ikai main kaary karata he. vah apane dal kaa sarvshereshth adhikari he. jai singh, priya suryavanshi evam shukla dal ke saathi hai. inkaa kaam desh ke aatankwaadiyon ko khatm karnaa he. ajay ko ek din raashtra ke liye ek bada khatra kaa pataa chalata he. aatankwaadi mastermind moulana bharat main seemaa paar se aatanki hamale karne kii sajeesh rach rahaa he. lekin baby team ko pehle hi is sajeesh ke bare main pataa lag jaataa he or ve usase nipatane ke liye apana puraa prayaas karte he or ant main unki vijay hoti he or kahani samaapt ho jaati he.
 iskaa nirmaan 4 sitambar 2014 se uttar pradesh main prarambh hua. yahan kai bhaag gautam buddha vishvavidhyalay main banaaya gaya. film kaa doosraa charan nepal main sampann hua.
 is film ke gaanon ko manoj muntashir ne likhaa he.
 akshay kumaar ne apane film kii pratham chhavi fesbook ke madhyam se 25 agast 2014 ko pradarshit kii. is film kaa kuch bhaag 20 navambar ko dikhaaya gaya or aadhikarik rup se iskaa purvalokan 3 disambar 2014 ko pradarshit kiya gaya.
