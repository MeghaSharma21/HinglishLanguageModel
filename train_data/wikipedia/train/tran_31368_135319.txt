 bhojan vah padaarth hota he, jise jeev apni jeevika chalaane hetu grahan kiya karte hai. maanav bhojan main poshan ke alaava swaad bhi mahatvapurn hota he. kintu swaad ke saath-saath hi poshan swasthyavardhak bhi hona chaiye. iske liye yah aavashyak he ki aapke pratidin ke khaane main alag-alag rangon ke fal evam subjiyan sammilit hon. falon or subjiyon se vibhinn prakaar ke vitamin, khanij or phitochemicals praapt hote hai. isse sharir ko rogon se bachaav ke liye aavashyak urja praapt hoti he, saath hi aayu ke badhate prabhaav ko kam karata he, yuva dikhne main madad karata he or rogon kii rokthaam karata he, jaise ki ucch raktchaap, hriday rog aadi.
 falon or subjiyon main potacium kii adhik maatr hone se ucch raktchaap or gurde main pathari hone se bachaa ja saktaa he. saath hi ye haddiyon ke kshay ko bhi roktaa he. subjiyon main paye jane vaale antioxidents kai aavashyak tatwon, aahaareey resha, khanij-lavan, vitaminon or anya laabhadaayak tatwon ko kisi bhi goli ke madhyam se praapt nahin kiya ja saktaa he. falon ke tulya koi bhi anya bhojya padaarth nahin ho saktaa he. isamen kai aise jaadui sookshmaatrik tatwon or antioxidents kaa mishran paaya jaataa he jinaki purna khoj va gyaan abhi bhi agyaat he.
 bhojan main potacium kii purti falon or subjiyon ke madhyam se hi hoti he, potacium kii shaareerik urja upaapachay main mahatvapurn bhoomika hoti he. isaki kami hone se mansapeshiyon main kamajori or kai maansik vishamataayen ho jaati hai. ye kamiyaan hriday kii kaaryakshmata main dikhaai detii he. titophan ek aavashyak amino acid he jo falon or subjiyon main paaya jaataa he. kai prakaar ke tres elemants or acarbonic tatwon kii sharir ke anzim tantra main mahatvapurn bhoomika hoti he. jisase sharir kii protein or hormone sanrachana bani rahati he. kai prakaar ke khanij lavan or anya sookshmaatrik tatv falon or subjiyon main paye jate hai jinaki maatr mausam, krishi kaary, mrudaa prakaar or kismon kii maatr par nirbhar karti he. 
 isaliye alag-alag prakaar ke bhojya padaartho ko bhojan main shaamil avashya karnaa chaiye va achche swasthya ke liye khaane main sabhi aavashyak tatwon kaa puraa dhyaan rakhaa janaa chahie. jin falon ke seven se swasthya ko acha banaaye rakhane main madad milti he unamem seb, amaruud, angoor, santara, kelaa, papeeta vishesh rup se prayog kiya ja saktaa he. iske alaava hari subjiyon kaa seven karnaa bhi atyant laabhadaayak hota he.
