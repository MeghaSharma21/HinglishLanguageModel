 manish mundada film nirmaan company drishyam films ke sansthaapak or film nirmaataa hai. manish ne ek chote se antaraal main behtareen kathy vaali filmon ke nirmaan ke jariye yuva or nae filmkaaron ke liye ek nayaa manch uplabdh karavaaya he. bataur nirmaataa manish kii film newton ko 90wein auskar sammaan-2018 ke liye sarvshereshth videshi bhashaa film kii shrenee main bharat kii ore se aadhikarik film ke rup main entry di gai he.
 manish kaa janm bihar ke devgarh jile main hua tha. manish kaa bachapan behad chunauteepurn sthitiyon main garibi main beetaa. manish ko apni padhai puri karne ke saath-saath jitod mehnat kar dhanoparjan bhi karnaa padaa. manish ne devgarh main shuruaati shiksha praapt karne ke baad jodhpur vishvavidhyalay se emb kiya.mundada ne dasvin kaksha tak kabhi bhi niyamit rup se kaksha main upasthit hokar shiksha nahin grahan kii. sadak kii patari par sheethal peya bechney or usase apane parivaar ke gujaarey main madad kii rakam arjeet karne ke baad hi wo chathe chhamase kaksha main upasthit ho pate the. is rup main unhone takreeban swadhyay se hi shiksha grahan kii. mundada ke jivan main museebaton ne pag-pag par pariksha lee. kathin parishram ke baavjood manish ko aarthik vipatti se paar paane ke liye apni maa kaa aakhri bachaa jevar bhi girvee rakhana padaa. lekin iske baad manish ne jivan main tamaam chunautiyon kaa saamana karte hue 19 saal kii umr main ghar chhod diya or jodhpur se emb kii degree hasil karne ke baad aditya birla samooh main naukari shuru kar di. lekin manish kaa man filmon main basataa tha. pehle unhone sochaa ki mumbai jaakar film nirmaan ke liye sangharsh karen. lekin baad main unhone mehnat se puunji ikattha karne ke baad is kaam main haath lagane kaa nirnay kiya.
