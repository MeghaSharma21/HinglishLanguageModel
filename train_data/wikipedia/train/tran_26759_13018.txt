 ye meghavansh ke martand rishi kii putree thi|jab bhagwaan ek kodhi kaa bhesh dhaaran kar dharti par aae to kisi ne us par dhyaan hi nahi diya| lekin maartand rishi ne jab uske karaahne kii aawaaj suni to ve us ko apane ghar le jaakar khub seva kii| chunki bhagwaan to rishi kii pariksha lene aae the| kodhi ne rishi se ichha jataate hue kaha ki mai chand dino kaa mehmaan hoon| mai marane se pehle shaadi karnaa chahta hun lekin mujh jaise lahuluhaan kodhi ko koun apni putree byaahega| rishi ko us par dayaa ai or apni putree megady se shaadi karwaane kaa vachan diya| shaadi kii purna taiyaaria kii gai| rishi to pariksha main safal hue lekin bhagwaan khud fas gaye| bhagwaan shaadi se purv hi megady ko chaar angulia dikhaakar chale gaye jiskaa arth tha chauthe jug arthath kalyug main shaadi hogi| megady aaj bhi dulhan rup main bhagwaan kii pratiksha kar rahi he| kaha jaataa he jis din megady kii bhagwaan se shaadi hogi ye prithvi mahapralay ho jaaegi|
