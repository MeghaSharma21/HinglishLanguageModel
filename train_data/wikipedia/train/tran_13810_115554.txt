 chhayavaad hindi sahitya ke romantic utthan kii vah kavy-dhara he jo lagbhag i.sa. 1918 se 1936 tak kii pramukh yugavani rahi. 
 atmabhivyakti, prakruti prem, nari prem, maanvikaran, saanskrithik jaagran, kalpana kii pradhanta aadi chhayavaadi kavy kii pramukh visheshtaayen hai. chhayavaad ne hindi main khadi boli kavita ko purnatah pratishthit kar diya. iske baad brajabhasha hindi kavy dhara se baahar ho gai. isane hindi ko nae shabd, pratik tathaa bimb die. iske prabhaav se is daur kii gadhy kii bhashaa bhi samrudh hui.
 hindi kavita main chhayavaad kaa yug dvivedi yug ke baad aayaa. dvivedi yug kii kavita neeras upadeshaatmak or itivrittatmak thi. chhayavaad main iske viruddh vidroh karte hue kalpanapradhan, bhavonmeshyukt kavita rachi gai. yah bhashaa or bhaavon ke str par apane daur ke bangla ke suprasiddh kavi or nobel puraskaar vijeta rabindranath thakur kii gitanjali se bahut prabhavit hui. yah pracheen sanskrit sahitya or madhyakaalin hindi sahitya se bhi prabhavit hui. isamen buddha darshan or sufi darshan kaa bhi prabhaav lakshith hota he. chhayavadyug us saanskrithik or saahitiyik jaagran kaa saarvbhaum vikaaskaal tha jiskaa aarambh rashtriya paridhi main bhaaratenduyug se hua tha.
 kavi ke keval sookshm bhavatmak darshan kaa hi nahin, 'chaaya' se uske sookshm kalabhivyajan kaa bhi parichay miltaa he. uski kavyakala main vaacharth kii apeksha lakshanikta or dhvanyaatmakataa he. anubhuti kii nigudhata ke kaaran asphutata bhi he. style main raag kii navdbuddhata athwa naveen vyanjaktaa he.
 dvivedi yug main kavita kaa dhaanchaa padya kaa tha. vastut: gadhy kaa prabandh hi usamen padya ho gaya tha, bhashaa bhi gadhyvat ho gai thi. chhayavaad ne padya kaa dhaanchaa todakar khadi boli ko kaavyatmak bana diya. padya main sthool itivrutt tha, chhayavaad ke kavy main bhavatmak atanrvrutt tha, chhayavaad ke kavy main bhavatmak antarvrutt aa gaya. bhav ke anuroop hi chhayavaad kii bhashaa or chand bhi ragaatmak or rasaatmak ho gaya. brajabhasha ke baad chhayavaad dwaara geetkavy kaa punarutthan hua. chhayavaad yug ke pratinidhi kavi hai- prasad, niraala, pant, mahadevi, ramkumar. purvanugami sahyogi hai- maakhanlaal or 'naveen'.
 geetkavy ke baad chhayavaad main bhi mahakavy kaa nirmaan hua. tulsidas jaise 'swant:' ko lekar loksangrah ke path par agrasar hue the vaise hi chhayavaad ke kavi bhi 'swatm' ko lekar ekant ke swagat jagat se saarvajanik jagat main agrasar hue. prasad kii 'kamayani' or pant kaa 'lokayatan' iskaa pramaan he. 'kamayani' sindhu main vindu kii ore he, 'lokayatan' vindu main sindhu kii ore.
 sanwat 1917 ke aasapaas maithilisharan gupt, mukutadhar pandeya aadi kavi khadiboli kavy ko adhik kalpanamay, chitramay or antarbhaav vyanjak rup-rang dene main pravrutt hue yah svachhnd or nutan paddati apana rasta nikaal rahi thi ki rabindranath kii rahasyatmak kavitaaon kii dhooma hui. or kai kavi ek saath rahasyavaad or pratikwaad athwa chitrabhashavad ko hi ekant dhairya banakar chal pade. chitrabhasha yaa abhivyanjan paddati par hi jab lakshya tik gaya tab uske pradarshan ke liye loukik yaa alokik prem kaa kshetra hi baaki samajha gaya. is bandhe hue kshetra ke bheetar chalanevaale kavy ne chhayavaad naam grahan kiya.
 chhayavaadi shabd kaa prayog do arthon main samajhnaa chaiye. ek to rahasyavaad ke arth main, jahaan uskaa sambandh kavy-vastu se hota he arthath jahaan kavi us anant or agyaat priyatam ko alamban banaakar atyant chitramayi bhashaa main prem kaa anek prakaar se vyanjan karata he. is arth kaa doosraa prayog kavy-style yaa paddati-vishesh ke vyapak arth main hota he’ chhayavaad kaa saamanytah arth hua prastut ke sthaan par uski vyanjana karanevaali chaaya ke rup main aprastut kaa kathan. chhayavaad kaa chalan dvivedi kaal kii rukhi itivrittatmak kii pratikriya ke rup main hua tha. jaise,		dhul kii dheri main anjaane, 		chhipe hai mere madhumay gaan.
 prakruti ke sookshm kintu vyakt saundarya main aadhyatmik chaaya kaa bhaan mere vichaar se chhayavaad kii ek sarvamaanya vyakhya honi chahie.’
 dwitiya mahayuddh ke samaapt hote saare desh main nai chetana kii lahar daud gai. san 1929 main mahatma gandhi ke netritv main bharatvarsh videshi gulaami ko jhaad-phenkane ke liye katibaddh ho gaya. ise sirf raajnneeti tak hi simit nahin samajhnaa chaiye. yah sampurna desh kaa aatm swaroop samajhane kaa praytn tha or apni galatiyon ko sudhaar kar sansar kii samrudh jatiyon kii prati- dwandvita main agrasar hone kaa sankalp tha. sankshep main, yah ek mahaan saanskrithik andolan tha.chittagat unmukhataa is kavita kaa pradhan udgam thi or badalte hue maano ke prati drudh aasthaa iskaa pradhan sambal. is shrenee ke kavi grahikashakti se bahut adhik sampann the or saamaajik vishmata or asamanjasyon ke prati atyadhik sajag the. style kii drushti se bhi ye pehle ke kaviyon se ekadam bhinn the. inaki rachana mukhyatah vishayi pradhan thi. san 1920 kii khadiboli kavita main vishaywastu kii pradhanta bani hui thi. parantu iske baad kii kavita main kavi ke apane raag-viraag kii pradhanta ho gai. vishay apane aap main kaisaa he ? yah mukhya baat nahin thi. balki mukhya baat yah rah gai thi ki vishayi ke chitt ke raag-viraag se anuranjit hone ke baad vishay kaisaa dikhta he ? parinaam vishay isamen gaun ho gaya or kavi pramukh’
 1920 ke aasapaas, yug kii udbuddha chetana ne bahya abhivyakti se niraash hokar, jo atmbaddh antarmukhi sadhana aarambh kii, vah kavy main chhayavaad ke rup main abhivyakt hui’
 ‘ chhayavaad shabd kaa arth chaahe jo ho, parantu vyaavhaarik drushti se yah prasad, niraala, pant, mahadevi kii un samast kavitaaon kaa dyotak he, jo 1918 se 36 i. ke bich likhi gayi.’ ve aage likhte hai- ‘chhayavaad us rashtriya jaagran kii kaavyatmak abhivyakti he jo ek ore puraani rudhiyon se mukti chahta tha or duusari ore videshi paradheenata se.’
 ‘kavy ke kshetra main puranic yug kii kisi ghatana athwa desh-videsh kii sundari ke bahya varnan se bhinn jab vednaa ke aadhaar par swanubhutimayi abhivyakti hone lagi tab hindi main use chhayavaad naam se abhihit kiya gaya.’	 prasad ji ant main kehete hai- chhayavaadi kavita bhartiya drushti se anubhuti or abhivyakti kii bhangima par adhik nirbhar karti he. dhvanyaatmakataa, lakshanikta, saundarya, prakruti-vidhaan tathaa upachaar vakrata ke saath swanubhuti kii vivritti chhayavaad kii visheshtaayen hai.’
 chhayavaad ko paashchaatya sahitya ke romantisism se prabhavit maanate hai.
 ve chhayavaad kaa mul darshan sarvatmavaad ko maanati hai or prakruti ko uskaa saadhan. unke chhayavaad ne manushya ke hrruday or prakruti ke us sambandh main praan daal die jo pracheen kaal se bimb-pratibimb ke rup main chalaa aa rahaa tha or jiske kaaran manushya ko prakruti apane dukh main udhaas or sukh main pulakit jaan padati thi’is prakaar mahadevi ke anusaar chhayavaad kii kavita hamaara prakruti ke saath ragaatmak sambandh sthapit karake hamaare hrruday main vyapak bhavanubhuti utpann karti he or ham samast vishwa ke upkarnon se ekatm bhav sambandh jod lete hai. ve rahasyavaad ko chhayavaad kaa doosraa sopan maanati hai.
 chhayavaad kii pramukh pravritiyon kaa vibhaajan ham teen yaa do sheershakon ke antargat kar sakate hai. 
 
 chhayavaad main sabhi kaviyon ne apane anubhav ko meraa anubhav kahkar abhivyakt kiya he. is main style ke peeche aadunik yuvak kii swayan ko abhivyakt karne kii saamaajik saamaajik swatantraaa kii aakanksha he. kahani ke paatro athwa puranic paatro ke madhyam se abhivyakti kii chir aacharit or anubhav siddh naatakeey pranali uske bhaavon ko abhivyakt karne main purnatah samarth nahin thi. vyaktik abhivyakti kii swatantraaa vyakti kii mukti se sambhddha thi. yah vyaktik abhivyakti bhaktikalin kaviyon ke aatmanivedan se bahut aage kii cheez he. yah aihik vyaktikta aavaran hin thi. isapar dharm kaa aavaran nahin tha. saamanti naitikta ko asweekaar karte hue pant ne uchhavas or ansu kii balika se sidhe shabdon main apana pranay prakat kiya he:-"balika meri manoram mitra thi."vyaktik kshetra se aage badhkar niraala ne apni putree ke nidhan par shoakgeet likhaa or jivan kii anek baaten saaf-saaf kah daali. sampadakon dwaara mukt chand kaa lautaaya janaa, virodhiyon kaa shabdic prahaar, saamaajik roodhiyon ko todate hue ekadam nae dhang se saroj kaa vivaah karnaadi likhakar saamaajik kshetra ke apane anubhav sidhe-sidhe main style main abhivyakt kiya. isi tarah vanbela main niraala ne apni kahani ke madhyam se puraani saamaajik roodhiyon par or aadhunik arth pishaachon par prahaar kiya he.
 nari-saundarya or prem-chithran chhayavaadi kaviyon ne nari ko prem kaa alamban mana he. unhone nari ko preyasi ke rup main grahan kiya jo yauvan or hrruday kii sampurna bhaawanaaon se paripurna he. jisamen dharti kaa saundarya or swarg kii kaalpanik sushamaa samanvit he. atah in kaviyon ne preyasi ke kai chitra ankit kiye hai. kamayani main prasad ne shraddha ke chithran main jaadu bhar diya he. chhayavaadi kaviyon kaa prem bhi vishisht he.
 prakruti saundarya kaa sarsatam varnan or usase prem kaa varnan bhi chhayavaadi kaviyon kii ullekhneey visheshta he. 
 beeti vibhavari jaag ri,ambar panghat main duubo rahithara ghat ushaa nagari. yaa 
 divsavsaan kaa samaymeghmay aasmaan seutar rahi
 vah sandhya sundari pari-si dhire-dhire. 
 svachhndatavaadi pravriti is pravriti kaa prarambh shridhar pathak kii kavitaaon se hota he. padya ke swaroop, abhivyanjana ke dhang or prakruti ke swaroop kaa nirikshan aadi pravritiyaan chhayavaad main prakat hui. saath-saath swanubhuti kii pratyaksh vivritti, jo vyaktigat pranay se lekar karunaa or anand tak faili hui he. aalochakon ne chhayavaad par svachhndata kaa prabhaav bataaya he to duusari ore iskaa virodh bhi prakat kiya he.
 svachhndathawad kii yah pravriti deshgat, kaalgat, rudhiyon ke viruddh hameshaa rahati hai. jahaan kahin bhi bandhan hai, samaaj, rajya, kavita or jivan- tamaam staron par in rudhiyon kaa svachhndatavaadi kavi virodh karata he. angreji sahitya main svachhndatavaadi kavy se pehle kathor anushaasan tha or uskaa rup dharmik, naitik or kavyashastreey bhi tha. atah angreji kaviyon ne in bandhanon kaa tiraskaar kiya. lekin chhayavaadi kaviyon se purv dvivediyug main naitik drushti kii pradhanta milti he or chhayavaadi main uskaa virodh bhi dikhaai detaa he. chhayavaadi pravriti svachhnd pranay kii nahin kintu punarutthanavaadee zyada thi. kyonki reetikalin shringaar-chithran kaa us par prabhaav he. jahaan darshanik siddhanton kaa sambandh he chhayavaadi kavy main sarvaad, karmwaad, vedant, shaiva-darshan, advaitvaad aadi puraane siddhanton kii abhivyakti milti he. jahaan tak bhashaa-style kaa sawaal he, chhayavaadi kii abhivyanjana paddati naveen or tazaa he.
 dvivediyugin khadiboli main sthulata, varnanaatmakataa adhik he. parantu chhayavaadi kavy main sookshmata ke nirupan ke kaaran upachaar-vakrata or maanvikaran kii visheshtaayen dikhaai detii hai. dvivediyugin kavy vishaynishth, varnan- pradhan or sthool he to chhayavaadi kavy vyaktinishth or kalpana-pradhan he. dvivediyugin kavita main sristi kii vyapaktaa or anekarupata ko sameta gaya he. usee prakaar chhayavaad kii kavita main manojgat kii vaani ko prakat karne kaa praytn he. manojgat ke sookshm satya ko saakaar karne ke liye chhayavaadi kaviyon ne urvara kalpanaashakti kaa upyog kiya he.
 chhayavaad main vedant se lekar anandwad tak kaa prabhaav dikhaai padataa he. isamen buddha or gandhi darshan kii bhi jhalak milti he. 
 "tum tung himalay shring or main chanchal gati sur sarita.	tum vimal hrruday uchhavas or main kaant kamini kavita." 
 "auron ko hanste dekho manu, hanso or sukh paao.	apane sukh ko vismrit kar lo, sabko sukhi banaao." 
 "gyaan dur, kuch kriya bhinn he, ichha puri kyon ho man kii,	donon mil ek na ho sake, yahi vidmbana he jivan kii." 
 "tap re madhur-madhur man, vishwa-vednaa main tap pratipal,teri madhur mukti hi bandhan, gandh hin tu gandh yukt ban." 
 jaishankar prasad kii kuch rachanaaon ke udhaaharan dekhen- pratikon ke dwaara inhone apni abhivyakti kii maarmikata main vruddhi kii he. moort ko amoort or amoort ko moort rup main chitrit karne ke liye inhone anek prayog kiye hai. jaise,
