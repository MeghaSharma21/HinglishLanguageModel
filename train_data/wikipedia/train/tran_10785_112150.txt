 malathi krishnamurti holla bharat kii ek para athlete he. apni uplabdhiyon ke liye unhen padmashri va arjuna puraskaar se bhi sammanit kiya gaya he.
 unka janm 6 july, 1958 main bangalore main hua tha. unke pita ek chota sa hotel chalaate the tathaa maan baccho kaa dhyaan rakhti thi. malathi ko bachapan main 1 varsh kii aayu main bukhaar se lakva ho gaya tha. 2 saal tak bijli ke jatke de kar unhen thik kiya gaya jisase upari hisse main to badlaav aayaa parantu nichle hisse main badlaav kam tha. 
 300 se adhik swarna padak jeetne par unhen padmashri va arjuna award se sammanit kiya gaya. unhone dakshin korea, barsilona, athens or beijing main yojit paralimpic main bharat kaa pratinidhitiv kiya. beijing, bainkak, dakshin korea or kualalampur main yojit asian khelon main; denmark or australia main yojit vishwa masters, australia main rashtramandal khelon or belgium, kualalampur or england main open championships main bhi bharat kaa pratinidhitiv kiya. malathi kii abhi tak 32 surjariyaan ho chuki hai.
 malathi sindicket bank ke manager ke rup main kaam karti hai tathaa 16 viklang bacchon ke liye mathru foundation chalaati hai. yah ek cheritable trust he jise unhone apane doston ke saath milke kholaa tha. unka dhyaan mukhya rup se polio peediton par kendrit he jinke mata-pita unka ilaaj nahin kara sakate. 8 july,2009 ko malathi ne apni pehali adhikrut jeevani "a diferent spirit" ko shuru kiya. 
