 camel mandir, bharat kii rajdhani dilli ke nehru place ke paas sthit ek bahaai upasna sthal he. yah apane aap main ek anoothaa mandir he. yahan par na koi murti he or na hi kisi prakaar kaa koi dharmik karm-cond kiya jaataa he, iske vipareet yahan par vibhinn dharmon se sambandhit vibhinn pavitra lekh padhe jate hai. bharat ke logon ke liye camel kaa phool pavitrataa tathaa shanti kaa pratik hone ke saath ishwar ke avatar kaa sanket chihn bhi he. yah phool keechad main khilne ke baavjood pavitra tathaa svachh rahanaa sikhaata he, saath hi yah is baat kaa bhi dyotak he ki kaise dharmik pratispardhaa tathaa bhautik purvagrahon ke andar rah kar bhi, koi vyakti in sabase anasakt ho saktaa he. camel mandir main pratidin desh or videsh ke lagbhag aath se das hajaar paryatak aate hai. yahan kaa shant vaataavaran prarthana or dhyaan ke liye sahaayak he.
 mandir kaa udghaatan 24 disambar 1986 ko hua lekin aam janata ke liye yah mandir 1 janvari 1987 ko kholaa gaya. isaki camel sadrush akruti ke kaaran ise camel mandir yaa lotus temple ke naam se hi pukaara jaataa he. bahaai upasna mandir un mandiron main se ek he jo gaurav, shanti evam utkrishth vaataavaran ko jyotirmaya karata he, jo kisi bhi shraddhalu ko aadhyatmik rup se protsaahit karne ke liye ati aavashyak he. upasna mandir media prachaar prasar or shravy madhyamon main aagantukon ko suchanaaen pradaan karata he. mandir main paryatakon ko arkishat karne ke liye vistrut ghaas ke maidan, safed vishaal bhawan, oonche gumbad vaala prarthanagaar or pratimaaon ke bina mandir se aakarshith hokar hajaaron log yahaan maatr darshak kii bhaanti nahin balki prarthana evam dhyaan karne tathaa nirdhaarit samay par hone vaali prarthana sabha main bhaag lene bhi aate hai. yah vishesh prarthana har ghante par paanch minute ke liye yojit kii jaati he. garmiyon main soochna centre subah 9:30 baje khulata he, jo shaam ko 6:30 par band hota he. jabaki sardiyon main iskaa samay subah das se paanch hota he. itnaa hi nahin log upasna mandir ke pustkaalay main baith kar dharm kii kitaaben bhi padhate hai or unpar shodh bhi karne aate hai.
 mandir kaa sthapaty vaastukar fariibarz sahabaa ne taiyaar kiya he. is mandir ke nirmaan ke baad aisi jagah kii jarurat mahasoos hui, jahaan par sabhi jigyasuyon ke prashnon kaa sahajata se uttar diya ja sake. tab soochna centre ke gathan ke bare main nirnay liya gaya. soochna centre ke nirmaan main kareeb paanch saal kaa samay laga. isko march 2003 main jigyaasuon ke liye kholaa gaya. soochna centre main mukhya sabhaagaar he, jisamen kareeb 400 log ek saath baith sakate hai. iske atirikt do chote sabhaagaar bhi hai, jisamen kareeb 70 siten he. soochna centre main logon ko bahaai dharm ke bare main jaankaree bhi di jaati he. iske saath hi aagantukon ko lotus temple kii jaankaree di jaati he. is mandir ke saath vishvabhar main kul saat bahaai mandir he. jald hi aathvaan mandir bhi banane vaala he. bhartiya upmahadweep main bharat ke camel mandir ke alaava chah mandir epia-pashchimi samoa, sidney-austrailia, kampala-uganda, panama city-panama, francfort-germany or vilmaant- sanyukt rajya america main bhi hai. prayek upasna mandir kii kuch buniyadi ruparekhaayen milti julati he to kuch apane apane deshon kii saanskrithik pahachaanon ko darshaate hue bhinn bhi hai. is drushti se yah mandir ‘anekta main ekta’ ke siddhant ko yatharth rup detaa hai. in sabhi mandiron kii sarvlokik vilakshantaa he - iske nau dwaar or nau kone hai. mana jaataa he ki nau sabase bada ank he or yah vistaar, ekta evam akhandta ko darshata he. upasna mandir chaaron ore se nau bade jalaashyon se ghira he, jo na sirf bhawan kii sundarataa ko badhata he balki mandir ke prarthanagaar ko prakritik rup se thanda rakhane main bhi mahatvapurn yogadan karte he. bahaai upasna mandir un mandiron main se he jo gaurav shanti evam utkrisht vaataavaran ko jyotirmaya karata he. upasna mandir media prachaar prasar or shravy madhyamon main aagantukon ko suchnaayen pradaan karata he. subah or shaam kii laalimaa main safed rang kii yah sangemarmari imaarat adbhut lagati he. camel kii pankhudiyon kii tarah khadi imaarat ke chaaron taraf lagi doob or hariyaali ise ise kolahal bhare ilaake main shanti or taazgi dene vaala banaati hai.
 nirdeshaank: 28°33′12″N 77°15′31″E / 28.553325°N 77.258600°E / 28.553325; 77.258600
