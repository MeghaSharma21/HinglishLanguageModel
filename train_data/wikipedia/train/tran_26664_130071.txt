 muskuraahat maanav chahare par prakat hone vaale ek bhaavnaatmak sanket kaa naam he jo adhikansh rup se sakaaratmak hota he. ise prakat karne ke liye aam taur se gaal or honton ko kriyanvit kiya jaataa he. kai baar hansee or muskuraahat kaa samaanaantar or samanaarthi rup se prayog kiya jaataa he. parantu hsi or muskuraahat main kai antar hai. hansee main kisi vyakti kaa puraa dhyaan kendrit hota he, jabaki muskuraana kai logon kii aadat hoti he or ve bina kisi vishesh kaaran ke bhi muskura dete hai. muskuraakar log kai baar apane andar khushi ko dabaate hai yaa dukh ko khulkar logon ke saamne nahin rakhte. kai baar aupchaarikta kaa niyam yahi hota he ki kisi se milane or unase baat karne ke liye chehre par muskuraahat bani he. muskuraahat main ek niyantrit or simit samay kii abhivyakti spasht hoti he jabaki hansee kai baar berokatoke ho sakati he or isse kisi duusare vyakti ko saamne vaale main swayan ke prati ninda yaa tiraskaar kii bhaavana kii jhalak dikh sakati he.
