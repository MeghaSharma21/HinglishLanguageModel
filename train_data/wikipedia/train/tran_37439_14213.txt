 mangal 2022 orbitor ek prastaavit nasa kaa mangal sanchaar upgrah he jisame ucch-rizolution imaging pelod or do saura-electric aayan thruster shaamil hai.
 orbitor ko sitambar 2022 main launch kiye jane kii ummid he yah upgrah landers ko ground controlrs se jodne main kaam aayegaa. kyoki mangal riconcense orbitor or mars odissi 2020 tak kaam karnaa band kar sakate he.
 adhyayan ke tahat mukhya visheshtaayen saura vidyut aayan drive ingine, behatar saura saraniyon, or prithvi or mangal ke bich broadband lager sanchaar shaamil hai.
 orbitor kii avadharana 2005 main radd hue mars telecomunication orbitor kii tarah he. bhavishya ke round trip namoona vaapasi mishan or mangal grah par maanav abhiyaan ke liye orbitor ek praudyogiki purvavarti ho saktaa he. robert lock 2022 orbitor ke liye avadharana adhyayan kaa netritv kar rahe hai.
 nasa main chintaa yah he ki vartmaan main istemaal kiye jane vaale riley satellite marsad odissi or mangal ricanence orbitor kaary karnaa band kar sakate hai, jiske parinamswaroop maven vigyaan orbitor ko byaap doorsanchaar riley ke rup main upyog karne pads saktaa he. haalanki, maven orbitor kii kaksha atyadhik andakar he jisase ise riley satellite ke rup main kaam main lenaa bahut mushkil he isliye nasa ko is satellite kii zarurat pads rahi he.
 adhyayan ke tahat ek anya suzav namoona kaid or vaapasi kshamta kaa bhi diya gaya he. jisame mangal 2020 rover dwaara cash kiye gaye namoonon ko mangal grah kii kaksha main bhavishya ke ek mangal vaahan dwaara pahuchaya jaayegaa. or vahaan se orbitor namoonay ko prithvi par bhej degaa.
 prastaavit orbitor main do saura vidyut aayan thruster honge. ek ingine sakriy hoga jabaki doosraa byaap ke liye hoga. aayan thruster injanon ko vidyut shakti unnat saura saraniyon dwaara pradaan kii jaaegi jo ki 20 kilobot utpann karengi.
 aayan ingine bhavishya ke mishan jo dirghakaalik honge unhe mahatvapurn kakshiya lacheelaapan degaa. aayan ingine riley samparkon ko anukulit karne ke liye kai akshanshon or oonchai tak pahunch kii anumati dete he. kyoki unhe kabhi bhi fire kiya ja saktaa he.
