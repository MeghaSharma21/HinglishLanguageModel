 yuvan shankar raja  ek bhartiya film swar-lipi or soundtrack sangeetkaar, gayak or aniyat geetkaar hai. unhone mukhya rup se collywood kii tamil filmon or saath hi saath, telegu or kannada filmon ke liye bhi sangeet diya he. 1997 ke dauraan, 16 saal kii umr main, unke sangeet kariyar kii shuruuaat hui, jab unhone film arvindan ke liye swar-lipi taiyaar kii. baad main unhone anek dakshin bhartiya filmon ke liye sangeet rachaa, jisamen dheena, manmadan, paruthiviran, billaa or adwari matalku arthalu verule jaisi atyadhik safal or saath hi kadal konden, 7G renbo colony, pudupeti, chennai 600028 or katradu tamil jaisi aalochanatmak rup se prashansit filmein shaamil hai. chah varshon ke bheetar hi, yuvan shankar raja ne swayan ko tamil cinema ke agrani sangeetkaar ke rup main sthapit kar liya.
 13 varsh kii avadhi main yuvan shankar raja ne 75 se bhi adhik filmon ke liye sangeet diya. sarvatomukhi pratibhavan sangeetkaar maane gaye yuvan, aksar alag, navonmeshi or stylish sangeet dene kaa prayaas karte hai or inhone loksangit se lekar heavi metal jaisi vyapak vibhinn shaileyon ke tatwon kaa upyog kiya he. ve vishesh rup se apni rachanaaon main pashchimi sangeet ke tatwon ke upyog ke liye vikhyath hai or aksar unhen tamil film or sangeet udyog main hip hop or tamilnadu main "rimix yug" kii shuruuaat karne kaa shrey diya jaataa he. yuva peedi ke bich behad lokapriy hone ke naate, unhen praayah "tamil film sangeet kaa yuva pratik" kaha jaataa he. iske atirikt, yuvan shankar raja filmon main parshv sangeet ke liye alag pahchaan rakhte hai, jiske liye unhen aalochakon kii baari prashansa hasil hui he.
 2004 main unhone 25 saal kii umr main hi 7G renbo colony ke sangeet ke liye filmafere puraskaar jeeta or sabase kam umr ke puraskaar vijeta bane. iske alaava, 2006 main do filmafere puraskaar namakan, ek tamilnadu rajya film puraskaar or 2006 main hi ram ke liye cyprus antarrashtriya film samaaroh puraskaar hasil kiya or is puraskaar ko jeetne vaale ekmaatr bhartiya sangeetkaar bane.
 31 agast 1979 ko bharat ke chennai main, sangeet kii drushti se susampann tamil parivaar main janme yuvan shankar raja, mahaan sangitajna or film sangeetkaar ilyraja or jeeva ke tisare or sabase chote putr hai. ve sangeet nirdeshak karthik raja or parshv gayika evam sangeet nirdeshika bhavatarini ke chote bhai hai. yuvan ne ek baar sweekaar kiya ki unke bhai karthik raja unase adhik pratibhashali hai, lekin "kaam karne ke liye acchhee team" ke na milane se unhen sangeet vyavsaay main safal mauqaa nahin mila. unke pita or saath hi unke bhai-bahanon ne bhi unke nirdesan main kai gane gaae hai.
 prasiddh film nirdeshak or film sangeetkaar gangai amran or swargeey aar. di. bhaskar unke chachaa hai or unke bete venkat prabhu, premaji amran parthi bhaskar or vasuki bhaskar, jo tamil film udyog main kaam kar rahe hai, unke chachere bhai hai. iske alaava, yuvan shankar or gangai amran ke donon bete, aksar aapasi sahyog rakhte hai or kai baar ek saath kaam bhi kiya he, jiske kaaphi safal parinaam rahe hai. venkat prabhu kii sari filmon kaa sangeet yuvan ne diya he, jabaki premaji ek swatantra sangeetkaar banane se pehle, kuch saalon tak sangeet rachana main unke sahaayak rahe the, or donon ne yuvan shankar raja ke nirdesan main kai gane gaae hai.
 chennai ke loyola college main padhane se pehle, yuvan shankar ne saint bede skool main apni schuli shiksha praapt kii thi. unhone jacob master se sangeet siikhnaa shuru kiya or chennai ke "muzi musical" kii piano kaksha main bhaag liya, joki landan, britain main sthit pratishthit trinity college kii ek shakha he.
 yuvan shankar raja ne kaha ki ve sadaiv ek payalat ban kar "duniya bhar kii yatra" karnaa chaahate the, lekin apane "ird-gird sangeet ke saath" ve antat sangeetkaar ban gaye. ve apane pita or anya sangeetkaar jaise es. di. burman, aar di burman, em. es. vishvanathan or naushaad kii sangeet rachanaaon tathaa lata mangeshkar, aashaa bhosle, pi. bi. shrinivas or pi. sushila kii awaz ke prashansak hai.
 1996 main, 16 saal kii umr main yuvan shankar raja ko film sangeet rachane kaa tab mauqaa mila, jab tamil bhashaa kii film arvindan ke nirmaataa tii. shiva ne, yuvan dwaara apane album ke liye taiyaar kii gai dhunon ko sunne ke baad, film kii trailor ke liye sangeet taiyaar karne ke liye kaha. unke kaam se prabhavit hokar shiva ne us film ke soundtrack ke saath, puri film ke sangeet-lekh kii rachana kaa kaary unhen saunpa. unke anusaar tamil film udyog main unka pravesh sanyogvash hua tha.
 iske baad vasant ke poovellam kettupar kaa film sangeet or soundtraks rachate hue unhone collywood main pravesh kiya, jise acchhee sweekruti mili. uske baad unhone kasturi raja or selvaraghavan ke tulluvado ilmai, e. aar. murghadas kii dheena or bala kii nanda ke liye sangeet taiyaar kiya, jise saraahaa gaya or kaaphi lokapriy hue tathaa apni pratibha or bahuvijyata ko sabit kiya. unhone manmadan, kadal conden, 7G renbo colony or cond naal mudal ke liye sangeet rachana kii. film yarady ni mohini, billaa, sattam podade, manmadan or vallavan main unke soundtraks ne unhen ek agrani sangeetkaar ke rup main sthapit kiya. pudupettai, jisamen bangkok ke chaparaayaa simfani arcestra dwaara bajaayaa gaya paaramparik arcestra sangeet shaamil tha, yaa katradu tamil jaisi filmon ke soundtraks kii samikshakon ne kaaphi saraahna kii. yuvan shankar raja ke selvaraghavan, amir sultan, vishnuvardhan, silambarasan, venkat prabhu or vasant jaise nirdeshkon ke saath sahyog ke parinamswaroop atyant safal soundtraks taiyaar hue. 2003 tak, ek dashak se bhi kam avadhi ke kariyar main or mahaj 24 saal kii umr main yuvan shankar raja ne, bina badi bajet kii filmon yaa rajnikant tathaa camel hasan jaise pramukh abhinaytaon ke hi, khud ko tamil film udyog ke agrani or atyadhik vyast sangeet nirdeshak ke rup main sthapit kiya. iske alaava ve sabase kam umr ke tamil filmafere puraskaar vijeta sangeetkaar hai, jo 25 saal kii umr main atyadhik prashansit 7G renbo colony ke sangeet ke liye hasil kiya.
 unhen chennai ke sheersh sangeetkaaron main ek ke rup main gina jaataa he. soni ke saath unke album kii utsukata se pratiksha kii ja rahi he or iske alaava, bataur sangeetkaar unke paas 16 anya filmon kii ek lambii suchi he. ve pudupettai, 7/G renbo colony, ram, kadal conden aadi filmon kii punarrecording/becoground sangeet ke liye bhi vikhyath hai. iske alaava, tamil film udyog ke ve ekmaatr sangeetkaar hai jinhone cyprus antarrashtriya film samaaroh main 'ram' ke liye sarvshereshth sangeetkaar kaa puraskaar jeeta. saath hi unke "theme sangeet" treks ne kaaphi saraahna pai he, vishesh rup se kadal conden, 7G renbo colony or billaa kii sangeet rachanaaen.
 tamil filmon ke alaava, unhone kuch anya dakshin bhartiya bhashaaon kii filmon ke liye sangeet diya he. unke dwaara sangitabaddh qareeb 25 tamil filmon ko baad main telegu, kannada yaa malayalam bhashaaon main dab kiya gaya or unheen ke saath sambandhit soundtraks bhi dab kiye gaye. inke alaava unhone sheshu, malli malli chudaali, happy, ram, raju bhai or adwari matalku arthale verule jaisi telegu filmon main "sidhe taur" par sangeetkaar ke rup main kaam kiya, jisaki vajah se ve andhrapradesh main bhi vikhyath sangeetkaar ban gaye. unke naveenatam telegu album oe! ne shandaar safalataa hasil kii, joki kai hafton tak chart main sheersh par bani rahi.
 haal hi main unhone striker ke soundtrack ke liye ek gane ko sangitabaddh karte hue bollywood main apana pehla qadam rakhaa, jisamen unke qareebi dost siddharth ne abhinay kiya he or jo album ke nirmaataa hai. is gane ko sakaaratmak samikshaayen praapt ho rahi he. aam janata ke bich kaaphi lokapriyata hasil karne vaale unke naveenatam soundtraks main shaamil hai goa, paiyaa, vamanan, sarvam or shiva mansula sakti . philhal unke paas lagbhag 15 pariyojnaayen hai, jinamein sucindran kii naan mahaan allaa, thilangadi, bala kii avan ivan, silambrasana kii valiban or darjano chote bajet kii filmein shaamil hai.
 unhone bhartiya abhinay ke badshaah, megaster mammuti or mohanlal kii kramshah senior junior or pop corn filmon ke liye bhi sangeet diya.
 film sangeet or soundtraks ke liye sangeet rachana ke alaava ve samay-samay par nijee sangeet album kaa nirmaan bhi karte hai. apane praarambhik varshon main, 1999 ke dauraan jab adhikansh log unhen nahin jaanate the, unhone ek tamil pop album da blast taiyaar kiya, jisamen 12 treks the or camel hasan, unnikrishnan or nityshri mahadevan kii awaazen shaamil thim. tathaapi, yah album puri tarah alakshith rahi. is samay ve apni duusari album kii taiyaari kar rahe hai, jiskaa adhikaar soni BMG dwaara adhigrahit he or iskaa sheershak rakhaa janaa abhi baaki he. yah kathith taur par tamil or hindi, donon main nirmit dwibhashi album he or jari hone vaali he.
 2010 main unhone bharat ke purv raashtrapati e. pi. je. abdul kalam ke saath mil kar "songs of youth" sheershak se ek bhavy sangeet video album banaaya. isi sheershak vaale lokapriy geet ke aadhaar par album kaa nirmaan kiya gaya he, jise likhaa kalam ne or dhun banaai yuvan shankar raja ne, jo is gane main kalam or khel tathaa manoranjan jagat kii kai anya pramukh hastiyon ke saath, video main bhi nazar aaenge. yah album tribhaashi he, jo tamil, hindi or angrezi teen bhashaaon main nirmit he or sheeghra hi jari kii jaaegi.
 janvari, 2009 main yuvan ne apane pehle live pradarshan kii ghoshnaa kii thi, jise toronto, canada ke rogers centre main 25 april 2009 ko yojit karne kii yojana thi. yuvan ke anusaar yuvan - live in cancert sheershak vaale sho main qareeb 30 gaanon ko, jane-maane gayakon or unke pita ilyraja dwaara gaaya janaa tha or saath hi, bich-bich main abhinetri sanaa khan or minakshi dwaara stage nrityon kaa bhi pradarshan hona tha. tathaapi april 2009 main cancert ko sthagit kar dene kii soochna mili, jiske sambandh main yuvan shankar ne kaha ki is sho ko yaadgaar banane ke liye ve nae vichaaron par kaam kar rahe hai or isliye cancert ko sthagit kiya gaya he.
 uske baad aktubar 2009 main unhone "oru naalil" sheershak se world tour ke aayojan kii ghoshnaa kii, jisamen vishwa ke vibhinn shaharon main teen ghante kaa vishaal stage sho kii yojana banaai gai. 1 disambar 2009 ko sanyukt arab emirate main dubai ke sharajah cricket association stadium main ek sho ke saath is daure kii shuruuaat nishchit kii gai he, jiske baad canada, america or dakshin africa main sho kiye jaaenge. is sho main shankar mahadevan, hariharan, karthik, harish raghavendra or silambrasana jaise gayak or mumbai ke peshewar nartakon dwaara pradarshan shaamil hoga. saath hi, ise muscat, oman or kuwait main yojit karne kii bhi yojana he.
 yuvan shankar raja ne 21 march 2005 ko chennai ke meyar shri ramanathan chettiar haul main apni puraani premika sujaya chandran se vivaah kiya. 2002 main landan ke ek sangeet saanskrithik kaarykram main unki mulaakaat chandran se hui thi, jo unki "prashamsika" thim or donon main pyaar ho gaya tha. chandran ek landan sthit gayika or dow si. aar. velayudham or dow sarojini chandran kii beti thim. mata-pita kii sahmati se 2005 main aupchaarik saarvajanik shaadi ke aayojan se pehle, landan main unhone sitambar 2003 main gupt rup se registry vivaah kiya tha.
 agast 2007 main unhone aapasi sahmati se talaaq ke liye arji daayar kii, jiske 6 maheene baad farvari 2008 main unhen talaaq mila. "atal matbhedon" ko talaak kaa kaaran bataaya jaataa he.
