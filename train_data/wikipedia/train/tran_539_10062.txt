 kartikeya
 shiv yaa mahadev hindu dharm main sabase mahatvapurn devataaon main se ek he. vah tridevon main ek dev hai. inhen devon ke dev bhi kehete hai. inhen bholenath, shankar, mahesh, rudra, nilkanth,gangadhar ke naam se bhi janaa jaataa he. tantra sadhana main inhe bhairav ke naam se bhi janaa jaataa he. hindu dharm ke pramukh devataaon main se hai. veda main inkaa naam rudra he. yah vyakti kii chetana ke antaryami hai. inaki ardhangini kaa naam parvati he. inke putr kartikeya or ganesh hai, tathaa putree ashok sundari hai. shiv adhiktar chitron main yogi ke rup main dekhe jate hai or unki puja shivlinga tathaa murti donon roopon main kii jaati he. shiv ke gale main naag devtaa virajit hai or haathon main damru or trishul liye hue hai. kailash main unka vaas he. yah shaiva mat ke aadhaar he. is mat main shiv ke saath shakti sarv rup main poojit he. 
 bhagwaan shiv ko sanhaar kaa devtaa kaha jaataa he. bhagwaan shiv saumy akruti evam raudrarupa donon ke liye vikhyath hai. anya devon se shiv ko bhinn mana gaya he. sristi kii utpatti, sthiti evam sanhaar ke adhipati shiv hai. tridevon main bhagwaan shiv sanhaar ke devtaa maane gaye hai. shiv anadi tathaa sristi prakriya ke adirot hai or yah kaal mahakaal hi jyotishshastra ke aadhaar hai. shiv kaa arth yadhyapi kalyankari mana gaya he, lekin ve hameshaa lay evam pralay donon ko apane adheen kiye hue hai. ram, ravan, shani, kashyap rishi aadi inke bhakt hue he. shiv sabhi ko samaan drushti se dekhte he isaliye unhen mahadev kaha jaataa he.
 shiv apane is swaroop dwaara purna sristi kaa bharan-poshan karte hai. isi swaroop dwaara paramatma ne apane oj va ushnata kii shakti se sabhi grahon ko ekatrit kar rakhaa he. paramatma kaa yah swaroop atyant hi kalyankari mana jaataa he kyonki purna sristi kaa aadhaar isi swaroop par tikaa hua he. 
 main surya tumhaara pita or budh, shukr, prithvi va mangal meri maaya or tumhaari matayen hai. kya surya va dharti ne kisi bhijiv-aatma main kabhi bhi koi bhed kiya ? prem sneh hi meraa dharm he or yahi tumse apeksha karata hoon.
 prithvi par beete hue itihaas main satyuga se kalyug tak, ek hi maanav sharir esa he jiske lalaat par jyoti he. isi swaroop dwaara jivan vyateet kar paramatma ne maanav ko vedon kaa gyaan pradaan kiya he jo maanav ke liye atyant hi kalyankari sabit hua he. vedo sivam shivo vedam.. paramatma shiv ke isi swaroop dwaara maanav sharir ko rudra se shiv banane kaa gyaan praapt hota he.
 1. kshitimurti -sarv 2. jalmurti -bhav 3. agnimurti -rudra 4. vayumurti -ugr 5. akashamurti -bhim            6. yajmanamoorti -pashupati 7. chandramurti -mahadev 8. suryamurti -ishan
 shiv main paraspar virdohi bhaavon kaa saamanjasy dekhne ko miltaa he. shiv ke mastak par ek ore chandra he, to duusari ore mahavishdhar sarp bhi unke gale kaa haar he. ve ardhanarishwar hote hue bhi kamjit hai. grihasth hote hue bhi shmashanavaasi, vitaragi hai. saumy, ashutosh hote hue bhi bhayankar rudra hai. shiv parivaar bhi isse achoota nahin hai. unke parivaar main bhoot-pret, nandi, singh, sarp, mayur va mooshak sabhi kaa sambhaav dekhne ko miltaa he. ve swayan dwandvon se rahit sah-astitv ke mahaan vichaar kaa parichaayak hai. aise mahakaal shiv kii aradhana kaa mahaparv he shivaratri.
 shivaratri kii puja raatri ke chaaron prahar main kerani chahie. shiv ko bilvapatr, dhatura ke pushp, prasad main bhaan ga ati priy hai. evam inaki puja ke liye doodh, dahi, ghi, shakar, shahad in paanch amrit jise paychamrita kaha jaataa he.pujan main inkaa upyog karen. evam paychamrita se snaan karaayen iske baad itr chadha kar janeu pahanaayen.ant me bhaang kaa prasad chadhaaen . shiv kaa trishul or damru kii dhwani mangal, guru se sambanddhit hai. chandramaa unke mastak par virajman hokar apni kanti se anantakash main jataadhari mahamrityunjay ko prasann rakhata he to budhaadi grah sambhaav main sahaayak banate hai. mahamrityunjay mantra shiv aradhana kaa mahaamantra he.
 
 nageshwar mandir, dwarka, gujarat 
 hindu dharm main bhagwaan shiv ko anek naamon se pukaara jaataa he
 prayek maas ke krishnapaksh kii chaturdashi shivaratri kehalaati he, lekin phalgun krishna chaturdashi mahashivaratri kahi gai he. is din shivopasana bhukti evam mukti donon dene vaali maani gai he, kyonki isi din ardharatri ke samay bhagwaan shiv lingarup main prakat hue the. 
 maghakrishna chaturdashyamadidevo mahanishi.. shivlingatyodrut: kotisuryasmprabh.
 bhagwaan shiv ardharatri main shivlinga rup main prakat hue the, isliye shivaratri vrath main ardharatri main rahane vaali chaturdashi grahan kerani chahie. kuch vidwaan pradosh vyapini trayodashi viddha chaturdashi shivaratri vrath main grahan karte hai. naarad samhita main aayaa he ki jis tithi ko ardharatri main phalgun krishna chaturdashi ho, us din shivaratri karne se ashwamedh yajna kaa fal miltaa he. jis din pradosh va ardharatri main chaturdashi ho, vah ati punyadayini kahi gai he. is baar 6 march ko shivaratri pradosh va ardharatri donon main vidyaman rahegi.
 ishan samhita ke anusaar is din jyotirlig kaa pradurbhaav hua, jisase shaktiswaroopa parvati ne maanvi sristi kaa maarg prashast kiya. phalgun krishna chaturdashi ko hi mahashivaratri manaane ke peeche kaaran he ki is din ksheen chandramaa ke madhyam se prithvi par alokik layaatmak shaktiyaan aati hai, jo jeevanishkthi main vruddhi karti hai. yadhyapi chaturdashi kaa chandramaa ksheen rahata he, lekin shivaswaroop mahamrityunjay divyapunj mahakaal asuri shaktiyon kaa naash kar dete hai. maarak yaa anisht kii ashanka main mahamrityunjay shiv kii aradhana grahyogon ke aadhaar par bataai jaati he. baarah rashiyaan, baarah jyotirligon kii aradhana yaa darshan maatr se sakaaratmak faldaayini ho jaati he.
 yah kaal vasant ritu ke vaibhav ke prakaashan kaa kaal he. ritu parivartan ke saath man bhi ullas va umangon se bharaa hota he. yahi kaal kaamdev ke vikaas kaa he or kaamjanit bhaawanaaon par ankush bhagavad aradhana se hi sambhav ho saktaa he. bhagwaan shiv to swayan kaam nihanta hai, at: is samay unki aradhana hi sarvshereshth he.
 mahashivaratri hinduon kaa ek pramukh tyohaar he. bhagwaan shiv kaa yah pramukh parv phalgun krishna trayodashi ko shivaratri parv manaaya jaataa he. mata parvati kii pati rup ke mahadev shiv ko paane ke liye kii gai tapasya kaa fal mahashivaratri he. isi din mata parvati or shiv vivaah ke pavitra sutara main bandhe. shaadi main jin 7 vachanon kaa vaada var vadhu aapas main karte he uskaa kaaran shiv parvati vivaah he. mahadev shiv kaa janm ulekhan kuch hi grantho main miltaa he. parantu shiv ajanma he unka janm yaa avatar nahi hua . mahashivaratri ko bharat varsh main kaaphi dhooma dham se manaaya jaataa he .
 shiv puraana is puraana main devo ke dev mahadev yani mahakaal ke bare main vistaar se bataaya gaya he shiv puraana main shiv lilao or unke jivan kii sabhi ghatnao ke bare main ullekh kiya gaya he.
 shiv puraana main pramukh rup se 12 sahintaye he. mahadev ne ek baar is duniya ko bachaane ke liye vish kaa paan karnaa padaa tha,or us mahavinaashak vish ko apane kanth main dhaaran kiya tha,isi vajah se unhen nilkanth ke naam se bhi janaa jaataa he.
 kuch kathaon ke anusaar kailash sarovar ko shiv kaa nivas sthaan mana jaataa he. 
 bhagwaan shiv ke anek avatar he pralaykaal ke samay inkaa avatar niraakaar brahmam jise kiuttrakhand main nirankardevataa ke naam se bhi puja jaataa he ek aisa hi anya avatar he bhairavnath avatar jise bhairavababa ke naam se puja jaataa he 
 
 
 
