 kasturba gandhi, mahatma gandhi kii patni jo bharat main ba ke naam se vikhyath he. kasturba gandhi kaa janm 11 april san 1869 i. main mahatma gandhi kii tarah kathiyawad ke porbandar nagar main hua tha. is prakaar kasturba gandhi aayu main gandhi ji se 6 maas badi thim. kasturba gandhi ke pita 'gokuldaas makanji' saadhaaran sthiti ke vyapaaree the. gokuldaas makanji kii kasturba teesri santan thim. us jamaane main koi ladakiyon ko padhaata to tha nahin, vivaah bhi alpavay main hi kar diya jaataa tha. isliye kasturba bhi bachapan main nirakshar thim or saat saal kii avasthaa main 6 saal ke mohandas ke saath unki sagaai kar di gai. teraa saal kii aayu main un donon kaa vivaah ho gaya. baapu ne un par aarambh se hi ankush rakhane kaa prayaas kiya or chaha ki kasturba bina unase anumati liye kahin na jaaen, kintu ve unhen jitna dabaate utana hi ve azaadi leti or jahaan chaahatin chali jaatin.
 pati-patni 1888 i. tak lagbhag saath-saath hi rahe kintu baapu ke england pravaas ke baad se lagbhag agle baarah varsh tak donon praaia: alag-alag se rahe. england pravaas se lautne ke baad sheeghra hi baapu ko africa chalaa janaa padaa. jab 1896 main ve bharat aae tab ba ko apane saath le gaye. tab se ba baapu ke pad kaa anugaman karti raheen. unhone unki tarah hi apane jivan ko sada bana liya tha. ve baapu ke dharmik evam deshseva ke mahavraton main sadaiv unke saath raheen. yahi unke saare jivan kaa saar he. baapu ke anek upwaason main ba praaia: unke saath raheen or unki saar sanbhaal karti raheen. jab 1932 main harijanon ke prashn ko lekar baapu ne yarvada jail main aamaran upwas aarambh kiya us samay ba sabarmati jail main thim. us samay ve bahut baichaiyn ho uthin or unhen tabhi chaiyn mila jab ve yarvada jail bheji garin.
 dharm ke sanskaar ba main gahare paithe hue the. ve kisi bhi avasthaa main maance or sharaab lekar manus deh bhrasht karne ko taiyaar na thim. africa main kathin beemaari kii avasthaa main bhi unhone maance kaa shorwa pinaa asweekaar kar diya or aaajeevan is baat par drudh raheen.
 dakshin africa main 1913 main ek aisa kanoon paas hua jiske anusaar isai mat ke anusaar kiye gaye or vivaah vibhaag ke adhikari ke yahan darj kiye gaye vivaah ke atirikt anya vivaahon kii manyata agrahya kii gai thi. duusare shabdon main hindu, musalmaan, parsi aadi logon ke vivaah avaidh qaraar die gaye or aisi vivaahit striyon kii sthiti patni kii na hokar rakhel sareekhee ban gai. baapu ne is kanoon ko rad karaane kaa bahut prayaas kiya. par jab ve safal na hue tab unhone satyagrah karne kaa nishchay kiya or usamen sammilit hone ke liye striyon kaa bhi aahvaan kiya. par is baat kii charchaa unhone anya striyon se to kii kintu ba se nahin kii. ve nahin chaahate the ki ba unke kehane se satyagraiyon main jaayan or phir baad main kathinaaiyon main padakar visham paristhiti upasthit karen. ve chaahate the ki ve swechhaya jaayan or jaayan to drudh rahen. jab ba ne dekha ki baapu ne unase satyagrah main bhaag lene kii koi charchaa nahin kii to badi du:khee hui or baapu ko upalambh diya. phir swechhaya satyagrah main sammilit hui or teen anya mahilaon ke saath jail garin. jail main jo bhojan mila vah akhaadya tha at: unhone falahar karne kaa nishchay kiya. kintu jab unke is anurodh par koi dhyaan nahin diya gaya to unhone upwas karnaa aarambh kar diya. nidaan paanchaven din adhikariyon ko jhukna padaa. kintu jo fal die gaye vah puure bhojan ke liye paryaapt na the. at: ba ko teen maheene jail main aadhe pet bhojan par rahanaa padaa. jab ve jail se chhutin to unka sharir thathri maatr rah gaya tha.
 dakshin africa main jail jane ke sivaa kadachit vahaan ke kisi saarvajanik kaam main bhaag nahin liya kintu bharat aane ke baad baapu ne jitne bhi kaam uthaae, un sabamein unhone ek anbhavi sainik kii bhanti haath bantaya. champaran ke satyagrah ke samay ba bhi tiharva gram main rahakar gaanvon main gumti or dawa vitaran karti raheen. unke is kaam main nilhe goron ko raajnneeti kii bu ai. unhone ba kii anupasthiti main unki jhopadi jalawaa di. ba kii us jhopadi main bachche padhate the. apni yah chatshaala ek din ke liye bhi band karnaa unhen pasand na tha at: unhone sari raat jagakar ghaas kaa ek doosraa jhopra khadaa kiya. isi prakaar kheda satyagrah ke samay ba striyon main gum ghumkar unhen utsahit karti rahi.
 1922 main jab baapu giraftaar kiye gaye or unhen chah saal kii sajaa hui us samay unhone jo vaktavy diya vah unhen virangana ke rup main pratishthit karata he. unhone gandhi ji ke giraftaar ke virodh main videshi kapadon ke tyaag ke liye logon kaa aahvaan kiya. baapu kaa sandesh sunaane naujavaanon kii tarah gujarat ke gaanvon main gumti phirin. 1930 main dandi kooch or dharasana ke dhaave ke dinon main baapu ke jail jane par ba ek prakaar se baapu ke abhaav kii purti karti raheen. ve police ke atyaacharon se peedit janata kii sahaayta karti, dhairya bandhaati phirin. 1932 or 1933 kaa adhikansh samay unka jail main hi beetaa.
 1939 main rajkot ke thakur sahab ne praja ko katipay adhikaar dena sweekaar kiya tha kintu baad main mukar gaye. janata ne iske viruddh apana virodh prakat karne ke liye satyagrah karne kaa nishchay kiya. ba ne jab yah suna to unhen laga ki rajkot unka apana ghar he. vahaan hone vaale satyagrah main bhaag lenaa unka kartavya he. unhone iske liye baapu kii anumati praapt kii or ve rajkot pahonchte hi savinay avagya ke abhiyog main najarband kar lee garin. pehle unhen ek ekant sunsaan main based gaanv main rakhaa gaya jahaan kaa vaataavaran unke tanik bhi anukool na tha. janata ne andolan kiya ki unka swasthya thik nahin he, unhen chikitsa kii suvidha se dur rakhana ammanushik he. falat: ve rajkot se 10-15 mile dur ek rajmahal main rakhi gayin. ba ke jane ke kuch samay baad baapu ne bhi satyagrah main bhaag lene kaa nishchay kiya or vahaan pahunchakar upwas aarambh kiya. jab ba ko isaki khabar mili to unhone ek samay hi bhojan karne kaa nishchay kiya. baapu ke upwas ke samay ve sadaiv hi aisa karti thim.
 do teen din baad hi rajkot sarkaar ne yah bhulaava dekar ki ve baapu se milanaa chahen to ja sakati hai, unhen baapu ke paas bhej diya. kintu jab shaam ko koi unhen najarbandi ke sthaan par waapas le jane nahin aayaa tab pataa chalaa ki is chalaave se unhen reeha kiya gaya he. baapu ko yah sahya na tha. unhone ba ko ek baje raat ko jail waapas bheja. rajkot sarkaar kii himmat na hui ki vah sari raat unhen sadak par rahane de. ve waapas rajmahal le jaai gayin or uske baad duusare din ve baqayada reeha kii gayin.
 9 agast 1942 ko baapu aadi ke giraftaar ho jane par ba ne, shivaji park main, jahaan swayan baapu bhaashan dene vaale the, sabha main bhaashan karne kaa nishchay kiya kintu park ke dwaar par pahunchne par giraftaar kar lee garin. do din baad ve puna ke aagaa khan mahal main bhej di garin. baapu giraftaar kar pehle hi vahaan bheje ja chuke the. us samay ve aswasth thim. 15 agast ko jab ekaek mahadev desai ne mahaprayan kiya to ve baar baar yahi kahati raheen mahadev kyon gaya; main kyon nahin? baad main mahadev desai kaa chitasthaan unke liye shankar-mahadev kaa mandir sa ban gaya. ve nity vahaan jaati, samadhi kii pradakshina kar use namaskara karatin. ve usapar deep bhi jalawaatin.
 giraftaar kii raat ko unka jo swasthya bigadaa vah phir santoshjanak rup se sudhara nahin or antatogatva unhone 22 farvari 1944 ko apana aihik samaapt kiya. unki mrityu ke uparaant raashtra ne mahila kalyaan ke nimitt ek karod rupaya ekatra kar i
