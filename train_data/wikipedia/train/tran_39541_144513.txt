 jeffrasan davis  sanyukt rajya america ke ek rajaneta tathaa america grihayuddh ke samay parisangheey rajya america ke raashtrapati the.
 davis kaa janm ferevyuu, kentki main ek madhyam samrudh kisaan ke yaha hua, or mississippi or luiziana main sthit apane bade bhai joseph ke kapaas ke bagan par paley-bade. snaatak hone ke baad, jeffrasan davis ne sanyukt rajya sena main ek leftinent ke rup main chah saal kii sevarat rahen. unhone mexican-american yuddh main, ek swayamsevak regiment ke karnal ke rup main ladaai ladi. america grihayuddh se pehle, unhone mississippi main ek bade kapaas bagan kaa sanchaalan kiya or 74 se zyada daason ke swami the. haalanki unhone 1858 main sangh se algaav ke khilaaf tark diya, unka maananaa tha ki sangh ko chhodane ke liye rajyon ko paas ek nirvivaad adhikaar hai.
 davis kii pehali patni, sara nox tailor, kii shaadi ke teen maheene baad hi malaria se mrityu ho gai thi, or vah khud bhi bimariyon se jujh rahe the. apane jivan ke adhiktar kaal ve aswasth rahe. 36 saal kii aayu main, davis ne, philadelphia main pali-badhi 18 varshiya varina havel, nartaz, mississippi ke ek mul nivasee, se dobaaraa shaadi kii. unke chah bachche hue lekin keval do hi jivit rahe.
 kai itihaaskaaron ne kuch parisangheey kii kamajoriyon kaa shrey davis ke nirbal netritv ko diya he. jimmedaari saunpane ke liye anichhaa, lokapriy apil kii kami, shaktishaalee rajya ke rajyapalon or generalon ke saath jhagade, puraane doston ke prati pakshpaat, unase asahmati vaale logon ke saath milane kii asamarthta, sainya maamalon ke paksh main naagarik maamalon kii upeksha, or janata ke prati pratirodh ne sabhi ko unke khilaaf kar diya. itihaaskaaron kaa maananaa ​​he ki ve apane virdohi samakaksh abraham linkan se bahut kam prabhavi yuddh netaa the. davis ko 1865 main bandi banane ke baad, un par rajdroh kaa aarope lagaaya gaya or monro fort main kaid kar liya gaya. un par mukadmaa nahin chalaaya gaya or do saal baad mukt kar diya gaya. davis ne ek sansmaran likhaa jiskaa sheershak "da rise and fall of confederat gavarment", jise unhone 1881 main puraa kiya. 1880 ke ant tak, unhone sulah ko protsaahit karnaa shuru kar diya, or dakshini logon ko sangh ke prati vafaadaar hone ke liye kaha. purv-sangheey yuddh main unki bhoomika kii saraahna kii jaati he, or unhen dakshini deshbhakt ke rup main dekha jaataa he.
 davis kaa janm kentki main hua tha. unke mata-pita kaa naam jine or semoul davis tha, or wo unke das santaanon main se sabase chote the. unke pita ne america krantikari yuddh main hissaa liya tha. unke pita america ke purv raashtrapati thomas jeffrasan se bahut prabhavit the, isi kaaran unhone apane sabase chote bete kaa naam un par rakhaa.
 1813 main, davis ne apane parivaar ke kapaas bagan ke nikat, chote shahar woudwille main wilkinsons academy se apni shiksha shuru kii. 1818 main davis mississippi ke jeffrasan college main padhane chale gayi. teen saal baad 1821 main, vah kentki laut aae, jahaan unhone lexington main tronsylvania vishvavidhyalay main adhyayan jari rakhaa. 1828 main shiksha samaapt kar lene ke baad unhone sanyukt rajya america kii sena main bhartee ho gayi. jahaan unki mulaakaat sara nox tailor se hui kuch samay baad davis ne sena se istipha de kar, sara se vivaah kar liya. vivaah ke teen mahine baad malaria se sara kii maut ho gai, jabaki davis bhi kaaphi bimaar rahe. sara kii mrityu ke kai saalon tak, davis ekant rahe. mississippi main rahakar ve kapaas kii kheti kaa dhandha shuru kar diya. sheeghra hi vah vahaan ke sampann evam prabhaavshaalee naagarik ban gayi. isamen use apane bade bhai se joseph sahaayta mili. usee ke kehane se davis ne raajnneeti ke kshetra main pravesh kiya. 
 kuch saal baad 1844 main, joseph ke kapaas bagan main christmas ke samay, davis kii mulaakaat varina bank howell se hui, tab vah 18 saal kii thi, unki kuch maheenon kii mulaakaat ke baad, 26 farvari, 1845 ko dono ne vivaah kar liya. unke chah bachche hue; teen kii vayaskta tak pahunchane se pehle mrityu ho gai.
 1846 main mexican-america yuddh shuru hua. davis ek swayamsevak regiment 155wein infentry regiment main purv-sasur, general zachari tailor ke kaman ke tahat karnal ban gayi. sitambar 1846 main, davis ne montere kii ladaai main hissaa liya, jiske dauraan unhone laa teneria kila par vijay hasil karne vaali tukdi kaa netritv kiya. 22 farvari, 1847 ko, davis ne buena vista kii ladaai main bahaduree se ladaai ladi or unke pair main goli lagane se wo ghayal ho gayi. 17 may ko, raashtrapati polak ne davis ko ek brigadier general or sena kii ek brigade kii kaman ke taur par ek sangheey kamishan kii peshkash kii. jise davis ne thukraa diya.
 davis kii yuddh seva kaa sammaan karte hue, mississippi ke governor brown ne unhen 1 may, 1847 ko sanyukt rajya ke seenetter jesi speit ke rikt sthaan par niyukt kiya, jo democrate tha. seenet ne 31wein sanyukt rajya congress ke pehle satr ke dauraan, 3 disambar 1849 ko davis ko sainya maamalon kii samiti ke adhyaksh bana diya. 29 disambar ko vah punah chah saal kii avadhi ke liye seenetter chune gaye. ek saal baad hi davis ne istipha de diya, 1850 ke samjhaute ke mudde par mississippi kii sarkaar ke liye chalaane ke liye, governor ke pad hetu khadey ho gayi. jahaan ve 999 maton se saathi seenetter henry stuart phute dwaara parajeet hue. iske baad bhi wo raajnneeti main sakriy bane rahe.
 franklin piers, raashtrapati chunaav jeetne ke baad, 1853 main davis ko apana yuddh sachiv bana diya. is pad main, unke dwaara prastaavit antaramahadwipiya rail ke liye vibhinn margon ko nirdhaarit karne ke liye prashanth rail surveykshan shuru kiya gaya. unhone niyamit sena kaa aakaar apane mishan ko puraa karne ke liye aparyaapt dekha or suzav diya kii vetan badhanaa hoga, joki pichley 25 saal se nahin badha tha. congress ne vetan paimaane par sahmati vyakt kii or badha di. davis ne chaar or regimenton ko joda, jisase sena kii sankhya 11,000 se badhkar 15,000 ho gai. davis ne riflon kaa saamaanya upyog bhi shuru kiya jo unhone mexican-america yuddh ke dauraan safaltaapurvak istemaal kiya tha. natijatan, sena kii manobal or kshamta donon main sudhaar hua. 1857 main piers kaa kaarykaal samaapt hone ke baad democratic ne james bukanan ko raashtrapati hetu namakan diya or unke raashtrapati banate hi davis kaa bhi kaarykaal samaapt ho gaya. iske baad ve seenet ke liye khadey hue jahaan ve chune gaye, or 4 march, 1857 ko punah seenetter chune gayi.
 vah is mat kaa samarthak the ki prayek rajya ko das pratha kaayam rahane dene yaa na rahane dene kii swatantraaa honi chaahaye. unka maanata tha ki kisi bhi rajya ko centre se pruthak hone kaa adhikaar praapt he. jab daspratha ke virodhiyo kii jeet ho gai ore sinet ke republican sadasyon ne koi samjhauta karne se inkaar kar diya tathaa tab raashtrapati bukanan ne shantipurvak pruthak ho jane ke kisi rajya kaa adhikaar asweekaar kar diya, tab uski yah dharna drudh ho gai ki dakshin ke rajyon ko aatmaraksha kii drushti se alag ho jane ke apane adhikaar kaa prayog avashya karnaa chahie.
 davis hi kii tarah parthaky chaahane vaale rajyon ke nayaa parisangh banane kii ghoshnaa kii or davis uske naye raashtrapati chune gayi.unhone 18 farvari 1861 shapath liya. republicans ne ise vidroh qaraar diya or 1861 ke madhya main grihayuddh aarambh ho gaya. davis ne badi teji se kaam karnaa shuru kiya or 70 lakh kii aabaadi vaale is rajyasang ke liye das lakh kii gori sena taiyaar kar lee. jise dabaane ke liye 20 lakh sainikon ko chaar varsh tak kriyasheel rahanaa padaa. idhar bukanan ke baad naye raashtrapati linkan dwaara ghere kii shakti baraabar badhaai ja rahi thi. is navnirmit parisangh ko manyata dene ke liye koi bhi desh taiyaar nahin ho rahaa tha. aisi sthiti main paraajay nishchit prathit hone lagi. sainikon ko hathiyaar daal dene pade or davis 10 may 1867 ko bandi bana kar fort manaro main kaid kar diya gaya. kuch samay baad vah jamaanat par chhod diya gaya. 
 6 november ko, davis ne apane bearfield bagan par jane ke liye buvoir se nikle. unhone new orlions se steambot se yatra kii shuruyaat kii or bich barish hone ke kaaran biimaar pads gayi. davis agle do hafton tak bistar par rahe. or 6 disambar, 1898 ko subah 12:45 baje unki mrityu ho gai.
 pehle unhen new orlions ke metyri kabristaan main dafnaaya gaya tha, lekin uski vidhwaa ke anurodh par 1893 main davis ko richmond, varjeenia ke hollywood kabristaan ke main sthanantarit kar diya gaya.
 jeffrasan davis ne kai bhoomikaaon nibhaai, ek sainik ke rup main, ve bahadur or saahsee the. ek rajaneta ke rup main, unhone sanyukt rajya america ke seenetter or mississippi congressi ke rup main kaary kiya or or puri sakriyata dikhaai, haalanki unhone kisi bhi nirvaachit pad main purna avadhi puri nahin kii. kapaas ke bagan maalik ke rup main, unhone das shram ko niojit kiya, jaisaa ki unke dakshin ke adhikansh sahyogiyon ne kiya, or daastaa kaa samarthan kiya. parisangheey rajya america ke raashtrapati ke rup main, unhen vyapak rup se ek aprabhavi yudghakaalin netaa ke rup main dekha jaataa he; haalanki adhik majboot sangh ke khilaaf parisangh kii raksha karne kaa kaary kisi bhi netaa ke liye ek badi chunauti hoga, is bhoomika main davis ke pradarshan ko kharaab mana jaataa he. yuddh ke baad, unhone uttar ke saath dakshin ke saamanjasy kaa yogadan diya, lekin dakshini gaurav ke liye ek pratik bane rahe.
