 vargboli, peshewar boli, yaa jargan kisi vishesh vyavsaay, kaaryakshetra yaa varg dwaara prayog hone vaale vishesh shabdon ko kaha jaataa he. vargboli isliye viksit ho jaati hai kyonki "har vigyaan kii apni vishesh bhashaa hoti he kyonki har vigyaan ke apane vishesh vichaar hote hai". kathboliyon kii tarah vargboli bhi kisi vishesh varg ke liye aisi chizon ke liye shabdon se bhari hoti he jo us varg ke logon mahatv yaa ruchi rakhti ho. jahaan kathboli aupchaarik bhashaa kaa bhaag nahin hoti, vahaan vargboli aksar sabhy or aupchaarik prayog ke liye uchit maani jaati he. varg se baahar vaale aam logon ko aksar vargboli takneekee, kathin, vicitra yaa na samaj aane vaali prathit hoti he, jabaki varg ke sadsy uskaa prayog aasaani se karte hai. udhaaharan ke liye sanganakon se parichit log praayah 'bit', 'bite', 'ram', 'sipiu' or 'hexadesimal' jaise vargboli shabdon kaa prayog karte hai jinhen sanganakon se aparichit log bilkul nahin samaj sakate.
