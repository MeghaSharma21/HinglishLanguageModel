 vaidic dharmapar ek shrenee kaa bhaag
 moksh
 dhyaan yoga 
 
 hindu dharm main solah sanskaron kaa ullekh kiya jaataa he jo maanav ko uske garbh main jane se lekar mrityu ke baad tak kiye jate hai. inamen se vivaah, yagyopavit ityadi sanskaar bade dhoomdhaam se manaaye jate hai. vartmaan samay main sanathan dharm yaa hindu dharm ke anuyaayi garbhadhan se mrityu tak 16 sanskaron main se pasaar hote he.
 pracheen kaal main prayek kaary sanskaar se armbh hota tha. us samay sanskaron kii sankhya bhi lagbhag chalis thi. jaise-jaise samay badalata gaya tathaa vyastata babbti gai to kuch sanskaar swat: vilupt ho gayi. is prakaar samyaanusaar sanshodhit hokar sanskaron kii sankhya nirdhaarit hoti gai. gautam smriti main chalis prakaar ke sanskaron kaa ullekh he. maharishi angira ne inkaa antarbhaav pachchis sanskaron main kiya. vyas smriti main solah sanskaron kaa varnan hua he. hamaare dharamshastron main bhi mukhya rup se solah sanskaron kii vyakhya kii gai he. inamen pehla garbhaadhan sanskaar or mrityu ke uparaant antyeshti antim sanskaar he. garbhaadhan ke baad punswan, simantonnayan, jatakarm, namakaran ye sabhi sanskaar navjaat kaa daivi jagat se sambandh sthapana ke liye kiye jate hai.
 namakaran ke baad chudakarm or yagyopavit sanskaar hota he. iske baad vivaah sanskaar hota he. yah grihasth jivan kaa sarvaadhik mahatvapurn sanskaar he. hindu dharm main stri or purush donon ke liye yah sabase bada sanskaar he, jo janm-janmaantar kaa hota he.
 vibhinn dharmagranthon main sanskaron ke kram main thoda-bahut antar he, lekin prachlit sanskaron ke kram main garbhaadhan, punswan, simantonnayan, jatakarm, namakaran, nishkraman, annaprashan, chudakarm, vidyarambh, karnavedh, yagyopavit, vedarmbh, keshant, samaavartan, vivaah tathaa antyeshti hi maanya he.
 garbhaadhan se vidyarambh tak ke sanskaron ko garbh sanskaar bhi kehete hai. inamen pehle teen ko antargarbha sanskaar tathaa iske baad ke chah sanskaron ko bahirgarbha sanskaar kehete hai. garbh sanskaar ko dosha marjan athwa shodhak sanskaar bhi kaha jaataa he. dosha marjan sanskaar kaa taatpary yah he ki shishu ke purv janmon se aaye dharm evam karm se sambandhit dosha tathaa garbh main ai vikrutiyon ke marjan ke liye sanskaar kiye jate hai. baad vaale chah sanskaron ko gunadhan sanskaar kaha jaataa he.
 hamaare shastron main maanya solah sanskaron main garbhaadhan pehla he. grihasth jivan main pravesh ke uparant pratham karttavya ke rup main is sanskaar ko manyata di gai he. garhasthya jivan kaa pramukh uddeshy shreshth santaanotpatti he. uttam santati kii ichha rakhanevaale mata-pita ko garbhaadhan se purv apane tan or man kii pavitrataa ke liye yah sanskaar karnaa chahie. vaidic kaal main yah sanskaar ati mahatvapurn samajha jaataa tha.
 garbhasth shishu ke maansik vikaas kii drushti se yah sanskaar upyogi samajha jaataa he. garbhaadhan ke duusare yaa tisare maheene main is sanskaar ko karne kaa vidhaan he. hamaare manishiyon ne santaanotkarsh ke uddeshy se kiye jane vaale is sanskaar ko anivaary mana he. garbhasth shishu se sambandhit is sanskaar ko shubh nakshatra main sampann kiya jaataa he. punswan sanskaar kaa prayojan swasth evam uttam santati ko janm dena he. vishesh tithi evam grahon kii gananaa ke aadhaar par hi garbhadhan karnaa uchit mana gaya he.
 simantonnayan ko simantakaran athwa simant sanskaar bhi kehete hai. simantonnayan kaa abhipraay he saubhaahgya sampann hona. garbhpaat rokane ke saath-saath garbhasth shishu evam uski mata kii raksha karnaa bhi is sanskaar kaa mukhya uddeshy he. is sanskaar ke madhyam se garbhini stri kaa man prasann rakhane ke liye saubhagyawati striyaan garbhvatee kii maang bharti hai. yah sanskaar garbh dhaaran ke chathe athwa aathven maheene main hota he.
 navjaat shishu ke nalchhedan se purv is sanskaar ko karne kaa vidhaan he. is daivi jagat se pratyaksh sampark main aanevaale balak ko medha, bal evam dderghaayu ke liye swarna khand se madhu evam ghrit vaidic mantron ke uccharan ke saath chataaya jaataa he. yah sanskaar vishesh mantron evam vidhi se kiya jaataa he. do boond ghi tathaa chah boond shahad kaa sammishran abhimantrit kar chataane ke baad pita yajna karata he tathaa nau mantron kaa vishesh rup se uccharan ke baad balak ke budhimaan, balavaan, swasth evam dirghajivi hone kii prarthana karata he. iske baad mata balak ko stanpan karaati he.
 janm ke gyarahawein din yah sanskaar hota he. hamaare dharmacharyo ne janm ke das din tak ashauch mana he. isaliye yah sanskaar gyarahawein din karne kaa vidhaan he. maharishi yajyavlky kaa bhi yahi mat he, lekin anek karmkandi vidwaan is sanskaar ko shubh nakshatra athwa shubh din main karnaa uchit maanate hai.
 namakaran sanskaar kaa sanathan dharm main adhik mahatv he. hamaare manishiyon ne naam kaa prabhaav isaliye bhi adhik bataaya he kyonki yah vyaktitv ke vikaas main sahaayak hota he. tabhi to yah kaha gaya he ram se bada ram kaa naam hamaare dharm vigyaniyon ne bahut shodh kar namakaran sanskaar kaa avishkaar kiya. jyotish vigyaan to naam ke aadhaar par hi bhavishya kii ruparekha taiyaar karata he.
 daivi jagat se shishu kii pragadhata bade tathaa brahmaji kii sristi se vah acchhee tarah parichit hokar dirghakaal tak dharm or maryaada kii raksha karte hue is lok kaa bhoga kare yahi is sanskaar kaa mukhya uddenishkaraman kaa abhipraay he baahar nikalnaa. is sanskaar main shishu ko surya tathaa chandramaa kii jyoti dikhaane kaa vidhaan he. bhagwaan bhaskar ke tej tathaa chandramaa kii sheetaltaa se shishu ko avgat karana hi iskaa uddeshy he. iske peeche manishiyon kii shishu ko tejasvi tathaa vinamr banane kii pariklpana hogi. us din devi-devataaon ke darshan tathaa unase shishu ke deergh evam yashasvi jivan ke liye aashirwad grahan kiya jaataa he. janm ke chauthe maheene is sanskaar ko karne kaa vidhaan he. teen maah tak shishu kaa sharir bahari vaataavaran yatha tej dhoop, tej hawa aadi ke anukool nahin hota he isaliye praaia: teen maas tak use bahut saavdhaanee se ghar main rakhana chahie. iske baad dhire-dhire use bahari vaataavaran ke sampark main aane dena chahie. is sanskaar kaa taatpary yahi he ki shishu samaaj ke sampark main aakar saamaajik paristhitiyon se avgat ho.
 is sanskaar kaa uddeshy shishu ke shaareerik va maansik vikaas par dhyaan kendrit karnaa he. annaprashan kaa spasht arth he ki shishu jo ab tak peya padaartho visheshkar doodh par aadhaarit tha ab ann jise shastron main praan kaha gaya he usko grahan kar shaareerik va maansik rup se apane ko balavaan va prabud banaae. tan or man ko sudrudh banane main ann kaa sarvaadhik yogadan he. shuddh, satvik evam paushtik aahaar se hi tan swasth rahata he or swasth tan main hi swasth man kaa nivas hota he. aahaar shuddh hone par hi ant:karan shuddh hota he tathaa man, buddhi, aatma sabakaa poshan hota he. isaliye is sanskaar kaa hamaare jivan main vishesh mahatv he.
 hamaare dharmacharyo ne annaprashan ke liye janm se chathe maheene ko upyukt mana he. chathe maas main shubh nakshatra evam shubh din dekhakar yah sanskaar karnaa chahie. kheer or mithai se shishu ke annagrahan ko shubh mana gaya he. amrit: kshirbhojanam hamaare shastron main kheer ko amrit ke samaan uttam mana gaya he.
 chudakarm ko mundan sanskaar bhi kaha jaataa he. hamaare aacharyo ne balak ke pehle, tisare yaa paanchaven varsh main is sanskaar ko karne kaa vidhaan bataaya he. is sanskaar ke peeche shuchita or bauddhik vikaas kii pariklpana hamaare manishiyon ke man main hogi. mundan sanskaar kaa abhipraay he ki janm ke samay utpann apavitra baalo ko hataakar balak ko prakhar bananaa he. nau maah tak garbh main rahane ke kaaran kai dooshit kitanu uske baalo main rahete hai. mundan sanskaar se in dosha kaa safaya hota he. jyotish shaastra ke anusaar is sanskaar ko shubh muhoort main karne kaa vidhaan he. vaidic mantroccharan ke saath yah sanskaar sampann hota he.
 vidyarambh sanskaar ke kram ke bare main hamaare aacharyo main matbhinnata he. kuch aacharyo kaa mat he ki annaprashan ke baad vidyarambh sanskaar hona chaiye to kuch chudakarm ke baad is sanskaar ko upyukt maanate hai. meri raay main annaprashan ke baad hi shishu bolnaa shuru karata he. isaliye annaprashan ke baad hi vidyarambh sanskaar upyukt lagata he. vidyarambh kaa abhipraay balak ko shiksha ke praarambhik str se parichit karana he. pracheen kaal main jab gurukul kii parampara thi to balak ko vedadhyayan ke liye bhejne se pehle ghar main akshar bodh karaayaa jaataa tha. maan-baap tathaa gurujan pehle use maukhik rup se shloke, puranic kathayen aadi kaa abhyaas kara diya karte the taaki gurukul main kathinaayee na ho. hamaara shaastra vidyanuragi he. shaastra kii ukti he sa vidya yaa vimuktaye arthath vidya vahi he jo mukti dilaa sake. vidya athwa gyaan hi manushya kii atmik unnati kaa saadhan he. shubh muhoort main hi vidyarambh sanskaar karnaa chaiye.
 hamaare manishiyon ne sabhi sanskaron ko vaigyanik kasuti par kasne ke baad hi prarambh kiya he. karnavedh sanskaar kaa aadhaar bilkul vaigyanik he. balak kii shaareerik vyaadhi se raksha hi is sanskaar kaa mul uddeshy he. prakruti pradutt is sharir ke saare ang mahatvapurn hai. kaan hamaare shravan dwaar hai. karn vedhan se vyaadhiyaan dur hoti hai tathaa shravan shakti bhi badhati he. iske saath hi kaanon main aabhushan hamaare soundarya bodh kaa parichaayak bhi he.
 yagyopavit ke purv is sanskaar ko karne kaa vidhaan he. jyotish shaastra ke anusaar shukla paksh ke shubh muhoort main is sanskaar kaa sampaadan shreyaskar he.
 yagyopavit athwa upanayan bauddhik vikaas ke liye sarvaadhik mahatvapurn sanskaar he. dharmik or aadhatmik unnati kaa is sanskaar main purnroopen samavesh he. hamaare manishiyon ne is sanskaar ke madhyam se vedamata gayatri ko aatmsaat karne kaa praavdhaan diya he. aadhunik yug main bhi gayatri mantra par vishesh shodh ho chukaa he. gayatri sarvaadhik shaktishaalee mantra he.
 yagyopavitan paraman pavitran arthath yagyopavit jise janeu bhi kaha jaataa he atyant pavitra he. prajapati ne swaabhaavik rup se iskaa nirmaan kiya he. yah aayu ko badhaanevaala, bal or tej pradaan karanevaala he. is sanskaar ke bare main hamaare dharamshastron main vishesh ullekh he. yagyopavit dhaaran kaa vaigyanik mahatv bhi he. pracheen kaal main jab gurukul kii parampara thi us samay praaia: aath varsh kii umr main yagyopavit sanskaar sampann ho jaataa tha. iske baad balak vishesh adhyayan ke liye gurukul jaataa tha. yagyopavit se hi balak ko brahmacharya kii diksha di jaati thi jiskaa paalan grihasthashram main aane se purv tak kiya jaataa tha. is sanskaar kaa uddeshy sanyamit jivan ke saath atmik vikaas main rat rahane ke liye balak ko prerit karnaa he.
 gnanarjan se sambandhit he yah sanskaar. veda kaa arth hota he gyaan or vedarmbh ke madhyam se balak ab gyaan ko apane andar samavisht karnaa shuru kare yahi abhipraay he is sanskaar kaa. shastron main gyaan se badhkar doosraa koi prakaash nahin samajha gaya he. spasht he ki pracheen kaal main yah sanskaar manushya ke jivan main vishesh mahatv rakhata tha. yagyopavit ke baad baalkon ko vedon kaa adhyayan evam vishisht gyaan se parichit hone ke liye yogya aacharyo ke paas gurukulon main bheja jaataa tha. vedarmbh se pehle acharya apane shishyon ko brahmacharya vrath kaa paalan karne evam sanyamit jivan jeene kii pratigya karaate the tathaa uski pariksha lene ke baad hi vedadhyayan karaate the. asanyamit jivan jeene vaale vedadhyayan ke adhikari nahin maane jate the. hamaare chaaron veda gyaan ke akshunn bhandar hai.
 gurukul main vedadhyayan purna kar lene par acharya ke samaksh yah sanskaar sampann kiya jaataa tha. vastut: yah sanskaar gurukul se vidaai lene tathaa grihasthashram main pravesh karne kaa upkram he. veda-puraanon evam vibhinn vishyon main paarangat hone ke baad brahmacharee ke samaavartan sanskaar ke purv baalo kii safai kii jaati thi tathaa use snaan karakar snaatak kii oopaadhi di jaati thi. keshant sanskaar shubh muhoort main kiya jaataa tha.
 gurukul se vidaai lene se purv shishy kaa samaavartan sanskaar hota tha. is sanskaar se purv brahmacharee kaa keshant sanskaar hota tha or phir use snaan karaayaa jaataa tha. yah snaan samaavartan sanskaar ke tahat hota tha. isamen sugandhit padaartho evam aushadhaadi yukt jal se bhare hue vedi ke uttar bhaag main aath ghadon ke jal se snaan karne kaa vidhaan he. yah snaan vishesh mantroccharan ke saath hota tha. iske baad brahmacharee mekhala va dand ko chhod detaa tha jise yagyopavit ke samay dhaaran karaayaa jaataa tha. is sanskaar ke baad use vidya snaatak kii oopaadhi acharya dete the. is oopaadhi se vah sagarv grihasthashram main pravesh karne kaa adhikari samajha jaataa tha. sundar vastra va aabhushan dhaaran karata tha tathaa aacharyo evam gurujanon se aashirwad grahan kar apane ghar ke liye vidaa hota tha.
 pracheen kaal se hi stri or purush donon ke liye yah sarvaadhik mahatvapurn sanskaar he. yagyopavit se samaavartan sanskaar tak brahmacharya vrath ke paalan kaa hamaare shastron main vidhaan he. vedadhyayan ke baad jab yuvak main saamaajik parampara nirvaah karne kii kshamta va paripakvata aa jaati thi to use grirhasthya dharm main pravesh karaayaa jaataa tha. lagbhag pachchis varsh tak brahmacharya kaa vrath kaa paalan karne ke baad yuvak parinay sutara main bandhata tha.
 hamaare shastron main aath prakaar ke vivaahon kaa ullekh he- brahm, daiv, aarsh, prajapathy, aasur, gandharv, rakshas evam paishaach. vaidic kaal main ye sabhi prathaen prachlit thim. samay ke anusaar inkaa swaroop badalata gaya. vaidic kaal se purv jab hamaara samaaj sangathit nahin tha to us samay uchhrunkhal younachaar tha. hamaare manishiyon ne is uchhrunkhalata ko samaapt karne ke liye vivaah sanskaar kii sthapana karke samaaj ko sangathit evam niyambaddh karne kaa prayaas kiya. aaj unheen ke prayaason kaa parinaam he ki hamaara samaaj sabhy or susanskrit he.
 antyeshti ko antim athwa agni parigrah sanskaar bhi kaha jaataa he. aatma main agni kaa aadhaan karnaa hi agni parigrah he. dharm shastron kii manyata he ki mrit sharir kii vidhiwat kriya karne se jeev kii atrupt vaasanaen shant ho jaati hai. hamaare shastron main bahut hi sahaj dhang se ihalok or paralok kii pariklpana kii gayi he. jab tak jeev sharir dhaaran kar ihalok main nivas karata he to vah vibhinn karmo se bandhaa rahata he. praan chhootane par vah is lok ko chhod detaa he. uske baad kii pariklpana main vibhinn lokon ke alaava moksh yaa nirvana he. manushya apane karmo ke anusaar fal bhogata he. isi pariklpana ke tahat mrit deh kii vidhivat kriya hoti he.
