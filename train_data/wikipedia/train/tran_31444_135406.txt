 chalo ishq ladayen 2002 kii ek hindi kamedi film he. azeez sejwaal dwaara nirdeshit is film main govinda, rani mukherjee, kadar khan tathaa zohara sahagal ne mukhya bhoomikaayen nibhaai hai.
 prasiddh parantu akeli abhinetri sapana pruthak jeevanyaapan karti he. sharaab ke nashe main ek din vah pappu namak ek yuvak ko apni car se takkr maar detii he, jo thik hone par use bataata he ki vah sapana kaa fain he, or uske liye kuch bhi karne ko taiyaar he. sapana use apane premi, rahul kaa vadh karne kaa kaam saunpti he, jiske liye pappu turant raji ho jaataa he, lekin badale main sapana ko bhi pappu kii daadi kii hatya kerani hoti he. pappu rahul ko maar detaa he, or phir sapana bhi cokibhai ke saath uski daadi ko maarane nikal padati he. asipi kaamat rahul ke achaanak gaayab hone kii chaanbin karata he, or isi kram main use pappu par shaq hota he. pappu ko, duusari taraf, ye pataa chalata he ki uski daadi ne apni sari sampatti apni mrityu ke baad pappu ke naam kar di he. isi samay, sapana ko khabar lagati he ki rahul abhi jivit he, or pappu police kaa aadmi he, jab ek blackmailer use phone karke 5 karod rupaye kii phiroti kii maang karata he. kaamat kaa sahaayak turant samaj jaataa he ki iske peeche kaamat kaa haath he, or pappu ko lekar turant sapana ke paas jaataa he. vahaan ek ladaai hoti he, lekin pappu kii daadi sahi samay par aakar sabhi gundon ko maar bhagaati he, or phir pappu asipi ko bhi peet detaa he. pappu iske baad ek theatre main sapana ke paas jaataa he, or apni bhavanaaen sunil shetty ke saamne jaahir karata he, jo use andar sapana ke paas le jate hai. sapana pappu ko apana leti he.
 
 film main sangeet himesh reshmia ne diya he, tathaa geet samir ne likhe hai. tips dwaara jari film kii sangeet album main kul 7 geet hai.
