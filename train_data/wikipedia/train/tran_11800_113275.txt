 naunivesh yaa godi yaa 'dock' jalayanon ke thaharne ke sthaan ko kehete hai. yadi sthaan puri tarah ghira hua nahin he, balki uskaa mukh samudr se aane jane ke liye sadaa khulaa rahata he, to uske liye 'basin' naam adhik upyukt he, yadhyapi yah naam sarvyaapee nahin he. godiyon ke mukh par phatak yaa kothiyaan lagi hoti hai, jisase unamem yathechh tal tak pani rakhaa ja sake. jis godi main pani praaia: ek hi tal tak rahata he, vah sajal godi kehalaati he tathaa jis godi main se pani bilkul khaali kiya ja saktaa he, vah 'sukhi godi' kehalaati he. sukhi godi main jahaaj nirikshan karne yaa marammat karne ke liye laae jate hai. sukhi godi kaa hi ek rup 'tirti godi' he. yah tairte hue bade bade pipon kii sanrachana hoti he, jo bheetar pani bharkar, yaa khaali karke, nichi yaa unchi kii ja sakati he or jahaaj usapar rakhkar pani ke upar uthaaya ja saktaa he.
 jin pattanon main prakrutipradutt surakshit or gaharaa vishaal basin hota he, jowarbhata kam aata he or samudr main tej dharaayen nahin hotin, vahaan sajal godi kii aavashyaktaa nahin hoti, jaise neuyork main. kintu sukhi yaa tirti godi sabhi bade aadhunik pattanon kaa anivaary ang hoti he.
 samudratat yaa naditat par prakritik yaa gahari khodi hui upakhaadi hoti he, jiske kinare jahaajon main maal ladane yaa utaarne ke liye pakke ghat yaa platfarm bane hote hai. yadi ye tat ke samaantar hote he, to parshvaghat yaa dhakka kehalaate hai. or yadi jal main pravesh karte hue tat ke lambavatathwa anya kisi kone par bane hote hai, to paae kehalaate hai. ghat, dhakke yaa paae sajal godi ke mukhya ang hai. kabhi kabhi tirte ghat bhi banaae jate hai, jo jowar bhaate ke saath unche neeche ho sakate hai. ye chal pulon dwaara achal ghaaton se jude rahete hai.
 godi kii deevaaren bahut majboot banaai jaati hai. ye praaia: dhan kancreet kii, akhand kancreet kii, sampidit vaayu dwaara galaai gai kothiyon kii, prabalit kancreet main pendayukta dholon kii, yaa sthunon, dholon aadi kii mishrit deevaaren hoti hai. inke upar praaia: granite kii sheershika avashya rahati he. aajkal jahaaj praaia: baxnuma banate hai. unki deevaaren sidhi khadi rahati hai yaa kabhi kabhi upar kii ore bheetar ko jhuki rahati hai. isliye ghat kii deevaaren saamne kii ore bilkul khadi yaa lagbhag khadi banaai jaati hai, taaki jahaaj ghat ke bilkul paas tak aa saken or naubhaar chadhaane utaaranevaali crenon kii pahunch ke bheetar ho sake.
 deevaaren pushton kii bhanti banaai jaati hai, jinaki peeche kii sataha dhaalu yaa seedhidaar rahati he. inaki niven kaaphi chaudee hoti hai, taaki neeche mitti par uski kshamta se adhik bhaar na pade. neenv peeche kii ore kuch dhaalu bhi rakhi jaati he, taaki bharaai kaa dabaav padane par diwaar kii ore khisak na jaae. diwaar ke achal bhaar tathaa peeche kii bharaai kii thel kaa dhyaan rakhkar deevaaron kaa abhikalpan kiya jaataa he. inaki ausat motaai, oonchaai kii chauthai se kam nahin hoti, praaia: ek tihaai rakhi jaati he. aadhaar par chaudaai oonchaai kii aadhi se lekar do tihaai tak hoti he. diwaar main lagbhag 50-50 foot par jalchhidr rakhe jate hai, taaki jab saamne pani kaa tal nicha ho tab peeche kaa pani nikal sake.
 jahaan jowar bhaata bahut unchaa aata he, vahaan bade bade basin gherkar praaia: band kar liye jate hai or pani ek hi tal par banaae rakhane ke liye bade bade phatak laga die jate hai. jowar ke baad jab bhaata aarambh hota he, tab ye phatak band kar die jate hai, jisase godi main pani unchaa rah jaataa he. is prakaar kii godiyaan, 'band godiyaan kehalaati hai. praveshdvara ke phatak main do palle hote hai, jo band hone par ek uthi hui dehal ke upar paraspar mil jate hai. dwaar kaaphi lanbaa hota he. isaki deevaaron main chaude chaude khaanche hote hai, jisamen palle khulkar ghus jate hai. jab phatak band hota he, tab usapar padanevaali pani kii thel rokane ke liye bhi deevaaren pushton kaa kaam karti hai.
 ye phatak keval thode samay ke liye hi, arthath jab jowar aata he tabhi, khole ja sakate hai. isliye simit avaagaman hi ho saktaa he. icchaanusaar avaagaman sambhav ke liye dwaara bahut lanbaa banaaya
 jaataa he or iske donon siron par phatak lagaae jate hai. isse bich main ek jalpash ban jaataa he - usee prakaar kaa jaisaa naharon main jhiilon ke nikat yatayaat ke liye hota he. jalpash mahange to hote hai or dwaar kii apeksha jagah bhi gherte hai, kintu din raat kaam aa sakate hai. isliye aadhunik bade pattanon main praaia: ye hi banaae jate hai. inamen ikhare phatak yadi hote bhi hai, to keval sahaayak dwarron ke rup main hi.
 jalpash kaa pani unchaa yaa nicha karne ke liye bagali deevaaron main bade bade jalakapaat yaa puliyaan hoti hai. aadhunik bade jalpashon main praaia: bich main bhi ek phatak hota he, jisase jalpash ke do bhaag kiye ja sakate hai or unamem chote chote jahaaj rakhe ja sakate hai. jahaan praveshdvara par bahut hi unchaa jowar aata he yaa bheeshan lehren uthati hai, vahaan phatakon kii raksha ke liye unase vipareet disha main khulanevaala ek phatak baahar kii ore laga diya jaataa he. yah tufaani phatak kehalaata he.
 godi ke phatak lakdi yaa ispaat ke hote hai. harithhrut, jarrah, yaa anya baari or kathor lakdi inamen lagaai jaati he. lohe par khaare pani kaa bura prabhaav padataa he or yadi usamen malajal mila ho, to or bhi adhik. isliye ispaat ke phatak lagbhag 30 varsh hi chalate hai, jabaki lakdi ke lagbhag 50 varshon tak chal jate hai. lakdi ke phatakon kaa bhaar bhi kam hota he. liverpool godi kaa phatak 90 foot chaudaa or foot unchaa he. iskaa harihrit kaa ek pallaa vajan main keval 165 ton he, jabaki landan ke 80 foot chaude, foot unche phatak kaa ispaat kaa ek pallaa 185 ton kaa he. lakdi ke phatakon kii laagat ispaat ke phatakon kii apeksha lagbhag 50 pratishat adhik hoti he :
 ye phatakon se achche samajhe jate hai, kyonki inako sthaan dene ke liye deevaaron main bade bade khaanche rakhane kii aavashyaktaa nahin rahati. kothiyon main bagal main or neeche kii ore harithhrut kaa samparkprishth bana hota he, jisapar rabar laga hota he taaki dwaar main thik feet hokar yah pani roak de. aavashyaktaanusaar inkaa bhaar kam zyada karne ke liye inke bheetar pani kii tankiyan bani rahati hai or unhen yaa khaali karne ke liye pump, valve aadi lage rahete hai. dwarkothiyaan do prakaar kii hoti hai :
 ye chaukor bhi ho sakati hai, kintu adhiktar jahaajon kii akruti jaisi hoti hai. inamen koi nirdisht chaalan vyavastha nahin hoti, balki tairaakar yathasthaan le jaai jaati hai. kshubgh mausam main, yaa teevr dhara main, inhen sanbhaalanaa aasaan nahin hota.
 ye chaukor hoti hai or nirdisht chaalanvyavastha ke anusaar do prakaar kii hoti hai - sarkanevaali kothiyon main lakdi ke gutke lage rahete hai, jinke bal ve chinai ke upar bane raste par khiskaakar yathasthaan pahunchaai jaati hai. duusare prakaar kii pahievaali kothiyaan hoti hai, jo dehal par lagi patariyon par chalati hai. kabhi pahie farsh par or patariyaan kothiyon main lagi hoti he. pargami kothiyaan jab dwaar kholane ke liye khiskaai jaati hai, tab ve diwaar ke bheetar bani lambii lambii jhirriyon main ghus jaati hai.
 sukhi godiyon main ek yaa adhik jahaaj andar laakar, phatak band karke panpon dwaara pani nikaal dene kaa prabandh rahata he. isaki deevaaron or pende par jalaabhedya padaarth, jaise kancreet-sahit itan kii chinai yaa granite mukhai, kaa astr kiya rahata he. jahaan unche jowar bhaate aayaa karte hai, vahaan kabhi kabhi unka laabh uthaakar jowar ke samay jahaaj andar le aate hai or bhaate ke baad phatak band kar dete hai. is prakaar pump dwaara pani nikaalane kii aavashyaktaa nahin rahati.
 jahaajon ke nirmaan, nirikshan or marammat aadi ke liye sukhi godiyaan sabhi jagah aavashyak samajhi jaati hai or inke abhikalp ke samay bhavi vistaar kii gunjaaish bhi rakhi jaati he. sukhi godi kii upyogita is drushti se aanki jaati he ki usamen lambey se lanbaa kitna bada jahaaj aa saktaa he. bombai kii godi, jo san 1914 main chaalu hui, 1,000 foot lambii, 100 foot chaudee or 34 foot 9 inch gahari he. yah us samay sansar kii godiyon main duusare number par thi. iske pehle hi san 1913 main, liverpool kii 1,050 foot 4 inch lambii, 12 foot chaudee or 43 foot 11 inch gahari, gladston godi taiyaar ho chuki thi. ab capatoun kii 1,212 foot 6 inch lambii, 148 foot chaudee or 45 foot gahari sukhi godi, jo san 1945 main chaalu hui he, sansar main sabase badi he.
 tirti godiyon ko uthaane kii samarthy 300 ton se 1,00,000 ton tak hoti he. dwitiya vishwamahayuddh ke pehle campbell dizine bahut prachlit thi, jiske anusaar sadampton main vishaltam atlantic lineron or yupoton ko sthaan dene ke liye 60,000 ton kii tirti godi bani. baad main to or bhi badi badi godiyon kii aavashyaktaa kaa anubhav hua. portsmath kii 54,000 ton kii 'admirelti tirti godi 859 foot 6 inch lambii or bheetar bheetar 129 foot 6 inch chaudee he. yah pani main 38 foot doobnevaala jahaaj uthaa sakati he. dwitiya vishwayuddh main bamanvarsha dwaara nasht hui singapore kii godi kaa sthaan lene ke liye 50,000 ton kii 857 foot 8 inch lambii, 126 foot 6 inch chaudee or kul 40 foot gahari godi bombai main 1947 i. main taiyaar kii gai, jo baad main malta pahunchaai gai.
 tirti godiyaan badi saralata or teji se taiyaar kii ja sakati hai, sthanantarit kii ja sakati hai or sthitvishesh ke anukool dhaali ja sakati hai. isliye ye jahaajon kii aaptkaaleen marammat ke liye sukhi godiyon kii apeksha adhik moolyavaan hoti hai. kintu lohe yaa ispaat kii hone ke kaaran ye 30-40 varsh se adhik nahin chalatin. inke liye surakshit sthaan bhi chahie or adhik gaharaai bhi. jahaan 500 foot lambey, 55 foot chaude or 28 foot duubakar chalanevaale jahaaj ke liye 520 foot lambii, 60 foot chaudee or 30 foot gahari sukhi godi paryaapt hogi, vahaan tirti godi jahaaj ke neeche jane ke liye 20 foot gaharaai or legi; or yadi 15-20 foot unchaa jowar bhaata aata he, to tirti godi ke liye lagbhag 70 foot gaharaa pani chahie. yadi kudarti gaharaai itani nahin he, to talkarshan dwaara itani kerani padegi. saamaanya paristhitiyon main yah kathin hi nahin, praaia: asambhav he. haan, tirti godi kii lambaai chaudaai jahaj kii lambaai chaudaai se adhik honi anivaary nahin he, keval uski utthapan kshamta jahaaj ke vajan se adhik honi chahie.
 tirti godiyaan kai prakaar kii hoti hai. kuch main donon or deevaaren hoti hai, kuch main keval ek or. donon or diwarwali godiyon main bakse jaisi, kabla-yojya khandonwali or peepa khandon vaali godiyon kaa bahut prachlan he. kaabalyojya khandonwali aadhunik godi main baks jaisi godi ke sabhi gun hai. yah badi godiyon main sabase acchhee hoti he. isamen lagbhag ek si lambaai ke teen khand hote hai, jo sab ek sidh main jode ja sakate hai, rakhe jate hai or unpar donon ore do deevaaren kablon dwaara kas di jaati hai. inamen kuch peepe nikaalkar, shesh pipon ke upar deevaaron ke bich lambaai kii disha main rakhe ja sakate hai. hawana kii spani sarkaar ke liye sarvapratham banaai gai, hawana prakaar kii godi main do khadi deevaaren hoti hai, jinke bich main peepe rakhkar kablon se jod die jate hai. inamen se koi bhi peepa nikaalkar shesh ke upar rakhaa ja saktaa he. yah tip ab pracheen ho gai he.
 ek ore diwarwali godi kii do kismein prasiddh hai. apatat godi 1884 i. main patent hui thi. isaki diwaar tat ke ke saath kabje lage gadanron dwaara judi hoti he. godi do khandon main hoti he or ek khand duusare ke upar rakhaa ja saktaa he. ek hi ore diwaar hone ke kaaran isamen jahaaj teen ore se chadaaye ja sakate hai. duusari kism kii godi nikshep godi kehalaati he, jo san 1877 main patent hui thi. isamen diwaar to lambii hoti he, kintu neeche pipon ke bich bich jagah rahati he, arthath diwaar main peepe is prakaar lage hote hai jaise haath main ungliyaan. in pipon par rakhaa hua jahaaj tat par bane hue sthunon ke jungle ke upar rakhaa ja saktaa he or godi khaali kii ja sakati he. yah bhi do khandon main hoti he, jo ek duusare ke upar rakhe ja sakate hai. sthirataa ke liye ye khand kabjon se lage samaantar dandon ke dwaara ek tirti uladi, yaa rokliver, se jude rahete hai.
 ye pot parivahan ke liye atyant aavashyak hai. aadhunik pattanon main inaki paryaapt vyavastha avashya honi chahie. inkaa uddeshy yah he ki samudr se aasaani se pot aa ja saken, unhen paryaapt tathaa surakshit ghat mili, naubhaar teji se chadhaane utaarne kii suvidha ho, ghaaton par naubhaar laane or vahaan se le jane kii tathaa aavashyaktaa ho to use godaam main rakhane kii, samuchit vyavastha ho. in suvidhaon main sudhaar kar dene se praaia: godiyon ke vistaar main honevaala bahut sa kharch bachaaya ja saktaa he.
 naubhaar se nipatane kii vidhiyaan vibhinan pattanon main bhinn bhinn hoti hai. kahin par maal ghat par utarkar sidhe railgadiyon main, yaa anya gadiyon main, lad diya jaataa he. kahin par bade jahaajon se maal chote jahaajon par utaar liya jaataa he. kahin kahin ye donon tareeke apanaae jate hai.
 saamaanya naubhaar ke liye praaia: prayek nikaas sthal par teen teen ton ke ek ek dock kraine lagaae jate hai. adhikansh gattharon kaa ausat vajan praaia: 30 handerwet hota he. isse baari boj uthaane ke liye 10 se 20 ton kshamtawale tirte kraine kaa prayog karnaa acha rahata he. lagbhag 2,000 ton saamaanya naubhaar prati din uthaane kii vyavastha acchhee samajhi jaati he.
 pattanon kaa prashasan bhi vividh prakaar kaa hota he. france or italy main pattan rajyaniyantrit hote hai. landan, liverpool, glassgo or neuyork ke pattanon main swaittashasan vyavastha he. great britain ke bahuterey pattan pehle railway ke niyantran main the. bristol, antwarp, philadelphia or baltimor main pattanon par nagarpalikaon yaa mahapalikaon kaa niyantran he. anek apradhan pattanon main nijee niyantran hi he.
 niyantran adhikari koi bhi ho kaam sabakaa ek sa hi he, arthath godi sanrachanaon or mashiinon kaa nirmaan or marammat karana, pahunch maarg kii khudaai tathaa safai karana, bhagnpot nikaalnaa, prakaash kii vyavastha karnaa, kuliyon or chote jahajwalon ko license dena, godi karmchaariyon par niyantran rakhana, mahasul haada aadi niyat karnaa tathaa vasuuli karnaa or police rakhana aadi. saamaanya prashasan ke liye bahudhaa ek board bana diya jaataa he, jo alag-alag kaamon ke liye alag-alag samitiyaan niyukt kar detaa he. pattan kaa sara sanchaalan ek godi prabandhak ke adheen hota he. iske paas paryaapt karmchaaree hote hai, jinamein ek mukhya ejeeniyar, ek shahbandar, yatayaat prabandhak or inke adhinsth vibhaagon ke karmchaaree hote hai.
 pattan sanchaalan ke liye rajasav, vahaan sangrakshan or sthaan paanevaale poton se mahasul or prabhaar aadi ke rup main vasuul kiya jaataa he. ye prabhaar anek prakaar ke ho sakate hai, kintu ye sab praaia: poton ke panjikrut tanmaan ke aadhaar par hi nirdhaarit kiye jate hai.
