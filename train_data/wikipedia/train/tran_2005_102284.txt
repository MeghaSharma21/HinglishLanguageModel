 dow jagadish chandra basu  bharat ke prasiddh vaigyanik the jinhen bhautikee, jeevigyaan, vanaspativigyaan tathaa puraatatv kaa gaharaa gyaan tha. ve pehle vaigyanik the jinhone radio or sookshm tarangon kii prakaashiki par kaary kiya. vanaspati vigyaan main unhonen kai mahatvapurn khojein kii. saath hi ve bharat ke pehle vaigyanik shodhakartta the. ve bharat ke pehle vaigyanik the jinhone ek american patent praapt kiya. unhen radio vigyaan kaa pita mana jaataa he. ve vigyankathaayen bhi likhte the or unhen bengali vigyankatha-sahitya kaa pita bhi mana jaataa he.
 british bharat ke bengal praant main janme basu ne saint zavier mahavidhyalay, kalakatta se snaatak kii oopaadhi praapt kii. ye phir landan vishvavidhyalay main chikitsa kii shiksha lene gaye, lekin swasthya kii samasyaon ke chalate inhen yah shiksha bich main hi chhod kar bharat vaapis aana padaa. inhone phir presidency mahavidhyalay main bhautikee ke praadhyaapak kaa pad sambhala or jatigat bhedbhaav kaa saamana karte hue bhi bahut se mahatvapurn vaigyanik prayog kiye. inhone betaar ke sanket bhejne main asaadhaaran pragati kii or sabase pehle radio sandeshon ko pakadaney ke liye ardhchalkon kaa prayog karnaa shuru kiya. lekin apni khojon se vyavsaayik laabh uthaane kii jagah inhone inhen saarvajanik rup se prakashit kar diya taaki anya shodhakartta inpar aage kaam kar saken. iske baad inhone vanaspati jeevaidya main anek khojein kii. inhone ek yantra crescograph kaa avishkaar kiya or isse vibhinn uttejkon ke prati paudhon kii pratikriya kaa adhyayan kiya. is tarah se inhone siddh kiya ki vanaspatiyon or pashuon ke utakon main kaaphi samanta he. ye patent prakriya ke bahut viruddh the or mitron ke kehane par hi inhone ek patent ke liye aavedan kiya. haal ke varshon main aadhunik vigyaan ko mili inke yogadanon ko phir manyata di ja rahi he.
 basu kaa janm 30 navambar 1858 ko bengal main dhaka jile ke faridpur ke memansingh main hua tha. unke pita bhagwaan chandra basu brahm samaaj ke netaa the or faridpur, bardhaman evam anya jagahon par up-magistrate yaa sahaayak kamishnar the. inkaa parivaar raarikhal gaanv, bikrampur se aayaa tha, jo aajkal bangladesh ke munshiganj jile main he.gyaarah varsh kii aayu tak inhone gaanv ke hi ek vidhyalay main shiksha grahan kii. basu kii shiksha ek bangla vidhyalay main prarambh hui. unke pita maanate the ki angreji seekhney se pehle apni maatrubhaasha achche se aani chahie. vikrampur main 1915 main ek sammelan ko sambodhit karte hue basu ne kaha- "us samay par bacchon ko angreji vidyalayon main bhejnaa haisiyat kii nishaani mana jaataa tha. main jis bangla vidhyalay main bheja gaya vahaan par mere daayin taraf mere pita ke muslim parichaarak kaa betaa baitha karata tha or meri bain ore ek machuaare kaa betaa. ye hi mere khel ke saathi bhi the. unki pakshiyon, jaanwaron or jalajeevon kii kahaniyon ko main kaan laga kar sunata tha. shaayad inhen kahaniyon ne mere mastishk main prakruti kii sanrachana par anusandhan karne kii gahari ruchi jagaai." vidyalayan shiksha ke baad ve kalakatta aa gayi or saint jevier skool main pravesh liya. jagadish chandra bose kii jeev vigyaan main bahut ruchi thi or 22 varsh kii aayu main chikitsa vigyaan kii padhai karne ke liye landan chale gaye. magar swasth kharaab rahane kii vajah se inhone chikitsak banane kaa vichaar tyagkar cambridge ke christ mahavidhyalay chale gayi or vahaan bhautikee ke ek vikhyath pro fadar lafont ne bose ko bhautikashastra ke adhyayan ke liye prerit kiya.
 varsh 1885 main ye swadesh laute tathaa bhautikee ke sahaayak praadhyaapak ke rup main presidency college main padhaane lage. yahaan vah 1915 tak rahe. us samay bhartiya shikshakon ko angrej shikshakon kii tulana main ek tihaai vetan diya jaataa tha. iskaa jagadish chandra bose ne virodh kiya or bina vetan ke teen varshon tak kaam karte rahe, jisaki vajah se unki stithi kharaab ho gai or un par kaaphi karja ho gaya tha. is karj ko chukaane ke liye unhen apni pushtaini jameen bhi bechni padi. chauthe varsh jagadish chandra bose kii jeet hui or unhen puraa vetan diya gaya. bose ek achche shikshak bhi the, jo kaksha main padhaane ke liye bade paimaane par vaigyanik pradarshnon kaa upyog karte the. bose ke hi kuch chaatr jaise satendra nath bose aage chalakar prasiddh bhautikashastri bane.
 british saidhantik bhautik vigyaani james clerk maxwell ne ganitiya rup se vividh tarang dairdhya kii vidyut chumbakeey tarangon ke astitv kii bhavishyavaanee kii thi, par unki bhavishyavaanee ke satyaapan se pehle 1879 main nidhan unka ho gaya. british bhautikavid oliver loj maxwell tarangon ke astitv kaa pradarshan 1887-88 main taron ke saath unhen preshit karke kiya. german bhautikashastri henrik hertz ne 1888 main mukt antariksh main vidyut chumbakeey tarangon ke astitv ko prayog karke dikhaaya. iske baad, loj ne hertz kaa kaam jari rakhaa or june 1894 main ek smaraneey vyaakhyaan diya or use pustak ke rup main prakashit kiya. loj ke kaam ne bharat ke bose sahit vibhinn deshon ke vaigyanikon kaa dhyaan aakarshith kiya.
 bose ke microwave anusandhan kaa pehali ullekhneey pahalu yah tha ki unhone tarang dairdhya ko millimetre str par laa diya . ve prakaash ke gunon ke adhyayan ke liye lambii tarang dairdhya kii prakaash tarangon ke nuksaan ko samaj gaye.
 1893 main, nicola testla ne pehle saarvajanik radio sanchaar kaa pradarshan kiya. ek saal baad, kolkata main navambar 1894 ke ek saarvajanik pradarshan dauraan, bose ne ek millimetre range microwave tarang kaa upyog barood duuri par prajvalit karne or ghanti bajaane main kiya. leftinent governor sar wiliam maikenji ne kalakatta toun haul main bose kaa pradarshan dekha. bose ne ek bengali niabandh, 'adrishy alok' main likhaa tha, "adrishy prakaash aasaani se eent kii deevaaron, bhawanon aadi ke bheetar se ja sakati he, isliye taar kii bina prakaash ke madhyam se sandesh sanchaarit ho saktaa he." rus main popov ne aisa hi ek prayog kiya.
 bose k "dabl apvartak crystal dwaara bijli kii kirnon ke dhruvikaran par" pehla vaigyanik lekh, loj lekh ke ek saal ke bheetar, may 1895 main bengal kii aciatic socity ko bheja gaya tha. unka doosraa lekh oktober 1895 main landan kii royal socity ko lard rele dwaara bheja gaya. disambar 1895 main, landan patrika electrician ne bose kaa lekh "ek nae electro-polariscope par" prakashit kiya. us samay angreji bolne vaali duniya main loj dwaara gadhe gaye shabd 'kohirar' k prayog hertz ke tarang resiver yaa detector ke liye kiya jaataa tha. electrician ne tatkaal bose ke 'kohirar' par tippanee kii. . angreji patrika electrician se uddhrut tippanee he:
 bose "apane kohirar" ko behtar karne kii yojana banaai lekin yah patent ke bare main kabhi nahin sochaa.
 bose ne apane prayog us samay kiye the jab radio ek sampark madhyam ke taur par viksit ho rahaa tha. radio microwave optics par bose ne jo kaam kiya tha wo radio communication se judaa hua nahin tha, lekin unke dwaara kiye hue sudhaar evam unke dwaara is vishay main likhe hue tathyon ne duusare radio avishkaarakon ko zarur prabhavit kiya tha. us daur main 1894 ke ant main guglielmo marconi ek radio system par kaam kar rahe the jo wireles telegraphy ke liye vishith rup dizine kiya ja rahaa tha. 1896 ke aarambh tak yah pranali physics dwaara bataaye gaye range se zyaada duri main radio signlles transmit kar rahi thi.
 jagadishchandra bose pehle vaigyanik the jinhone radio tarange detect karne ke liye semiconductor jankshan kaa istemaal kya tha or is paddati main kai microwave components kii khoj kii thi. iske baad agle 50 saal tak millimetre lambaai kii electromagnetic tarango par koi shodh kaary nahin hua tha. 1897 main bose ne landan ke royal institushan main apane millimetre tarango par kiye hue shodh kii varnana di thi. unhone apane shodh main vevagids, horn antena, daai -electric lens ,alag alag posraiser or semiconductor jinaki frequency 60 GHz tak thi -- unka istemaal kiya tha. yah saare upkaran aaj bhi kolkata ke bose institute main maujuud hai. ek 1.3 mm multibeam resiver jo kii erizona ke NRAO 12 meter telescope main hai, acharya bose 1897 main likhe hue research paper ke siddhanto par banaaya gaya hai.
 sar neville mott ko 1977 main solid state electronics main kiye apane shodhakarya ke liye nobel puraskaar mila tha. unhone yah kaha tha kii acharya jagadish chandra bose apane samay se 60 saal aage the. asal main bose ne hi P - tip or N - tip semiconductor ke astitv kaa purvanumaan kiya tha.
 biophysics ke kshetra main unka sabase bada yogadan yah tha kii unhone apan dikhaaya kii paudho main uttejnaa kaa sanchaar vaidyuthik madhyam se hota hai naa kii chemical madhyam se. baad main in daavon ko vaigyanik proyogo ke madhyam se sach sabit kiya gaya tha. acharya bose ne sabase pehle microwave ke vanaspati ke tishyu par hone vaale asar kaa adhyayan kiya tha. unhone paudhon par badalte hue mausam se hone vaale asar kaa adhyayan kiya tha. iske saath saath unhone rasinic inhibitors kaa paudhon par asar or badalte hue taapmaana se hone vaale paudhon par asar kaa bhi adhyayan kiya tha. alag alag paristhitiyon main cell membrane potential ke badlaav kaa vishleshan karke ve is nattejey par pahunche kii paudhe samvedansheel hote hai ve " dard mahasoos kar sakate hai, sneh anubhav kar sakate hai ityadi ".
 bose ne alag alag dhaatu or paudhon ke tishyu par fatig rispance kaa tulanaatmak adhyayan kiya tha. unhone alag alag dhaatuo ko electrical, maikenical, rasinic or thermal tareekon ke mishran se uttejit kiya tha or koshikao or dhaatu kii pratikriya ke samaantaaon ko note kiya tha. bose ke prayogo ne simulated koshikao or dhaatu main chakree fatig pratikriya dikhaai thi. iske saath hi jivit koshikao or dhaatuo main alag alag tarah ke uttejnaaon ke liye vishesh chakree fatig or recovery rispance kaa bhi adhyayan kiya tha.
 acharya bose ne badalte hue electrical stimuli ke saath paudhon badalte hue electrical pratikriya kaa ek graph banaaya, or yah bhi dikhaaya kii jab paudhon ko zehar yaa anaesthetic di jaati hai tab unki pratikriya kaam hone lagati hai or aage chalakar shunaya ho jaati hai. lekin yah pratikriya zinc dhaatu ne nahin dikhaai jab use oksalik acid ke saath treet kiya gaya.
 1917 main jagadish chandra bose ko "nite" kii oopaadhi pradaan kii gai tathaa sheeghra hi bhautik tathaa jeev vigyaan ke liye royal sosayadi landan ke faillo chun liye gaye. bose ne apana puraa shodhakarya bina kisi achche upkaran or prayogshaala ke kiya tha isaliye jagadish chandra bose ek acchhee prayogshaala banane kii soch rahe the. "bose institute" isi soch kaa parinaam he joki vigyaan main shodhakarya ke liye raashtra kaa ek prasiddh kendra he.
