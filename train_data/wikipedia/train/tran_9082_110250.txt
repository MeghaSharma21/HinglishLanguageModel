 mairi, scoton kii rani angrezi: Mary, Queen of Scots, ko mairi stuart yaa Mary I of Scotland ke naam se bhi janaa jaataa he, 14 disambar 1542 se 24 july 1567 tak scotland kii rani va shaasha thim. vah 10 july 1559 se 5 disambar 1560 tak france ke raja francis 2 kii patni ke taur par france kii bhi rani raheen.
 mairi apane pita james 5 kii eklauti bachi hui santan thim jab vah maatr chha: din kii aayu kii mairi ko peeche chhodkar chal based. mairi scotland kii gaddi kii uttaradhikari thim. mairi ne apana adhikansh bachapan ghar se dur france main bitaayaa. 1558 main france ke raja francis 2 se shaadi or phir 1560 main unki mrityu ke baad 19 agast 1561 ko scotland lautne se pehle vahaan kaaryakari shaasha satta sambhaal rahe the. chaar saal baad unhone apane chachere bhai henry stuart, lord darnle se shaadi kar lee lekin unka yah rishta khushiyon bharaa nahin tha. farvari 1567 main unka ghar ek visphot main dhwast ho gaya or darnle ko bagiche main mrit paaya gaya.
 aisa mana jaataa he ki james hepabern ne darnle kii hatya kii sajeesh rachi thi lekin april 1567 main use aarope mukt kar diya gaya, iske agle hi maheene usne mairi se vivaah kar liya. is navadampatti ke viruddh shuru hue virodh ke falswaroop mairi ko lok leven kile main bandi bana liya gaya. 24 july 1567 ko unhen darnle se apane 1 varshiya pratham putr james 6 ke liye garbhpaat karne ko majaboor kiya gaya. dubaara satta hasil karne ke asafal prayaas karne ke baad wo dakshin kii taraf england main apni mameri phuaa elizabeth pratham se sahaayta hasil karne ke liye bhaag gayin. mairi ne pehle elizabeth kii gaddi par apana adhikaar bataaya tha or unhen hi england ke tamaam catholic girijagharon va rising of da north sanghathan ke vidrohiyon ne england kii satta kaa uchit va vaidd uttaradhikari mana tha. mairi ko apane liye khatra maanate hue elizabeth ne unhen england va wales ke tamaam kilon va gharon main bandi bana ke rakhaa. 18.5 varshon ke karawas ke baad unhen elizabeth kii hatya kaa sajeesh rachane kaa doshi paaya gaya or parinamswaroop mrityudand de diya gaya.
 mairi kaa janm 7 yaa 8 disambar 1542 ko linlithgo, scotland main hua tha. unke pita james 5 or maan francisi mul kii guiz kii mairi thim. kaha jaataa he ki unka janm samay se pehle ho gaya tha or wo james kii akeli jinda bachi santan thi jinhen unka uttaradhikari bananaa tha. vah england ke henry ashtum kii pad-bhatiji thim, kyunki unki daadi margret tudor henry ashtum kii badi bahan thim. apane janm ke maatr 6 din baad 14 disambar ko solve moss ke yuddh ke baad pita james pancham kii mrityu ke baad vah scotland kii rani ban gayi. 
 ek prachlit kahani ke anusaar jise sabase pehle jon nox ne saheja bataaya tha, mrityushaiyya par lete hue james pancham ko jab yah bataaya gaya ki unki patni ne ek beti ko janm diya he, udhaas hote hue kaha ki, "It cam wi' a lass and it will gang wi' a lass!" james ke stuart rajgaraane ne scotland kii satta robert da brus kii beti marjori brus kii shaadi walter stewart, scotland ke chhathen steward se hone se paayi thi. james kaa vaktavy isi sandarbh main tha ki yah mukut ek mahila ke hi jariye aayaa tha or ek mahila ke jariy hi unke parivaar ke haath se nikal jayega. yah prasiddh kahawat kalantar main mairi kii vajah se nahin balki unki vanshaj aine ke jariye sahi bhi ho gai jab unki mrityu bina kisi bachche ke ho gayi or shashan hanoveron ke paas chalaa gaya.
 janm se kuch hi dinon baad mairi kaa paas ke hi girijaghar saint mikels parish carch, linlithgo main baptism kiya gaya. haalanki afvaahe thim kii yah sab dhang se nahin hua tha. ek angrej kotnitijna relf sadler ne march 1543 main linlithgo mahal main ek navjaat ko nurse ke haath main dekha tha or likhaa ki "itani si umr ke is bachche kii tarah kaa koi maine pehle kabhi nahin dekha jo ji bhi rahaa he" it is as goodly a child as I have seen of her age, and as like to live.
 chunki satta sanbhaalane ke vakt mairi ek navjaat hi thim isliye unke bade ho jane tak scotland par kaaryakari shaskaon kii niyukti rahi jo unki taraf se shashan chalaate the. is bakt satta par do logon kii daavedaari thi ek catholic carch ke david biton or duusare protestant james hamiltan, airan ke duusare arl jo ki satta kii daud main duusare number par the. biton kii daavedaari james pancham ke vasietname ke aadhaar par thi jisamen yah kaha gaya tha ki uske virdohi thagi main lipt hone kii vajah se barkhaast ho chuke hai. apane mitron va samarthakon kii madad se airan 1554 main mairi kii maan dwaara usko kisi tarah se hataae jane tak kaaryakari shaasha bana rahaa.
 england ke raja henry ashtum ne is kaaryakari shashan kii avadhi kaa phayda uthaate hue is ummid main mairi kii shaadi apane putr edward 6 se karne kaa prastaav rakhaa ki isse england or scotland main sandhi ho jaaegi or donon praant ek ho jaaenge. 1 july 1543 ko jab mairi 6 maheene kii thim tab greenvich kii sandhi par hastakshar kiye gayi jisamen vaada kiya gaya tha ki das saal kii umr main mairi edward se shaadi karke england aa jaayengi, jahaan henry unka paalan poshan karenge. sandhi ke anusaar donon desh kanoonee rup se alag hi rahenge or agar is navadampatti ko koi santan nahin hoti he to yah alpakaaleen vilay samaapt ho jayega. haalanki cardinal david biton ke satta sanbhaalane ke saath scotland main french samarthit va catholic samarthit bhaavana kaa udai hone laga jisane henry ko naaraaz kar diya. vah scotland kaa france ke saath gathbandhan todna chaahate the. biton, mairi ko surakshit sterling kila bhejnaa chahta tha jiskaa airan ne virodh kiya lekin use shant hona pada jab linlithgo main biton ke sashastr samarthak jute gayi the. lenox ke arl, mairi va unki maan ko 27 july 1543 ko 3500 sashastr sainikon ke sangrakshan main sterling le aaye.9 sitambar 1543 ko mairi kaa kile main rajbhishek hua.relf sadler or henry re kii henry ashtum ko 11 sitambar 1543 ko bheji gai prativednaa ke anusaar yah aayojan behad gambhirtha or saadagi ke saath hua jo bahut kharchila nahin tha.
 mairi ke rajbhishek ke kuch hi samay pehle france ja rahe scottish vyapaariyon ko henry ne giraftaar kar liya tha or unka saamaan jabt kar liya tha, isse scotland naaraaz ho gaya or airan biton ke saath milakar ek catholic ban gaya. disambar main greenvich kii sandhi ko scottish sansad dwaara nirast kar diya gaya. vivaah sandhi ko nishedh karne or or france ke saath old gathbandhan ke navinikaran ne henry ko naaraaz kar diya or usne mairi kii shaadi apane bete se karaane ke liye ek sainya abhiyaan raf vuing chalaaya. angrej faujon ne mairi kii khoj ke liye scottish va french simaaon main sendhamari kii. may 1544 main, angrej edward simor hertford ke arl ne edinburgh par dhaava bolaa or scot mairi ko bachaane ke liye unhen dancald le kar chale gayi.
 may 1546 main, biton ko protestanton ne maar diya. or 10 sitambar 1547 ko henry 8 kii mrityu ke 9 maheene baad scotishon ko pinki cleff kaa yuddh main karaari shikast kaa saamana karnaa pada. mairi ke abhibhavakon ko unki suraksha chintaa hui or unhone unhen 3 hafton ke liye inkmahome proyri bhej diya or fransisiyon se sahaayta maangi.
 france ke raja, henry II ne france or scotland ko ek karne ke liye apane 3 varshiya putr francis 2 se mairi kii shaadi kaa prastaav rakhaa. apane liye fransisi duphdom or francisi sainya sahaayta kaa vaadaam milane par eiran ne shaadi ke liye haan kar di.. farvari 1548 main, mairi ko ek baar phir unki suraksha ke liye dumberton kila le jaaya gaya. angrejon ne ek baar phir katleam machaa diya or samrik drushti se mahatvapurn shahar haidington par kabza kar liya. june main haidington ko dubaara paane ke liye francisi sahaayta lith pahunchi. 7 july 1548 ko ek scottish sansadeey baithak main francisi vivaah sandhi ko manyata de di gai. 
 apni vivaah sandhi hone ke baad 5 varshiya mairi ko apane agle 13 varsh bitaane ke liye france bhej diya gaya. 14 agast 1548 ke aasapaas mairi france ke shahar brittni aa gayin.
 mairi apni kanizon or sahyogiyon ke saath rahati thim jisamen se 2 unke nazaayas bhai the or chaar anya ham umr ladkiyaan jin sabakaa naam bhi mairi hi tha or jo scotland ke prabud gharaanon kii betiyaan thim. : beaton, setton, fleming or livingston. janet, ladi fleming, jo ki mairi fleming kii maan or james pancham kii sauteli bahan thim rajyapal chunin gayi thi.
 tatkaaleen sandarbhon ke anusaar zindadil, khubasurat va chaalaak mairi kaa bachapan bahut hi suhana tha. francisi darbar main henry 2 kii patni catherine de medici ke alaava vah sabaki pasandida thi. mairi ne saarangi bajaanaa siikhaa tha, vah gaddy lekhan, kavita lekhan, ghudsavari, baj paalan or kadhai bunai main nipun ho gai thim. unhen scottish ke alaava french, italvi, latin, spanish or unani bhashaayen sikhaayi gai thim. bhavishya kii unki nanad valoise kii elizabeth mairi kii behad kareebi saheli thim jinaki puraani yaaden mairi ne aaajeevan sanjoe rakhi or kai baar unka zikr kiya. unki nani antoinette de borbone kaa bhi unke bachapan par gaharaa prabhaav tha, jo bahut samay tak unki praathmik salaahkaar raheen.
 mairi ke chitra dikhaate hai ki unka ek chota andakaar sir tha, ek lambii aakarshak gardan, chamkile sunahare bal, halki bhuri ankhen, aakarshak palkon par karine se banaai hui bhaunhen, mulaayam va sapaat pili twachaa, unchaa maathaa or suvyavasthit mukhaakriti thi. wo ek pyaari saloni bacchee or baad main ek behad aakarshak va khubasurat mahila ke taur par jaani gayi.
 mairi behad vakpatu va solahavin shatabdi ke maanakon ke anusaar behad lambii thi jabaki henry 2 ke putr va aagaamee shaasha francis apekshaakrit chote the. henry ne kaha tha ki jabase mairi or mere putr ek duusare se mili hai va ek duusare se itane ghulmil gayi hai jaise ek duusare ko lambey samay se jaanate hon. 4 april 1558 ko mairi ne ek gupt sandhi par hastakshar kiye jo unke bachche naa hone par scotland va england par unke uttaradhikaar ke daawey ko france ko sthanantarit karata tha. 20 dinon baad mairi ne doffin se paris main shaadi kar lee or francis france ke raja va scotland ke pataraaja ban gayi. 
 navambar 1558 main, henry ashtum kii badi beti mairi 1 ke baad henry kii ekmaatr bachi hui santan elizabeth ne england kii satta sanbhali. teesraa uttaradhikaar kanoon, jo kii 1543 main england kii sansad dwaara paarit hua tha ke anusaar, elizabeth ko unki bahan kaa uttaradhikari mana gaya. henry ashtum kii vasiyat or antim ichha ke anusaar koi bhi stuart england kii satta nahin sambhaal saktaa tha. phir bhi, tamaam catholicon kii nazar main elizabeth jaays nahin thim or henry kii badi bahan kii vanshaj scotland kii mairi hi england kii sahi rani banane ke kaabil thi. france ke henry 2 ne apane bete or bahu ko england ke raja or rani ke rup main prastaavit kiya or france main england ke shahi chinh ko fransis or mairi ke shahi bille main ek chauthai jagah de di gai. england kii satta par mairi kaa daawa unke or elizabeth pratham ke madhya takaraav kaa mukhya kaaran bana.
 10 july 1559 ko jab ek yuddhayas ke dauraan lagi choton se henry 2 kii mrityu ho gai tab pandrah varshiya fransis ko france kaa raja banaaya gaya or 16 varshiya mairi shaasha kii patni ke rup main france kii rani baniin.ab fransisi raajnneeti main mairi ke donon ankal duk of guiz or loren kaa cardinal kii bhoomika ahm ho gai thi or france main unka prabhutv sthapit hone laga tha.
 mairi or fransis II, 1559 main fransis ke raja banane ke kuch der baad.
 scots kii rani or france kii rajkumaari ke rup main mairi kaa shahi billaa.
 scotland kii rani or france kii pataraani ke taur par mairi kaa shahi billaa.
 1560 main scotland, france ke saath england kaa chinh lage hue mairi kaa shahi billaa jise edinburgh kii sandhi hone se pehle france main istemaal kiya jaataa tha.
 scotland kii rani or france kii vidhwaa rani ke taur par mairi kaa shahi billaa.
 is bich scotland main protestant isaaiyon kaa prabhutv badhata hi ja rahaa tha. protestant netaaon ne protestantism kii raksha ke liye scotland main angrej senaaon ko bula liya. iske baad france ne scotland main shashan kar rahi guiz kii mairi ko or sahaayta bheji jo fransisi sainya madad se scotland par shashan kar raheen thi.11 June 1560, ko guiz kii mairi kii mrityu ke baad fransisi or scot riston ke bhavishya par prashn chinh lag gaya tha. edinburgh kii sandhi jis par mairi ke pratinidhiyon ne 6 july 1560 ko hastakshar kiya tha ke prabhaav se france or england kii senaayen scotland se hat gayin or france ne elizabeth pratham ko england kii rani maan liya. haalanki, 17 varshiya mairi jo fransis kii mrityu se shokakul thi ne is sandhi ko maanane se inkaar kar diya or england kii satta par apana daawa chhodane ko taiyaar nahin huin.
 raja fransis II kii 5 disambar 1560 ko kaan ke infections se mrityu ke baad mairi behad dukhi ho chuki thim. unki saas catherine de medici ne kaaryvahak shaasha ke taur par france kii satta sanbhali jab tak kii fransis ke uttaradhikari unke 10 varshiya chote bhai charles 9, shashan karne laayak nahin ho gayi.
 apane pati kii mrityu ke nau maheene baad mairi 19 agast 1561 ko scotland waapas aa gayin. chunki mairi 5 varsh kii umr se hi france main rah rahi thi isliye unhen scotland kii raajnneeti main chal rahi khatarnaak uthapatak kaa jaraa bhi andaja va anubhav nahin tha. ek catholic hone kii vajah se unhen proteistanton kaa garh ban chuke scotland main unke tamaam shashan sahyogiyon or buaa elizabeth pratham dwaara shakki nigahon se dekha jaataa tha. scotland kaa catholic or protestanton ke samudaayon ke bich ek vaicharik vibhaajan sa ho gaya tha or mairi ke nazaayas bhai james stewart protestanton kaa netaa tha. proteistant sudhaarak jon nox ne catholic mairi ke khilaaf kai bhaashan die, use maas sunne, nrity karne va behad susajjit veshabhushaayen pahanane ke liye latad lagaai or aalochana kii. mairi ne use apane saamne pratwaad karne ke liye bulaayaa lekin vah isamen safal nahin huin or baad main us par deshadroh kaa aarope lagaaya gaya. lekin baad main sunwaayee hui or nox bari ho gaya.
 catholicon ko niraash karte hue mairi ne is nae protestant varg ke khilaaf mairi ne koi kadam nahin uthaaya or apane nazaayas bhai lord more ko apana sheersh slaahakaar banaae rakhaa.sitambar main punargathit 16 purushon kii unki shahi salaahkaar samiti main sirf chaar catholic or baaki sabhi protestant the jinhen unke padon par banaae rakhaa gaya tha. aadhunik itihaaskaar jeni vormald ise mahatvapurn maanate hai or kehete hai ki mairi kaa apni salaahkaar samiti main kam catholicon ko rakhana unki scotland ke andruni masalon par dhyaan dene ke bajaae england kaa singhaasana paane ke unke lakshya kaa sanket detaa he. baad main disambar 1563 main apni salaahkaar samiti main unhone ek or vyakti ko shaamil kiya or wo bhi protestant tha jise mairi vyaktigat taur par pasand nahin karti thim.naa chaahate hue bhi protestant samanton va kuleen vyaktiyon ko praathamikta dekar is tarah se vah protestant samanton ke saamne apni kamjor sainya shakti ko maan rahi thim. lekin yah niti england se unke sambanddhon ko majboot bhi kar rahi thi. scotland ke pramukh catholic netaa lord huntli jo ki unke vidroh main utar aaye the ko khatm karne main unhone apane bhai lord more se haath mila liya tha.
 mairi ne lethington ke wiliam matland ko apana doot banaakar angreji darbar main vahaan kii satta par apana daawa pesh karne ke liye bheja. elizabeth ne apane baad kisi bhi uttaradhikari kaa elaan karne se is dar se manaa kar diya ki aisa karne se hone vaala shaasha jald satta paane ke liye unke katl yaa unke khilaaf vidroh kii sajishein rach saktaa he. haalaanki elizabeth ne matland ko aashwast kiya kii unki sahi uttaradhikari mairi hi ho sakati hai kyonki england ke sihansan par unase zyada jaays daawa kisi or kaa nahin he. 1561 ke ant or 1562 ke shruwati maheenon main donon raniyon ke agast 1562 main york yaa nottingham main milane kii vyavastha kii gai, lekin elizabeth ne july main hi fransisi grih yuddh aarambh hone ke kaaran yah mulaakaat radd kar di.
 is bich mairi ne apana dhyaan europe ke kuleen va shahi pariwaron main se apane liye ek nayaa pati dhundne main lagaaya. lekin jab unke ankal loren ke cordinal, charles ne bina unki anumati ke unki shaadi ke liye samjhaute karne lage to unhone kadaa virodh kiya.spain ke hone vaale shaasha, asturia ke rajkumaar don carlos se vivaah karne kii unki koshishon ko philip 2, spain ke raja ne naakaam kar diya. elizabeth ne mairi ko apane niyantran main karne ke liye unhen angrej protestant robert dudley se vivaah karne kaa suzav diya. dudley elizabeth ke pasandida vyaktiyon main se ek the jinpar elizabeth bharosa karti thim or samajhati thim ki unhen niyantrit kar sakati hai. elizabeth ne rajdoot thomas randalph ko yah prastaav lekar mairi ke paas bheja or kahalwaya ki agar vah ek kuleen gharaane vaale angrej vyakti se shaadi kar leti hai to wo apane uttaradhikari ke taur par angrej singhaasana par unke daawey par vichaar karengi. yah prastaav benatija rahaa kyunki prastaavit dulhe kii is vivaah main koi dilchaspee nahin thi.
 iske vipareet, mairi ke darbar main ek fransisi kavi piyare di boscosel mairi se aakarshith tha. 1563 ke shruwati maheenon main use ek suraksha talaashi ke dauraan mairi ke bistar ke neeche paaya gaya tha. vah mairi ko ekant main achambhit kar unke prati apane prem kaa izhaar karnaa chahta tha.mairi isse kshubdh ho gayin or use scotland se nikaal diya. usne aadesh kii avagya karte hue do din baad phir se rani ke kaksh main tab pravesh karne kii koshish kii jab vah apane kapade utaarne vaali thim. vah bhay or gusse se tamtamaa gai or jab more bachaav ke liye pukaare jane par unke kaksh main pahunche tab unhone chillaakar kaha apana chaaku is khalanaayak main ghonp do, jise more ne karne se manaa kar diya kyunki piyare pehle se hi niyantran main tha. piyare par deshadroh kaa mukadmaa chalaa or uskaa sar kalam kar diya gaya. haalaanki angrej rajdoot matland daawa karata he ki piyare kaa utsaah or mairi ke prati lalak juthi thi or vah hyuganot dwaara rachi gai ek shajish kaa hissaa tha jo mairi ko charitraheen sabit karke darbar va praja main uski izzat khatm karnaa chahta tha.
 mairi apane angrez bhai henry stuart, lord darnle se farvari 1561 main kuch avadhi ke liye hi mili thim jab vah apane pehle pati fransis kii maut ke vakt unhen dhanjhas bandhaane aae the. darnle ke mata-pita, arl or lennox kii countes, jo ki scottish kuleen samaaj se the or jinke paas england main dhero jaminen bhi thim ne apane bete ko mairi ke paas france main apni samvednaa jataane or vivaah kii sambhaavnaayen banane ke liye bheja tha. mairi or darnle donon hi henry ashtum kii bahan margaret tudor ke naati the or scotland ke pramukh steward ke paitruk vanshaj the. darnle stewart vanshavali main zyada kareeb the james 2 kii beti mairi stewart, airan kii countes ke vanshaj the. unki agali mulaakaat shanivaar kii shaam 17 farvari 1565 ko scotland ke wamis kila main hui. jiske baad mairi ko "lambey kad ke samant" darnle se prem ho gaya. unhone holirud mahal main 29 july 1565 ko shaadi kar lee wo bhi tab jab wo donon hi catholic the or chachere bhai-bahanon ke liye shaadi kii anumati nahin thi.
 vivaah ke pashchaat darnle england ke apane ghar se mairi ke paas scotland chale gayi. lekin is vivaah ne elizabeth ko chintit kar diya kyonki darnle or mairi donon hi uski buaa margaret ke vanshaj the or isaliye england ke singhaasana par donon kaa samuhik daawa zyada prabhaavshaalee tha or jinke bachche angrezi singhaasana ke prabal or pramukh daavedaar ho jate. haalanki mairi kaa vivaah ke liye raji hona satta ke liye rajanithik guna-bhaag se zyada darnle ke prati unke aakarshan se zyada prabhavit tha. angrej rajdoot nicholas throcomorton ne kaha tha ki kaha ja rahaa he ki rani mairi nishchit rup se sammohit ho chuki hai or is vivaah ko ab hinsa ke dwaara hi roka ja sakta he. is milan ne elizabeth ko kshubdh kar diya jiskaa maananaa tha ki yah vivaah uski marzi ke bina nahin hona chahie tha kyonki darnle unke chachere bhai or ek angrej the.
 mairi ke ek catholic se vivaah karne se unka nazaayas bhai james stewart, more kaa arl behad naaraaz ho gaya or vah mairi ke khilaaf ek khule vidroh main anya protestant saamanton se mil gaya. mairi 26 agast 1565 ko edinburgh se use manaane ke liye ravaanaa hui or 30 ko more edinburgh pahunch gaya lekin kila naa hathiyaa paane kii vajah se jald hi vahaan se chalaa gaya. agle maheene mairi apane sainikon kii sankhyan badhaane ke liye edinburgh pahaunchi. iske baad mairi ke sainik or james stewart ke saath vidrohi guton main luka-chhipi kaa khel chalata rahaa or chhitput jhadpen hoti raheen lekin koi badi ladaai nahin hui. huntli ke paanchaven arl jorz gordon kii rihaai or france main kaa jivan vyateet kar rahe bothewel ke chauthe arl, james hepbern ke lautne se mairi kii sainya shakti batch gayi. zyada sahyog naa jutapaane kii vajah se more ne scotland chhod diya or england main sharan le lee. mairi ne apni salaahkaar samiti kaa vistaar kiya or is baar usamen catholic or protestanton donon ko baraabar jagah di.
 zyada samay nahin beetaa tha ki darnle ghamandi hota gaya. rani ke pati ke rup main apni hadon ko paar karte hue vah vaivaahik taj kii maang karne laga. aisa hone se vah scotland ke sinhansan kaa sah adhikari ho jaataa or swayan se pehle apni patni yani rani kii mrityu hone par scotland kaa kanoonee raja ho jaataa. mairi ne uske is anurodh ko khaarij kar diya or iske baad se unke vaivaahik sambandhon main katutaa aati gai. darnle, mairi ke uske nizi catholic secetry david rizzio jise vah mairi ke putr kaa pita bhi samajhataa tha, se acchhee dosti hone se jalataa tha.march 1566 tak, darnle mairi ke khilaaf vidroh karne vaale protestant saamanto ke saath ek gupt shadyantra main shaamil ho gaya. 9 march ko, shadyantrakariyon ke ek samooh ne darnle ke saath milakar holirud mahal main ek ratribhoj ke dauraan garbhvatee rani ke saamne hi rizzio kaa katl kar diya. agle do dinon tak darnle paala badalata rahaa or mairi kaa nazaayas bhai more kaa arl, holirud aa gaya. 11–12 march kii raat, darnle or mairi mahal se bhaag gayi or 18 march ko edinburgh lautne se pehle dunbar kile main kuch dinon ke liye sharnaarthi ban gayi.
 darnle se mairi ke putr, james kaa janm 19 june 1566 ko edinburgh main hua lekin rizzio ke katl ne mairi or darnle ke rishton main khatas laa di or unka vivaah tuutane kii kagaar par pahunch gaya. oktober 1566 main, scottish seemaa par jedburg main apane pravaas ke dauraan mairi 8 ghante kii thakaan bhari ghudsawaari kar ke harmitez ke kile main bothewel ke arl se milane gayin, jahaan vah ek ladaai main ghayal ho gaya tha or aaraam kar rahaa tha. is yatra ko jo kii ek mahila ke liye behad kathin thi ko mairi ke dushmano dwaara baad main use or bothwel ke arl ko ek duusare kaa premi sabit karne ke liye unke khilaaf saboot ke taur par pesh kiya gaya. haalaanki us samay kisi ko aisa koi shaq nahin hua tha kyonki mairi apane surakshakarmiyon or salaahkaaron ke saath gayi thim. jedburg lautne ke turant baad mairi ko gambhir beemaari ne jakad liya. wo lagaataar ultiyon, kam drishyata, mook or behoshee ke jhatkon kaa shikaar ho gai. unhen maranavastha main samajha jane laga. lekin 25 oktober ke baad unki tabiyat main sudhaar hua or iskaa shrey unke french chikitsakon ko diya gaya. unki beemaari kaa kaaran anjaan tha, phir bhi jaanch ke anusaar unhen aisa maansik dabaav or shaareerik thakaan kii vajah se hua tha.
 november 1566 main edinburgh ke sameep cregmiller ke kile main mairi or anya kuleen vyakti "darnle ko ho rahi samasya" ko samajhane or charchaa karne ke liye mili. talaak ke bare main charchaa hui, lekin phir vahaan maujuud saamanton main darnle ko anya tareekon se raste se hataane ke upayon par charchaa hone lagi. "aamajan ke bhale ke liye yah hi sahi or vidvatapurna he ki;... ek aisa murkh or ghamandi taanaashaahee vyakti unpar shashan naa kare; ... or use kisi naa kisi tareeke se satta se dur kiya jaae; or aisa karne kii himmat jo bhi kare sab uski raksha karen va uskaa saath den." darnle ko apni jaan kii phikr hone lagi or apane putr james 6 ke baptism samaaroh ke baad vah glasgo main apane pita ke jaaydaad main rahane chalaa gaya. yatra kii shruwaat main vah biimaar tha, shaayad chechak se peedit yaa phir kisi jaharkhurani kaa shikaar vah kuch hafton tak biimaar rahaa.
 janvari 1567 main, mairi ne apane pati ko waapas edinburgh aane ke liye manaa liya. vah mairi se alag ek anya ghar main rah rahaa tha or apni beemaari se ubarne kii koshish kar rahaa tha. mairi usase roj milane jaati thim or unke bich sambandh sudharne lage the. 9–10 farvari 1567, kii raat ko mairi apane pati se shaam ko milane ke baad ek paariwarik vivaah samaaroh main chali gayin. al subah kark-ofield main jahaan darnle rahata tha ek bheeshan visphot hua or darnle bageechemen mrit paaya gaya. uske sharir par chot yaa hinsa ke koi nishaan nahin the. bothewel kaa arl, james stewart, mantri matland, morton kaa arl or swyan mairi par bhi hatya karwaane kaa shaq tha. 
 farvari ke ant tak darnle kii hatya kaa gunaahagaar bothwel ko mana jane laga tha. darnle ke pita lennox ne bothewel par scotland kii sansad main mukadmaa chalaane kii maang kii jise mairi ne maan liya lekin saboot jutaney ke liye vakt dene se inkaar kar diya. lennox ke gairmaujuudagi or sabootonke abhaav main bothewel ko 7 ghanton kii sunwaayee ke baad 12 april ko mukt kar diya gaya. ek hafte ke baad bothewel ne ek darjan se zyada saamanto, padariyon or prabud janon ko manaa liya ki ve uski rani se shaadi karwaane main madad karengen.
 21 or 23 april 1567 ke bich main mairi apane bete se antim baar sterling main milin. 24 april ko edinburgh waapas jate hue mairi kaa bothewel or uske sipaahiyon ke dwaara apharan hua tha, bah swayan uske saath gayin thi yaa unhen jabardastee dunbar ke kile le jaaya gaya yah gyaat nahin he. 6 may ko mairi or bothewel edinburgh laut gayi or 15 may ko unhone holirud mahal yaa holirud aibe main protestant rivaajon se shaadi kar lee. bothewel or uski pehali patni jin gordon, bothewel kii countes jo samant huntli kii bahan thi kaa baarah din pehle hi talaak hua tha.
 shuru main mairi ko laga ki bahut saare prabhuddh janon ne uske bothewel ke saath vivaah ko sahi mana he or samarthan kiya he lekin bothewel jo ki ab rani kaa pati ban chukaa tha or uskaa ohada dusron se unchaa ho gaya tha kaa darbar main anya mantriyon or darbariyon ke saath sambandh katu hone lag gaya tha. yah vivaah logon ke bich behad alokapriy ho gaya tha. catholicon ne shaadi ko gaiyr kanoonee mana kyunki wo bothwel ke talaak or protestant rivaajon se hui shaadi ko vaazib nahin maanate the. protestant or catholic donon ko hi is baat kaa yakeen nahin tha ki mairi apane purv pati ke hatyaropee se shaadi kar lengi. shaadi se mairi kii jindagi main tufaan aa gaya tha or vah behad niraash va hataash ho gayin thim. 26 darbari va samant jo kii scotland main vibhinn shaharon yaa riyasaton ke swami the mairi or bothewel ke khilaaf ho gayi or unke khilaaf sena banane lage. mairi or bothewel kaa in saamanto se carberi hill par saamana hua lekin vahaan koi yuddh nahin hua kyunki samjhauta vaarta ke dauraan hi mairi kii sena ke bahut saare sainik palaayan kar gayi or unki sankhya bahut kam ho gayi. bothewel ko yuddh ke maidan se surakshit jane diya gaya lekin saamanton ne mairi ko bandi bana liya va unhen edinburgh le gayi jahaan bheed ne un ke charitra par sawaal uthaate hue unpar fabtiyaan kaseen. unhen vyabhichaarini va hatyarin jaise sambhodhan sunne ko mili. agali raat ko mairi ko lok leven dweep ke bich bich sthit lok leven kila main jail main daal diya gaya..20 or 23 july ke bich mairi ko garbhpaat hua.14 july ko unhen apane 1 varshiya putr james 6 ke liye rani ke apane pad ko tyaagane ko majaboor kiya gaya. james 6 raja va more kaaryvahak shaasha bana. jabaki james hepabern yani bothewel ko deshnikala diya ja chukaa tha. use denmark main karawas main daal diya gaya jahaan paagalpan se uski 1578 main maut ho gai.
 2 may 1568 ko jorz duglas kii madad se mairi lock leven kile ke apane karawas se bhaag gayin. 6,000 sainikon kii tukdi ke saath vah langside main 13 may ko more kii choti sena se bhidin. haarane kii vajah se dakshin kii taraf chali gayin or naav se solve farth ko paar karte hue 16 may ko england pahunch gayin. vah uttari england main varkington pahaunchi or varkington ke kile main raat bitaayi. 18 may ko kshetreey adhikariyon ne unhen giraftaar kar liya or carlisle mahal le gayi.
 mairi ne sochaa tha ki elizabeth waapas scotland kii satta paane main unki madad karengi. lekin elizabeth satark thim, unhone 26 darbariyon dwaara mairi ke khilaaf kiye gayi vidroh or darnle kii maut main mairi kaa haath hone kii kisi bhi sambhaavnaaon ko jaanchane ke liye jaanchdal gathit kiya. july 1568 ke madhya main angrej adhikariyon ne mairi ko scottish seemaa se behad dur bolton ke kile main sthaanantarit kar diya. oktober 1568 or janvari 1569 ke bich pehle york va baad main westminster main ek jaanch dal ne baithken kin. jabaki scotland main unke samarthak kaarywahi shaasha more va uske uttaradhikariyon ke khilaaf grihayuddh karte rahe.
 ek rani hone ke naate mairi ne kisi bhi adaalat main apane upar mukadmaa chalaane kii takat hone se or york main sunwaayee ke dauraan vyaktigat upasthiti darz karaane se inkaar kar diya. mairi ne adaalat main apane pratinidhi bheje lekin elizabeth ne unki upasthiti ko nishedh kar diya. mairi ke khilaaf sabooton ke taur par more ne kuch atra dikhaaye jinhen sandook kii chiththiyaan yaa kaha jaataa he.—ye wo 8 ahastakshrit sandook kii chiththiyaan thim jinke bare main kaha gaya ki mairi ne bothewel ko bheji hai. inamen shaadi ke do anubandh patr the, or 14 panktiyon kii ek prem kavita thi jo ek raja francis 2 kii muhar se susajjit ek foot lambey chaandi ke sandook main pai gayin thim. mairi ne in chitthiyon se anbhigyata jataai or kaha ki unki lekhnee kaa anusaran kar ke vaisaa hi likhnaa koi mushkil kaam nahi he or chitthiyon par unke hastakshar bhi nahin hai isaliye ye jhuthe hai. in chitthiyon ko behad ahm mana gaya kyonki iname mairi ke darnle ke katl ko lekar aatmaglani kii bhavanaayen varnit thim. jaanch dal ke adhyaksh norflock ke duk ne in patron ko behad gambhir or bhayankar or naanaa prakaar ke prempurna geeton vaala mana or elizabeth ko unki pratiyaan yah kahte hue bhijwa deen ki agar ye asli hai to mairi doshi hai.
 sandook ke in patron kii pramanikta itihaaskaaron ke bich vivaad kaa vishay rahi he. ab to inke bare main kuch sabit kar paanaa bhi namumkin he. french bhashaa main likhi gai yah chiththiyaan sambhavat: mairi ke putr dwaara 1584 main nasht kar di gayin thim. kuch bachi hui pratiyaan jinka angreji main anuwaad he bhi wo bhi purna nahin hai. anya dastavej jinaki jaanch hui unamem bothewel ke gordon ko diye talaak kii pratiyaan thim jinhen more ne dunbar se mangvayi thim.
 mairi ke jeevani ke lekhak jaise kii, antonia freizer, ellison veir or jon gaai yah nateeja nikaalte hai ki yaa to ye patr puri tarah se nakli the yaa inamen jaanboojh ke kuch aise anuchhed jode gayi the jo mairi ke khilaaf saboot ban sakate the.yaa phir in patron ko kisi or shaks ne bothewel ko yaa phir mairi ne kisi or shaks ko likhaa tha. gaai kehete hai ki patr kii bhashaa ek duusare se alag si lagati he or french main likhe hue vaakyon or anuchhedon main itani vyakaran kii galtiyaan he jinaki ummid mairi jaisi padhi-likhi or french bhashaa kii jaankaar se nahi kii ja sakati. haalaanki patron main maujuud kuch anubhag or ardhvakya or kuch lekhan sheliyaan mairi kii lekhan style se mail khaati hai.
 sandook ke patron ko 1568 kii sammelan se pehle kabhi jari nahin kiya gaya tha. haalaanki scottish darbariyon ne inhen 1567 main hi dekh liya tha. mairi ko jabaran apana pad tyaag karne ko kaha gaya or lagbhag ek varsh tak unhen jail main rahanaa padaa. mairi ko jail bhejne or rani pad se vanchit karne kii kaarywai ko sahi tehraane ke liye in chitthiyon ko kabhi saarvajanik nahin kiya gaya. itihaaskaar jeni vormald kaa vishwaas he ki scotishon kaa in chitthiyon ko saarvajanik naa karnaa or 1584 main unhen nasht kar dena is baat kaa sanket he ki inamen mairi ke khilaaf pukhta saboot the jabaki veir sochate hai ki yah ghatnakram darshata he ki scottish samant jo mairi ke virdohi the unhone itnaa samay in chitthiyon ko banane main lagaaya. haalaanki mairi ke samakaleen kuch aise vyakti bhi hai jinhone in chitthiyon ko dekha tha or wo inaki sachai par yakeen karte hai jaise kii norflock ke duk jisane sunwaayee ke dauraan mairi se shaadi karne kii gupt yojana banaai thi lekin elizabeth ke dwaara iskaa zikr kiye jane par yah kehete hue isse isse inkaar kar diya ki vah aisi mahila ke saath shaadi karne ke bare main nahin sochataa he jiske saath rahane kaa abhi kuch nahin pataa.
 jaanchadal ke adhikansh logo ne in chitthiyon kii saamagree ke adhdhayan or unke mairi kii likhaawat se milan ke baad inhen sahi mana. elizabeth ne apane chahat ke anusaar jaanch khatm karte hue faisla diya ki mairi yaa uske virdohi scottish saamanton ke khilaaf kuch bhi pakke saboot nahin hai or kuch bhi sabit nahin hota. rajnatik kaarnon se elizabetham mairi ko darnle kii hatya kaa naa hi to doshi or naahi nirdosh maananaa chaahati thim or wo is silsile main nyaayik prakriya ke saath nahin janaa chaahati thim. isaliye is jaanch ko sirf ek rajnatik shigupha hi samajha gaya. antat: more scotland laut gaya or mairi ko karawas main hi rakhaa gaya. is tarah se elizabeth scotland main vahaan kii rani se naahi mitrataa or naahi shatruta pradarshit karte hue ek protestant sarkaar banaae rakhane main kaamyaab raheen. freizer kii raay main yah itihaas ke sabase ajeebogareeb mukademon main se ek tha jinamein vaadi or prativaadee donon ke hi khilaaf kuch bhi nahin sabit hua lekin ek ko scotland lautne diya gaya jabaki duusare ko karawas main bandi bana ke rakhaa gaya.
 26 janvari 1569 ko mairi ko tutbari kile le jaaya gaya. or zorge talbot va uski patni kii nigaraanee main rakhaa gaya. elizabeth ne angreji sihansan ke liye mairi ke vichaaron vakaaryon ko apane liye khatra mana or isaliye unhe shrevsbari ke mehalon main bandi bana ke rakhaa. ye sabhi kile vamahal scotland kii seemaa or landan se dur the. mairi ko apane nizi sahaayak va sevak rakhane kii anumati thi jinaki sankhya 16 se adhik rahati thi. unke kakshon ko nae-nae chitron, sajaavati vastuon va chataayeeyon se sajaayaa gaya rakhata tha. unke kaksh main unka rajasi kapadaa jisapar fransisi main mere ant main meri shuruyaat he gutha rahata tha bhi hameshaa susajjit rahata tha. unke naukar unki dekhbhaal karte, chaadaren va kapadey roj dhote badalte va unki pasand ke 32 pakwaan unki marzi se banaate jo unhen chaandi ke bartanon main parose jate. unhen kadi nigaraanee main kabhi kabhi baahar bhi nikalne diya jaataa tha. unhone apana adhiktar vakt silaai kadhai karne main bitaayaa. vyaayaam kii kami, baahar kam nikalne or anya agyaat vajahon se unki tabiyat kharaab hoti gayi, swasth girtaa rahaa or 1580 aate aate unke ghutanon or jodon me dard rahane laga tha. kul mila kar yah kaha ja saktaa he ki elizabeth ne unhen jail main to nahin daalaa, unhen tamaam rajasi suvidhaayen deen lekin unki azaadi chin lee va apane vishwast logon ke bharose unhen vibhinn kilon main nazarband rakhaa.
 may 1569 main elizabeth ne mairi ke scotland vaapasi ke liye rasta nikaalane ke liye vahaan protestant dharm kii suraksha va vistaar kii guarantee maangi jise scotland ke perth main yojit ek sammelan main sire se khaarij kar diya gaya. norfott mairi se vivaah karne kii ranneetiyaan banaata rahaa jisase kshubdh hokar elizabeth ne use landan tower main oktober 1569 se agast 1570 tak karawas main daal diya. agle varsh kii shuruyaat main more kii hatya ho gai va saath hi saath catholicon ke netritv main scotland va uttari england main vidroh shuru ho gaya. catholicon ke is vidroh se elizabeth ko lagane laga ki mairi unke liye kahtara ban sakati hai. angrej senaaon ne scottish grihayuddh main hastkshep karte hue more samarthak vidrohiyon ko ekajute kiya. is bich elizabeth ne apane guptcharon kii madad se mairi par nazar banaae rakhi. 
 1571 main elizabeth ke mantriyon, cesil or valsingham ne ridolphi shadyantra kaa pardaafash kiya jiskaa uddeshy spani sena or norfott ke duk kii madad se elizabeth ko hataakar mairi ko england kii rani banvaanaa tha. norfott ko mrityudand de diya gaya or angrej sansad ne mairi ke angreji singhaasana ke daawey ko nirast karne vaala kanoon prastaavit kiya jise elizabeth ne naamanzur kar diya. mairi ko badnaam karne ke liye landan main sadook kii chitthiyon kaa mudran or vitaran kiya gaya. mairi ko centre main rakhkar aise kai ghatnaayen hoti raheen. pope gregory 13 ne 1570 ke purvardh main ek yojana banaai jisamen mairi kaa vivaah spain ke raja philip 2 ke nazaayas bhai or ek praant ke rajyapal austria ke don jon se karne kaa prastaav tha jo spani sena kii madad se netherland kii taraf se england par akraman kii aguwai karne vaala tha. 1583 ke throcomarton shadyantra ke baad valsingham ne rani suraksha kanoon banane kaa prastaav rakhaa jisamen elizabeth ke khilaaf shadyantra rachane vaale kisi bhi shaks ko mrityudand dene or kisi bhi kaalpanik uttaradhikari ko elizabeth kii hatya kaa phayda uthaakar sihansan hasil karne se rokane ke kanoonee dharaayen thim. farvari 1585 main wiliam peri jo ki ek jasoos tha ko elizabeth kii hatya kaa shadyantra rachate hue giraftaar kiya gaya. isaki jaankaree mairi ko nahin thi lekin unke pratinidhi thomas morgan is maamle main fanse the. isse elizabeth ko laga ki mairi apane vafaadaaron kii madad se unki hatya karne kii sajeesh rach rahi hai. april main mairi ko sar amiyas powlate kii or kadi nigaraanee main rakhaa gaya or christmas main unhen cartli kile main sthanantarit kar diya gaya.
 11 agast 1586 ko babington shadyantra main doshi paae jane par mairi ko giraftaar kar ke tiksial ke sarkari bhawan le jaaya gaya.mairi ko doshi sabit karne ke ek safal prayaas ke tahat vailcingham ne jaanboojh kar aisi vyavastha karwaai kii mairi kii chiththiyaan chartli ke unke awaas se baahar nikaali ja saken. mairi ko bataaya gaya ki unki chiththiyaan surakshit haathon main hai lekin vaastaviktaa main vailsingham ne unka kuta khoj liya tha or vah unhen padh letaa tha. in chitthiyon se yah spasht tha ki mairi ne elizabeth kihatya kii yojana ko manjuuri di thi. unhen chaar dinon kii yatra par photheringhe kila le jaaya gaya or oktober main unpar rani suraksha kanoon ke tahat 36 nyayadhishon ke saamne, jinamein se ek vailsingham khud tha, deshadroh kaa mukadmaa chalaaya gaya. apane bachaav main mairi ne in aaropon ko nakaar diya. unhone apane virodhiyon ko kaha 
  unhone nyayadhishon ko dhyaan dilaayaa ki unhen unke khilaaf pesh kiye gayi sabooton ko jaanchne bhi nahin diya gaya, unhen vakil karne kii aazaadee nahin di gai or ek videshi rani hone ke naate unpar kabhi bhi england kii nyaay vyavastha ke antargat deshadroh kaa mukadmaa nahin chalaaya ja saktaa tha.
 25 oktober ko mairi ko gunaahagaar maanate hue 1 ko chod sabhi nyayadhishon ne unhen maut kii sajaa sunai. iske baavjood elizabeth unhen maut kii sajaa dene se hichak rahi thim. angreji sansad ke dabaav ke baavjood wo is baat se chintit thim ki kisi rani ko maut kii sajaa dene se ek galat parampara kii shuruyaat ho sakati he, or iske parinaam gambhir ho sakate hai, khaskar tabajab mairi kaa betaa or scotland kaa raja james 6 catholic samoohon ke saath gathjod kar ke england par akraman kar de. elizabeth ne mairi ke antim rakshak paulet se poocha ki kya wo mairi ko mrityudand dene kii bajaae unki umr kam karne kaa koi or avaidh tarika dhund sakate hai, jise usne yah kehete hue inkaar kar diya ki uski antaratma aisa karne kii izaajat nahin detii or aisa kar ke wo apane vanshajon ke naam par kaala dhabba nahin chhodna chahta. 1 farvari 1587 ko elizabeth ne mrityudand ke aadesh par hastakshar kar diye or apane darbari wiliam davisan ke supurd kar diye. 3 farvari ko england ke darbar ke 10 sadasyon ko cesil ne bina elizabeth kii jaankaree ke bulaava bheja or turant sajaa kaa anukaran karne kaa faisla liya.
 photheringhe main 7 farvari 1587 kii shaam ko mairi ko unhen agali subah mrityudand die jane kii soochna de di gai.unhone apane jivan ke antim ghante prarthana karte hue, apane vyaktigat saamaanon ko logon main baantate hue or france ke raja ko sambodhit apni aakhri ichha va patr likhte hue bitaaye. phaansi kaa takhte ko great haul main banaaya gaya, yah 2 feet unchaa kaale rang main ranga hua chabutara tha. vahaan 3 stool rakhe the, ek mairi, or baaki do shryushaberi va kent ke arlon ke liye jo sajaa hote dekhne ke liye baithne vaale the. chabutare par ek takiya tha jisapar mairi ko jhuk kar baithna tha or sir lakdi ke saanche main fansaana tha. jallaadon ne mairi ko jhuk kar pranaam kiya or kshamaa maangi. mairi ne jawaab diya main tumhen puure dil se kshamaa karti hoon, main ummid karti hoon ki ab tum mere saare dukhon kaa ant kar doge. unke sevakon jine kennedy, elizabeth karl or jallaadon ne mairi ko shahi kapadey, jevar va anya rajasi nishaniyon ko utaarne main madad kii. mairi ab catholicon ke shahadat ke rang, katthi-gaade bhure rang ke aasteen va makhmali peticot main thim. kennedy ne unki aankhon par pattee band di or swarna jadit ek safed shawl khaanche ke saamne rakhe takiye par chadhaa diye gayi. saanche par apana sir rakhte hue mairi ne apni bhujaayen failaayin or apana antim vaakya kaha ki he bhagwaan! main apni aatma aapke haathon main detii hoon. 
 mairi kaa sir ek hi jatke main dhad se alag nahin hua or duusare waar main hi jallaad unka sir alag kar sakaa. kate hue sir ko uthaate hue chillaaya god seve da queen yani "ishwar rani kii raksha karen". is vakt mairi kaa sir neeche gir gaya or jallaad ke haath main wig rah gaya jo yah bataata he ki apane antim varshon main mairi ke bal bahut chote or bhure rang ke the. kaha jaataa he ki mairi kaa paaltu kutta unke paas hi khada tha or khun main bhigane ke baad usne vahaan se jane se inkaar kar diya va apane maalik ke mrit sharir ke paas hi baitha rahaa. antim samay main mairi ke dwaara pahane hue gahanon, kapadon va unase sambandhit anya vastuon jinpar unke khun ke chhinte padey the ko great haul kii chimney main jala diya gaya taaki bhavishya main avshesh khoji dal unhen dhundhakar uski yaadgaar naa bana saken. 
 jab yah soochna elizabeth ke paas pahaunchi to wo behad cruddh ho gayin or kaha ki davidson ne warrant darbariyon ko dikhaakar unke aadesh kii avhelnaa kii he or darbariyon ne bina unki marzi ke yah kaarywai kii he. haalaanki elizabeth kii anischitata, idhar-udhar kii baton va aspasht nirdeshon se vah mairi ke katl ke ilzaam se kuch had tak hi batch paayin. davisan ko giraftaar kare ke main daal diya gaya. cesil va vailsingham ne uski pairvi kii va aaropee naa paae jane par use 19 maheenon baad jail se aaazaad kar diya gaya.
 france main dafnaae jane ke mairi kii chahat ko elizabeth ne thukraa diya. unke shav ko sanlepit karke ek surakshit shishe ke coffin main tab tak rakhaa gaya jab july 1587 main protestant rivaajon ke tahat peterboro cathedral main uskaa antim sanskaar naa kar diya gaya. sanlepan prakiya ke tahat nikaali gai uski antadiyon va andruni hisson ko photheringhe mahal main chori chupe dafna diya gaya. unka sharir 1612 main unke putr va england ke nae raja james 1 ke aadesh par khod kar nikaala gaya va westminster abi main elizabeth pratham kii kabr ke saamne sasamman dafnaaya gaya. lagbhag dhai sau saalon baad 1867 main unke makbare ko is ummid main dubaara kholaa gaya taaki unke putr james pratham kii kabr kaa pataa lagaaya ja sake jo baad main henry saptam kii kabr ke paas mili. lekin unke tamaam anya vanshaj jisamen bohemia kii elizabeth va asine kaa rajkumaar rupert va maharani aine ke bacchon kii kabr mairi ke shav-kaksh main mili.
 Assessments of Mary in the sixteenth century divided between Protestant reformers such as George Buchanan and John Knox, who vilified her mercilessly, and Catholic apologists such as Adam Blackwood, who praised, defended and eulogised her. After the accession of James I in England, historian William Camden wrote an officially sanctioned biography that drew from original documents. It condemned Buchanan's work as an invention, and "emphasized Mary's evil fortunes rather than her evil character". Differing interpretations persisted into the eighteenth century: William Robertson and David Hume argued that the casket letters were genuine and that Mary was guilty of adultery and murder, while William Tytler argued the reverse. In the later half of the twentieth century, the work of Antonia Fraser was acclaimed as "more objective ... free from the excesses of adulation or attack" that had characterised older biographies, and her contemporaries Gordon Donaldson and Ian B. Cowan also produced more balanced works. Historian Jenny Wormald concluded that Mary was a tragic failure, who was unable to cope with the demands placed on her, but hers was a rare dissenting view in a post-Fraser tradition that Mary was a pawn in the hands of scheming noblemen. There is no concrete proof of her complicity in Darnley's murder or of a conspiracy with Bothwell. Such accusations rest on assumptions, and Buchanan's biography is today discredited as "almost complete fantasy". Mary's courage at her execution helped establish her popular image as the heroic victim in a dramatic tragedy.
 saanchaa:france kii dophinesasaanchaa:french shaskaon ke pati-patni
