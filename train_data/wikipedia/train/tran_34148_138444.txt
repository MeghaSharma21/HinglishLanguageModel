 7 june, 1982 ko janmen umr khan pakistan ke film abhinayta hai.
 umr khan 7 june 1982 ko lahore main janme the, bhartiya seemaa ke nikat pakistan kaa doosraa sabase bada shahar, jise pakistan ke dil ke rup main bhi janaa jaataa he.
 umr ke pita pakistan ke kendriya ucch seva main the lekin vahaan kii sainya taanaashaahee kii vajah se, varsh 1984 main, unhone sweden jane ke liye apni naukari or desh chhodane kaa nirnay liya, apane bacchon ko ek sahi, shant or loktantric parivesh main bada karne ke liye. umr sirf do saal ke the jab ve arlanda airport par utre, duniya ke ek sabase shant or vikhyath shahar stokhome, sweden kii rajdhani, main apane nae jivan kii shuruyaat karne ke liye.
 umr ke pita apane bacchon ke laalan-paalan ke maamle main kaaphi apekshaayen rakhte the or un sabhi ke liye ek shaikshik karier kii aashaa karte the, jo ki pakistan main unke parivaar kaa saamaanya gun tha. vaise umr, bachapan se, shaareerik kriyakalapon kii ore rujhaan rakhte the or footbal, tennis, squash khelaa karte the or ve ek achche tairaak bhi the. bachapan main ve aksar apane khud ke monologs bana, achche kapade pahan kar parivaar va doston ke saamne natyabhinay prastut kiya karte the.
 saat saal kii umr main umr ne bruce lee ke pratimaan ko or marshall arts ko dekha or yah unke jivan bhar kaa shauk banane vaala tha. is samay tak unhone prasiddh marshall arts filmon ke alag-alag drishyon kii nakal utaarna shuru kar diya tha or apana zyada samay is disha main apane kaushal or takanic ko viksit karne main gujaarte the.
 unke skool ke adhiktar chaatr unke marshall arts ke shauk se parichit the, class ke jin asainaments ko ve apane doston ke saath karte the unamem aksar choti-moti ladaai ke drishy hote the or ve niyamit rup se apane skool main choti prastutiyaan diya karte the.
 umr ne apni kishoravastha main khud kii ection film-maala kaa nirmaan kiya, jinhen unhone or unke doston ne mil kar banaaya tha. purna sanyogvash, skool ke jainitor, jo swayan ek marshall arts kalakaar the, ne umr kii ek film dekhi or jald hi ve umr ke pehle marshall arts shikshak banane vaale the.
 vah vyakti jisane umr ko sabase zyada prabhavit kiya vah unke duusare shikshak the; jo chini ection-abhinayta or nritynirdeshak the. shikshak ne unhen marshall arts or asian film nirmaan ke ek nae kshetra ko khojane main madad kiya.
 16 varsh kii umr main umr ne stantman ke rup main apana karier banane kaa nishchay kiya, unke parivaar ke liye ek bilkul aparichit karier. unhen apana pehla kaam sweden ke ek pramukh tii.ve. channel ke dwaara mila. tab se unhen vibhinn utpaadanon main kai kaam mili hai.
 apane aakarshak rang-rup kii vajah se unhen, abhinay or stant role ke alaava, kai modelling ke prastaav bhi mili hai. modelling main unka padaarpan tab hua jab ve scandivenia kii ek bahu prasiddh fitness patrika ke cover par aae. nirdeshkon ke shabdon main, “unka majboot swarup unhen screen par, bure vyakti ke, role ke liye sarvopyukt banaata he.”
 umr hameshaa se shaareerik kshamtaaon se sammohit rahe hai or hameshaa iske utkarsh ko paanaa pasand karte hai. isi vajah se ve extream sports kii sabhi chunautiyon ko dhundte va sweekaarte hai or aaj ve das alag-alag extream sports main shandaar parinaam ke saath sakriyata se bhaag le rahe hai. ve apane kshetra ke khataron or jokhimon ko acchhee tarah se jaanate hai, isi vajah se ve hameshaa ucchtam taiyaari karte hai or maanate hai ki unka kaam adhiktam fitness kii maang karata he.
 unka aakarshak rang-rup or kai stant yogyataon kaa chayan unhen aaj scandivenia kaa sabase maang vaala stantman or saath hi saath model bhi, banaata he. unka aglaa lakshya asian film udyog main ek ection-abhinayta ke rup main karier bananaa he.
 
 
 
