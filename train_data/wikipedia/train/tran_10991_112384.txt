 sihor bhartiya rajya madhya pradesh kaa ek jila he. yah purana jila he jo ki nabaav ke samay se aaj tak he
 yah madhyapradesh ki rajdhani se maatr 39 kilometre dur sthit he. sihor jila shaheedon kii bhoomi rahaa he. indore-bhopal haive yahan se guzarataa he
 bharat main sthit chaar swayan-bhu chintaman ganesh mandir main se ek ati pracheen vikramaditya kaaleen aitihaasik shri chintaman siddh ganesh mandir sihor main sthit he. yah mandir sihor ke vivy pashchim-uttar kone main sthit he jo ki sugar factory se pashchim main lagbhag ek kilometre duuri par gopalpur main sthit he.2000 varsh purv ujjain ke samraat vikramaditya parmaar vansh ke raja ne mandir kaa nirmaan karaayaa tha. mandir main sthapit shriganesh ji kii murti khadi hui he. murti jameen ke andar aadhi dhansi hui he, isliye aadhi murti ke hi darshan hote hai. yah swayambhu pratimaa he. is mandir kaa nirmaan vikram sanwat 155 main maharaj vikramaditya dwaara ganeshji ke mandir kaa nirmaan shriyantra ke anuroop karavaaya gaya tha.raja vikramaditya ke pashchaat mandir kaa jirnoddhar evam sabha mandap kaa nirmaan bajirao peshwa pratham ne karavaaya tha. shalivahan shaq, raja bhoj, krishna raay tathaa gaund raja naval shah aadi ne mandir kii vyavastha main sahyog kiya. nanaaji peshwa vithur aadi ke samay mandir kii khyaati va pratishtha main vruddhi hui he.dedh sau saal pahane nahin lagata tha mandir main talachintaman siddh ganesh ji hone se evam 84 sidhon main se anek tapasviyon ne yahaan siddhi praapt kii he. bataaya jaataa he ki ganeshji ke mandir main virajit ganeshji kii pratimaa kii ankhon main heere jade hue the. 150 varsh purv tak mandir main taala nahin lagaaya jaataa tha tab chaaron ne murti kii ankhon main lage heere chori kar liye gaye the tathaa ganeshji kii pratimaa kii ankhon main se 21 din tak doodh kii dhara bahi thi.tab bhagwaan ganeshji ne pujari ko swapra dekar kaha ki main khandit nahin hua hum. tum meri ankhon main chaandi ke netra lagava do. tabhi se bhagwaan ganesh kii ankhon main chaandi ke netra lagaae gaye hai. is dauraan vishaal yajna kaa aayojan kiya tathaa jan-jan main unke prati aasthaa badi.chaturthi par lagata he bhavy melafalswaroop ganeshji ke janm utsav ke uplakshya main yahaan tabhi se mela yojit kiya jane laga jo ki nirantar prativarsh ganesh janmotsav ke dauraan lagata he. aitihaasik chintaman ganesh mandir par pradesh bhar se shraddhalu apni manokamanaayen lekar pahunchate hai.manyata anusaar shraddhalu bhagwaan ganesh ke saamne aradaas lagaakar mandir kii diwaar par ulta swaastik banaate hai or mannath purna hone ke pashchaat sidhaa swaastik banaate hai. chintaman ganesh mandir par prativarsh ganesh chaturthadashi ke dauraan das divasiy bhavy meley kaa aayojan kiya jaataa he. jisamen pratidin hajaaron kii sankhya main shraddhalu pahunchakar bhagwaan ganesh ke darshan karte hai. yahaan par bhopal, indore, shajapur, vidisha, hoshangabad, raisen sahit pradesh ke baahar se bhi shraddhalu darshan karne pahunchate hai.
