 yah puraana param pavitra veda kii prasiddh shrutiyon ke arth se anumodith, akhil shastron ke rahasyaka strot tathaa aagmon main apana prasiddh sthaan rakhata he. yah sarg, pratisarg, vansh, vanshanukirti, manvantar aadi paanchon lakshanon se purna hai. paramba bhagwati ke pavitra aakhyaanon se yukt he. is puraana main lagbhag 18,000 shloke he. 
 ek baar bhagwat-anuraagi tathaa puneatma maharishiyon ne shri vedavyas ke param shishy sutaji se prarthana kii-he gyanasagar ! aapke shrimukh se vishnu bhagwaan or shankar ke daivi charitra tathaa adbhut lilaayen sunakar ham bahut sukhi hue. ishwar main aasthaa badi or gyaan praapt kiya. ab krupa kar maanav jati ko samast sukhon ko uplabdh karaane vaale, atmik shakti dene vaale tathaa bhoga or moksh pradaan karaane vaale pavithratam puraana aakhyaan sunaakar anugrihit kiijie. gyanechhu or vinamr mahatmaon kii nishkapat abhilaashaa jaanakar mahamuni sutaji ne anugrah sweekaar kiya. unhone kaha-jan kalyaan kii laalasaa se aapane badi sundar ichha prakat kii. main aap logon ko use sunaata hoon. yah sach he ki shri mad devi bhagwat puraana sabhi shastron tathaa dharmik granthon main mahaan he. iske saamne bade-bade tirth or vrath naganya hai. is puraana ke sunne se paap sookhe van kii bhaanti jalakar nasht ho jate hai, jisase manushya ko shok, klesh, du:kha aadi nahin bhogane padate. jis prakaar surya ke prakaash ke saamne andhkaar chant jaataa he, usee prakaar bhagwat puraana ke shravan se manushya ke sabhi ksht, vyaadhiyaan or sankoch samaapt ho jate hai.mahatmaon ne sutaji se bhagwat puraana ke sambandh main ye jigyaasaaen rakhin:
 maharishi parashar or devi satyavati ke sanyog se shrinarayan ke anshavatar dev vyasaji kaa janm hua. vyasaji ne apane samay or samaaj kii sthiti pahachaanate hue vedon ko chaar bhaagon main vibhakt kiya or apane chaar patu shishyon ko unka bodh karaayaa. iske pashchaat vedadhyayan ke adhikaar se vanchit nar-naariyon kaa mandabudhiyon ke kalyaan ke liye attharah puraanon kii rachana kii, taaki ve bhi dharm-paalan main samarth ho saken. sutaji ne kaha-mahatman! guruji ke aadeshaanusaar satraa puraanon ke prasar evam prachaar kaa daayitv mujh par aayaa, kintu bhoga or mokshadaata bhagwat puraana swayan guruji ne janmejay ko sunaaya. aap jaanate hai-janmejay ke pita raja parakshit ko takshak sarp ne das liya tha or raja ne apni hatya ke kalyaan ke liye shrimad bhagwat puraana kaa shravan kiya tha. raja ne nau din nirantar lokmata bhagwati durga kii puja-aradhana kii tathaa muni vedavyas ke mukh se lokmata kii mahima se purna bhagwat puraana kaa shravan kiya. sutaji ne kaha-mahatman! guruji ke aadeshaanusaar satraa puraanon ke prasar evam prachaar kaa daayitv mujh par aayaa, kintu bhoga or mokshadaata bhagwat puraana swayan guruji ne janmejay ko sunaaya. aap jaanate hai-janmejay ke pita raja parakshit ko takshak sarp ne das liya tha or raja ne apni hatya ke kalyaan ke liye shrimad bhagwat puraana kaa shravan kiya tha. raja ne nau din nirantar lokmata bhagwati durga kii puja-aradhana kii tathaa muni vedavyas ke mukh se lokmata kii mahima se purna bhagwat puraana kaa shravan kiya.
 shri krishna prasenjit ko dhundhane ke prayaas main kho gaye the jo shri devi bhagwati ke aashirwad se sakushal laut aae. yah vrittant maharishiyon kii ichha se vistaar se sunaate hue shri sutaji kehane lage-sajjanon ! bahut pehle dwarka puri main bhojavanshi raja satrajit rahata tha. surya kii bhakthi-aradhana ke bal par usne swamantak naam kii atyant chamakdaar mani praapt kii. mani kii kranti se raja swayan surya jaisaa prabhaa-mandit ho jaataa tha. is bhram main jab yadavon ne shrikrishna se bhagwaan surya ke aagaman kii baat kahi, tab antaryami krishna ne yadavon kii shankaa kaa nivaaran karte hue kaha ki aane vaale mahanubhav swamantak manidhari raja satrajit hai, surya nahin. swamantak mani kaa gun tha ki usko dhaaran karne vaala pratidin aath kilo swarna praapt karegaa. us pradesh main kisi bhi prakaar kii maanviya yaa divine vipatti kaa koi chihn tak nahin tha. swamantak mani praapt karne kii ichha swayan krishna ne bhi kii lekin satrajit ne asweekaar kar diya.
 ek baar satrajit kaa bhai prasenjit us mani ko dhaaran karke ghode par chadhakar shikaar ko gaya to ek singh ne use maar daalaa. sanyog se jamavant naamak rich ne singh ko hi maar daalaa or vah mani ko lekar apni gupha main aa gaya. jamavant kii beti mani ko khilonaa samajhakar khilne lagi.prasenjit ke na lautne par dwarka main yah afvaah fail gai ki krishna ko satrajit dwaara mani dene se inkaar karne par durbhaavnavash krishna ne prasenjit kii hatya kara di or mani par apana adhikaar kar liya. krishna is afvaah se du:khee hokar prasenjit ko khojane ke liye nikal pade. van main krishna or unke saathiyon ne prasenjit ke saath ek singh ko bhi mara paaya. unhen vahaan rich ke pairon ke nishaanon ke sanket bhi mili, jo bheetar gupha main pravesh ke suchak the. isse krishna ne singh ko maarane tathaa mani ke rich ke paas hone kaa anumaan lagaaya.
 apane saathiyon ko baahar rahakar pratiksha karne ke liye kahkar swayan krishna gupha ke bheetar pravesh kar gaye. kaaphi samay baad bhi krishna ke waapas na aane par niraash hokar laute saathi ne krishna ke bhi maare jane kaa mithyaa prachaar kar diya.krishna ke na lautne par unke pita vasudev putr-shok main vyathit ho uthe. usee samay maharishi naarad aa gaye. samachar jaanakar naradji ne vasudev se shrimad devi bhagwat puraana ke shravan kaa upadesh diya. vasudev maa bhagwati kii krupa se purv parichit the. unhone naradji se kaha-devarshi, devaki ke saath karagaravaas karte hue jab chha: putr kansa ke haathon maare ja chuke the to ham donon pati-patni kaaphi vyathit or ansatulit ho gaye the. tab apane kul purohit maharishi garg se paraamarsh kiya or ksht se chhutkaaraa paane kaa upaay poocha. gurudev ne jagadamba maa kii gaatha kaa parayan karne ko kaha. karagaar main hone ke kaaran mere liye yah sambhav nahin tha. at: gurudev se hi yah kaary sampann karaane kii prarthana kii.
 vasudev ne kaha-meri prarthana sweekaar karke gurudev ne vindhyachal parvat par jaakar brahmanon ke saath devi kii aradhana-archana kii. vidhi-vidhanpurvak devi bhagwat kaa nawahr yajna kiya. anushthan purna hone par gurudev ne mujhe isaki soochna dete hue kaha-devi ne prasann hokar yah akashwani kii he-meri prerana se swayan vishnu prithvi ke ksht nivaaran hetu vasudev devaki ke ghar avatar lenge. vasudev ko chahie ki us balak ko gokul gram ke nand-yashoda ke ghar pahunchaa den or usee samay utpann yashoda kii balika ko laakar aathvin santan ke rup main kansa ko saunp den. kansa yathavat balika ko dharti par patake degaa. vah balika kansa ke haath se tatkaal chhootakar divya sharir dhaaran kar, mere hi ansh rup se lok kalyaan ke liye vidhyanchal parvat par vaas karegi. garg muni ke dwaara is anushthan fal ko sun kar maine prasannataa vyakt karte hue aage ghati ghatnaayen muni ke kathananusaar puri kin or krishna kii raksha kii. yah vivaran sunaakar vasudev naradji se kehane lage-muniver ! saubhaahgya se aapkaa aagaman mere liye shubh he. at: aap hi mujhe devi bhagwat puraana kii katha sunaakar upakrit karen.
 vasudev ke kehane par naarad ne anugrah karte hue nawahr parayan kiya. vasudev ne nawein din katha samaapti par naradji kii puja-archana kii bhagwati maa kii maaya se shrikrishna jab gupha main pravisht hue to unhone ek balika ko mani se khelte dekha. jaise hi krishna ne balika se mani lee, to balika ro uthi. balika ke rone kii aawaaj ko sunakar jamavant vahaan aa pahunchaa tathaa krishna se yuddh karne laga. donon main sattaees din tak yuddh chalata rahaa. devi kii krupa se jamavant lagaataar camoger padataa gaya tathaa shrikrishna shakti-sampann hote gaye. ant main unhone jamavant ko parajeet kar diya.bhagwati kii krupa se jamavant ko purv smriti ho ai. treta main ravan kaa vadh karne vaale ram ko hi dwapar main krishna ke rup main avatarit jaanakar unki vandana kii. agyaan main kiye aparaadh ke liye kshamaa maangi. mani ke saath apni putree jambavati ko bhi prasantaapurvak krishna ko samarpit kar diya.
 mathura main katha ke samaapt hone ke baad vasudev brahman bhoj ke baad aashirwad le rahe the, usee samay krishna mani or jambavati ke saath vahaan pahuch gaye. krishna ko vahaan dekhakar sabhi kii prasannataa kii koi seemaa na rahi. bhagwati kaa aabhaar prakat karte hue vasudev-devaki ne shrikrishna kaa ashrupurit netron se swaagat kiya. vasudev kaa safal kaam banaakar naarad devloak waapas laut gaye.
 devi bhagwat puraana ke anusaar aagat muniyon ko yah katha sunaate hue sutaji bole-shradwalu rishiyon ! katha shravan ke liye shraddhalu janon ko shubh muhoort nikalwane ke liye kisi jyotirvid se salaah leni chahie yaa phir navaratri main hi yah katha-shravan upyukt he. is anushthan kii soochna vivaah ke samaan hi apane sabhi bandhu-baandhvon, sage-sambandhiyon, parichiton, brahman, kshatriyon, vaishyon, shudron evam striyon ko bhi aamantrit karnaa chahie. jo jitna adhik samay shravan main de sake, utana avashya de. sabhi aagantukon kaa swaagat satkar aayojan kaa dharm he. katha-sthal ko gobar se lipakar ek mandap or uske upar ek gumbad ke aakaar kaa chandova latakaakar iske upar devi chitra yukt dhwaja fahraa deni chahie. katha sunaane ke liye sadaachari, karmkandi, nirlobhi kushal upadeshak ko hi niyukt karnaa chahie. praat:kaal snaan aadi se nivrutt hokar svachh vastra dhaaran kar kalash kii sthapana kerani chahie. ganesh, navagraha, yogini, maatrakaa, kshetrapal, batuka, tulsi vishnu tathaa shankar aadi kii puja karke bhagwati durga kii aradhana kerani chahie. devi kii shodashopchaar puja-archana karke devi bhagwat granth kii puja kerani chahie tathaa devi yajna nirvighn samaapt hone kii abhyarthna kerani chahie. pradakshina or namaskara karte hue devi kii stuti prarambh kerani chahie. tatpashchaat dhyanavasthit hokar devi katha shravan kerani chahie. katha ke shravankaal main shrota athwa vaktaa ko kshor karm nahin karwaanaa chahie. bhoomi par shayan brahmacharya kaa paalan sada bhojan sanyam shuddh aacharan satya bhaashan, tathaa ahimsa kaa vrath lenaa chahie. taamas padaarth yatha-pyaaj, lahasun, maance, madiraa aadi kaa bhakshan bhi varjit he. stri-prasang kaa balpurvak tyaag karnaa chahie. navahn yajna kii samaapti par nawein din anushthan kaa udhyapan karnaa chahie. us din vaktaa tathaa bhagwat puraana donon kii puja kerani chahie. brahman tathaa kumarikaon ko bhojan evam dakshina dekar trupt karnaa chahie. gayatri mantra se home karke swarna manjusha par adhishthit bhagwat puraana vaktaa brahman ko daan main dete hue dakshinadi se santusht karte hue use vidaa karnaa chahie. purvokt vidhi-vidhaan se nishkaam bhav se parayan karne vaala shrota shraddhalu mokshapad ko or sakaam bhav se parayan karne vaala apane abhisht ko praapt karata he. katha-shravan ke samay kisi bhi prakaar kaa vaartalap, dhyanabhagnata, asana badalane, oonghney yaa ashraddha se badi baari haani ho sakati he at: aisa nahin karnaa chahie. sutaji maharaj ne kaha-atharah puraanon main devi bhagwat puraana usee prakaar sarvottam he, jis prakaar nadiyon main ganga, devon main shankar, kaavyon main ramayana, prakaash sroton main surya, sheetaltaa or ahlad main chandramaa, kshamashilon main prithvi, gambhirtha main sagar or mantron main gayatri aadi shreshth hai. yah puraana shravan sab prakaar ke kashton kaa nivaaran karke aatmakalyaan karata he. at: iskaa parayan sabhi ke liye shreshth evam varenya he.
