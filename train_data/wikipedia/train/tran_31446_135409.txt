 manthur devsia valsamma, ek sevanivrutt bhartiya athlete he. vah asian khelon main swarna padak jeetne vaali vyaktigat rup se duusari bhartiya mahila thi or bhartiya dharti par ise jeetne vaali pehali mahila thi. 
 valsamma kaa janm 21 aktubar,1960 kerala ke kannur jile ke ottathai main hua tha. skool ke shuruuaati dinon se hi unhone athletics main kariyar banane ke liye soch liya tha parantu marsi college, palakkad jane ke baad vah use or gambhirtha se lene lagi. unka pehla padak 1979 main pune main inter-uniwarsity championships main 100 meter kii baadha or pentathalon main kerala ke liye tha. vah dakshini railway main namankit thi va unhen i.ke kutti dwaara prashikshit kiya gaya tha. unhone 1981 main bangalore main inter-state meeting main paanch swarna padak jitkar, 400 meter flats or 400 meter or 100 meter riley ke atirikt 100 se 400 meter kii duuri par baadha daud main sabko prabhavit kiya. 
 1982 asian khelon main jawaharlal nehru stadium main, valsamam ne 58.47 second main bhartiya or asian record samay main 400 meter baadha daud main swarna padak jeeta. isse kamaljit sandhu ke baad, bharat ke liye asian khelon main swarna padak jeetne vaali duusari mahila khilaadi bani. 1982 main bharat sarkaar dwaara unhen arjuna award se sammanit kiya gaya or 1983 main padam shri se sammaan diya gaya. lagbhag 15 varshon ke karier main, em.di.valsamma ne hawana, tokyo, landan main, 1982, 1986, 1990, 1994 asian khelon ke sanskarnon main bhaag liya,or sabhi asian trek and field meet main or es.e.epa games main bhaag liya prayek pratiyogita apni alag chhap chodi. 
