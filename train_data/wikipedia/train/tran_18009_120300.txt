 joseph david
 firozshah m. mistre
 almoaara 1931 main bani hindi bhashaa or bharat kii pehali sawak film he. is film ke nirdeshak ardeshir irani hai. irani ne cinema main dhwani ke mahatv ko samajhate huye, almoaara ko or kai samakaleen sawak filmon se pehle puraa kiya. alam aara kaa pratham pradarshan mumbai ke magestic cinema main 14 march 1931 ko hua tha. yah pehali bhartiya sawak itani lokapriy hui ki "police ko bheed par niyantran karne ke liye sahaayta bulani padi thi".
  almoaara ek rajkumaar or banjaaran ladki kii prem katha he. yah joseph david dwaara likhit ek parsi naatak par aadhaarit he. joseph david ne baad main irani kii film company main lekhak kaa kaam kiya.. film main ek raja or uski do jhagadaalu patniyaan dilabahaar or navbahar he. donon ke bich jhagada tab or bad jaataa he jab ek fakir bhavishyavaanee karata he ki raja ke uttaradhikari ko navbahar janm degi. gussai dilabahaar badla lene ke liye rajya ke pramukh mantri adil se pyaar kii guhaar karti he par adil uske is prastaav ko thukraa detaa he. gusse main aakar dilabahaar adil ko karagaar main dalava detii he or uski beti almoaara ko deshnikala de detii he. almoaara ko banjaare paalate hai. yuva hone par almoaara mahal main waapas lautati he or rajkumaar se pyaar karne lagati he. ant main dilabahaar ko uske kiye kii sajaa milti he, rajkumaar or almoaara kii shaadi hoti he or adil kii rihaai.
 film or iskaa sangeet donon ko hi vyapak rup se safalataa praapt hui, film kaa geet "de de khuda ke naam par" jo bhartiya cinema kaa bhi pehla geet tha or ise abhinayta vazeer mohammad khan ne gaaya tha, jinhone film main ek fakir kaa charitra nibhaayaa tha, bahut prasiddh hua. us samay bhartiya filmon main parshv gayan shuru nahin hua tha, isliye is geet ko hormonium or table ke sangeet kii sangat ke saath sajiv record kiya gaya tha.
 film ne bhartiya filmon main filmi sangeet kii neenv bhi rakhi, film nirdeshak shyaam benegal ne kaha film kii charchaa karte hue kaha he, "yah sirf ek sawak film nahin thi balki yah bolne or gane vaali film thi jisamen bolnaa kam or gaanaa adhik tha. is film main kai geet the or isane filmon main gane ke dwaara kahani ko kahe jane yaa badhaaye jane kii parampara kaa sutarapaat kiya."
 taran dhwani pranali kaa upyog kar, ardeshir irani ne dhwani recording vibhaag swany sambhala tha. film kaa chhayankan tonner ekal-pranali camere dwaara kiya gaya tha jo dhwani ko sidhe film par darj karte the. kyonki us samay soundpruf studio uplabdh nahin the isliye din ke shorsharabe se bachane ke liye isaki shooting zyaadaatar raat main kii gayi thi. shooting ke samay microphone ko abhinaytaon ke paas chipa kar rakhaa jaataa tha.
