 greece main ilis ke maidan main pahaado evam nadiyon se ghira hua ek manoram sthaan he jisko olympiya kehete hai. vahaan duniya kaa pehla khel kaa maidan bana tha. greek log is baat main vishwaas karte the ki swasth sharir main hi swasth mastishk ho saktaa he. unhone khel ke mahatv ko samajha or khelon ko apni sabhyataa main unchaa sthaan diya. greece main lagbhag har bade shahar main vyaayaamashaala hoti thi jisamen shahar ke navayuvak jaakar kasarat karte the. phir unhone bade bade khel sangathit kiye jinamein saare greece se navayuvak aakar bhaag lete the. in khelon main olympian, pithian, nimian tathaa isthamian bade mashhoor hai. in chaaron khelon main sabase puraane or sabase bade olympian khel the.
 olympian khel chaar saal main ek baar hote the or jis maheene main ye hote the usamen aapas kii ladaaiyaan or jhagade band ho jate the taaki noujvaan shantipurvak aakar unamem bhaag le saken or asankhya darshak bhi aa saken.
 olympiya kaa maidan bahut bada tha jisamen darshakon ke baithne kii paryaapt jagah thi or bich main daudane kaa maidan tha. isamen aadmi daudte the or rathon kii daud hoti thi. phandane kii jagah or kushti ke akhaade bhi hote the. kareeb kii pahari ke uu par jiyas kaa mandir tha jahaan olympic daud main jeetnevaale khilaadi le jaae jate the. olympic ek daud hoti thi jo sted yaa 606 foot kii duuri main hoti thi. sted se hi stadium shabd bana. greece main sthaan sthaan par aise maidan the jahaan par daudanevaale ore dekhanevaale ikattha hote the.
 greece ke baad rome main khelon kii bahut charchaa rahi or romavaasiyon ne kai prakaar ke khel ke maidan banawaye. rome main khel sarkari kharche par hote the tathaa bahudhaa tyoharon ke avasar par yojit kiye jate the. ladaai jeetne kii khushi main, yaa kisi bade aadmi ke mar jane par bhi, rome main khel hote the. romavaasi khelon ke peeche pagal the, parantu unhen greesvasiyon kii tarah khel main swayan bhaag lene kii chaah nahin thi, varan dekhne kaa adhik shauk tha. rome kaa sabase bada khel kaa maidan colocium tha, jiske khandhar ab bhi maujuud hai. isamen pachaas hajaar aadmi baith sakate the. rome ke khelon ke maidan main rathon or maamuli ghodon ke alaava or bhi khel hote the, udhaahrant: junglee jaanwaron kii ladaai yaa junglee pashuon evam aadamiyon kii ladaai. ek ek khel main hajaaron jaanavar or saikadon aadmi maare jate the. colocium ke nirmaan ke avasar par jo khel hue the unamem 9,000 jaanavar maare gaye the. phir in maidaanon main gladietteron kii ladaai bhi hoti thi. ye log maamuli yaa ladaai ke kaidi hote the or aapas main jaan kii baaji lagaakar ladate the. jab koi maaraa jaataa tha to maidan darshakon ke shor gul se goonj uthta tha. rome main khel ke kuch maidan aise bhi the jinamein pani bhar diya jaataa tha or ek jhil ban jaati thi. is jhil main niyamit rup se samudri ladaaiyaan hoti thim or bahut aadmi maare jate the.
 madhya yug main khel kaa mahatv samaapt ho gaya. 19veen sadi tak khel kaa koi maidan nahin bana. sirf spain or mexico main saandon kii ladaai ke kuch maidan bane. in maidaanon main aadmi saandon se ladate the or hajaaron aadmi uskaa tamaasha dekhte the. ye ladaaiyaan spain main ab bhi hoti thi.
 19veen sadi main europawaalon ne khel ke mahatv ko phir se samajha or olympic khelon ko punerjeevit kiya. aadhunik yug main pehla olympic khel 1896 main athens main yojit kiya gaya or uske liye sangemarmar kaa kreedaangan banaaya gaya jisamen 66 hajaar aadmi baith sakate the. tab se baraabar khel ke maidan sari duniya main banate ja rahe hai. 20veen sadi main jitne kreedaangan bane hai, utane itihaas ke kisi kaal main nahin bane. keval america main hi sau se uu par khel ke maidan bane hai, jinamein band evam khule donon prakaar ke maidan shaamil hai. landan, neuyark tathaa chicago main bahut bade bade dhanke hue kreedaangan hai. inamen badminton, tennis, boxing or barf ke khel hote hai. chicago kaa band kreedaangan itnaa bada he ki usamen do lakh aadmi aa sakate hai.
 khel ke in maidaanon kaa aakaar bhinn-bhinn prakaar kaa hota he. kuch maidan gol hote hai, kuch andey kii shakal ke, kuch chaukor or kuch ghode kii naal kii tarah. bich main daudane waalon ke liye kramash: uu chi hoti janevaale asana kii shreniyan hoti he. aajkal ke stadium darshneey hote hai. inke cement ke bhawan bahut shandaar or sundar hote hai. olympic khelon kaa aajkal dhang yah hota he ki bhinn-bhinn desh unako baari baari se apane yahan yojit karte hai. isliye jis desh kii baari hoti he usamen ek bahut bada stadium taiyaar ho jaataa he. bahut se deshon main aadhunik stadium isi prakaar bane hai.
