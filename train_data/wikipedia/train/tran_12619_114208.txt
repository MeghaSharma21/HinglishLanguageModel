 chak de! india 2007 main bani hindi bhashaa kii film he.
 ek lambey arase ke baad yash chopra kii koi film pyaar-mohabbat se hatakar he or darshakon ko pasand ai he. hockey kii prashthabhumi me bani chak de india me shahrukh khan ne apni romantic chhavi se hatakar ek aise haaki coach kii bhoomika nibhaai he jiskaa ekmaatr lakshya apni team ko vishwa cap jitaana he. film hame bhartiya hockey ke vah saare pahalu dikhaati he jiske kaaran vah ab rasaatal me ja rahi he. team me anushaasan kii kami, senior khilaadiyon kaa junior khilaadiyon ke prati auchha vyavhaar, achche khel maidan kii kami, prashasko kaa khilaadiyon kii prati udaseenta or khilaadiyon me desh or team ke liye khilne kii kam hoti jaati bhaavana kii vajah se haaki ko hote hue nuksaan ko dikhaaya gaya he. khelon ke upar baliwood me ginati kii acchhee filme bani he or lagaan ke baad chak de india kaa hi naam aata he. yah film sirf ek khel kii hi kahani nahi he, yah ek coach or uski team kii ummiido, jajbato, himmat, saahas or sapano kii kahani he. bharat main khelon par aadhaarit filmein ginati kii bani hai. khushi kii baat he ki pichley ek-do varshon se filmon main bhi khel dikhaai dene laga he. hockey hamaara rashtriya khel he or is samay yah pichhadaa hua khel mana jaataa he. is khel par film banaakar nirdeshak shimit amin ne ek saahasik kaam kiya he.
 chak de! india yash raaj films dwaara banaayi hindi film he. film kabir khan naamak ek hockey khilaadi par kendrit he. kabir kii captaini main bharat ke pakistan se ek hockey match haarane par media kabir par phixing kaa aarope lagaati he or kabir ko hockey team se nikaal diya jaataa he. iske kuch saal baad kabir bhartiya stri hockey team ke coach banate hai or unhen hockey vishwa cap jeetne main sahaayta karte hai.
 ‘chak de india’ kabir khan kii kahani he, jo kabhi bhartiya team kaa shreshth centre forward rah chukaa tha. pakistan ke viruddh ek final match main vah antim kshanon main penlti stroke ke jariye gol banane main chook gaya or bharat match haar gaya. muslim hone ke kaaran uski deshbhakti par prashnchihn laga diya gaya. use gaddaar kaha gaya. us match ke baad khilaadi ke rup main uskaa kariyar khatm ho gaya. saat varsh baad vah mahila hockey team kaa prashikshak banataa he. is team ko vishwa champion banaakar vah apane upar lage hue daag ko dhonaa chahta he, lekin uski raah aasaan nahin thi. hockey khilaadi kii sthiti "bharat ke liye khele ek shreshth hockey khilaadi kii aarthik sthiti kya hoti he, ye nirdeshak ne shahrukh ko ek khatara scooter par baitaakar bina samvaad ke jariye bayaan kar di." in ladakiyon kaa dhyaan khel par kam tha. ve keval naam ke liye khelti thim. alag pradeshon se ai in ladakiyon main ekta nahin thi. senior khiladiyon kii dadaageeri thi.kabir in khiladiyon ke dimag main yah baat daalata he ki ve bhartiya pehle hai, phir ve maharashtra yaa punjab kii hai. phir shuru hota he prashikshan kaa daur. har taraf se baadhaayen aati hai or kabir in baadhaon ko paar kar ant main apni team ko vijeta banaata he.kahani badi saral he, lekin jayadeep saahani kii patakatha itani umdaa he ki pehali frem se hi darshak film se jud jaataa he. chote-chote drishy itane umdaa tareeke se likhe or filmaae gaye hai ki kai drishy sidhe dil ko chhu jate hai.
 shahrukh jab apni team kaa parichay praapt karte hai to jo ladki apane naam ke saath apane pradesh kaa naam jodatii he, use ve baahar kar dete hai or apane naam ke saath bharat kaa naam jodne vaali ladki ko ve shaabaashi dete hai. ye un logon par karaari chot he, jo pratibha khoj kaarykram main pratibha chunate samay apane pradesh ke pehle hote hai or bhartiya baad main.australia main stadium ke baahar khadey shahrukh ek videshi karmchaaree ko bharat kaa tirangaa lagaate hue dekhte rahete hai. ek khilaadi unase aakar puuchhati he ki sar aap yahan kya kar rahe hai, to shahrukh kaa jawaab hota he ki main ek gore ko tirangaa fahraate hue pehali baar dekh rahaa hoon.bharat ke liye khele ek shreshth hockey khilaadi kii aarthik sthiti kya hoti he, ye nirdeshak ne shahrukh ko ek khatara scooter par baitaakar bina samvaad ke jariye bayaan kar di. mahila team hone ke kaaran inhen purushon kii chhintakashi kaa shikaar bhi hona padataa he. hockey association ke padaadhikariyon kii soch rahati he ki chakala-belan chalaane vaali ladkiyaan hockey kya khelengi, lekin nirdeshak ne kai drishyon ke jariye sabit kiya he ki mahilaayein kisi bhi maamle main purushon se kam nahin hai. shahrukh ek jagah samvaad bolte hai 'jo mahila purush ko paidaa kar sakati he vah kuch bhi kar sakati he'.
 film kaa sangeet saleem-suleman dwaara diya gaya he or bol jayadeep saahani ne die hai.
 relies hone par film ne bharat me ausat udghaatan se neeche darj kiya. jiske kaaran ise bharat ke kai hisso me kam screene mili jaise ki pashchim bengal. haalanki, film ko majboot mahatvapurn pratikriya milne ke kaaran ise 80 pratishat se adhik adhibhog mili. iske baad, chak de​​! ko bihar rajya mai kar se chhot pradaan kiya gaya tha . ek saptaah ke andar film ke box offis collection 220 rupayo tak ja pahunchi. is film ke cinema ghar ke baahar nikalne tak yah film 1ki teesri sabase adhik kamai karne vaali film ban chuki thi. gharelu str par 1 rupye ke rajasav ke saath. box offis india par yah ek blockbster sabit hui.
 shimit kaa nirdesan behad shandaar he. ek chust patakatha ko unhone bakhubi filmaaya he. ve hockey ke jariye darshakon main rashtraprem kii bhavanaayen jagaane main kaamyaab rahe. ek seen main match ke purv jab ‘jan-gana-man’ kii dhun bajati he, to theatre main maujuud darshak sammaan main khadey ho jate hai.film main har match ke dauraan cinemaghar main upasthit darshak bhartiya team kaa is tarah utsaah badhaate hai, jaise stadium main baithkar ve sachmuch kaa match dekh rahe hon. prayek darshak team se apane aapako judaa hua paata he or yaheen par shimit kii kamyaabi dikhaai detii he. film ek tej gati se badhati jaati he or kisi bhi samay bojhil yaa rukii hui nahi lagati. film kii patakatha darshakon ko baandhe rakhti he or film kaa sangeet bhi logon ko bahut pasand aayaa he jo naa sirf film ke drishyon par anukool he balki logon ko prerit bhi karata he. film darshako ko apane saath shuru se jod leti he or vishwa cap ke maichon me darshak bhi team kaa haunsala badhaate hue nazar aate he.shahrukh khan ne ek kalankit khilaadi or kathor prashikshak kii bhoomika ko bakhubi nibhaayaa he. ve shahrukh khan nahin lagakar kabir khan lage hai. kai drishyon main unhone apane bhav maatr aankhon se vyakt kiye hai. kalank dhone kii unki bechaini unke chehre par dikhaai detii he. unki team main shaamil 16 ladkiyaan bhi shahrukh ko takkar dene ke maamle main kam nahin raheen. unki aapasi nokajhonk or hockey khilne vaale drishy umdaa hai. punjab or haryana se ai ladakiyon kaa abhinay shandaar he. film main gane hai, lekin ve parshv main bajte rahete hai. in geeton kaa upyog bilkul sahi sthanon par kiya gaya he. jayadeep saahani ke samvaad saraahneey he. kul milakar ‘chak de india’ ek baar jarur dekhi jaani chahie.
