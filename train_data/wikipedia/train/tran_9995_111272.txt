 acharya tulsi jain dharm ke shwetambar terapanth ke nawein sant the. wo anuvrat or jain vishwa bharti vishvavidhyalay ke pravartak hai evam 100 se bhi adhik pustakon ke lekhak hai. sarvapalli radhakrishnan ne apni pustak "living vid purpaj" main unhen vishwa ke 15 mahaan logon main shaamil kiya he. unhen bharat ke purv raashtrapati ve ve giri ne 1971 main ek kaarykram main "yug-pradhan" kaa shirshak diya.
 unhone acharya mahaprajna evam sadhvi kanakprabha kaa vikaas karne main mahatvapurn kaary kiya.
 anuvrat anushaasta yugapradhana acharya shri tulsi kaa janm 1914 main karthik shukla dwitiya ko ladnun, rajasthan, bharat main hua. unke pita kaa naam jhumrlaal khattad or maan kaa naam vandana tha. unhone aath varsh kii aayu main vidhyalay janaa armbh kiya.. unke paanch bhai tathaa teen bahene thi jin main ve sabase chote the. unke bade bhai champalalji pehle hi muni ban gaye the. unke paariwarik log sahaj dharmanuragi the. vadananji kii vishesh prerana-swaroop ghar ke sabhi bachche satsang aadi main aayaa karte the. unke man main bachapan se hi satsang va sadhu-charya ke prati anuraag tha. ashtamacharya shri kalugni kaa aagaman ladnun me hua. poojya shri kalugni ke divya pravachan tathaa vyaktitv ne balak tulsi ke purv arjeet sanskaro ko jaagrit kar diya. unke man main muni-jivan ke prati anuraag utpann hua.
