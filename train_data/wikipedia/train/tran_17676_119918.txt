 chittha vishwa hindi kaa pehla gyaat blog agrigater tha. ise hindi chitthakaar debashish chakravarti dwaara june 2004 main banaaya gaya tha. isane hindi chitthakaari ke aarmabhik dinon main hindi chitthakaron ko ekajute karne tathaa hindi chitthakaari ke prachaar main mahatvapurn bhoomika nibhaai.
 chittha vishwa mijavasarwar naamak muft java hosting seva par host tha. disambar 2006 ke aasapaas yah seva takneekee rup se baadhit ho gai. iske saath chittha vishwa bhi itihaas kaa ek hissaa ban kar rah gaya. oktober 2007 main mijavasarwar kuch had tak phir sucharu hui to chittha vishwa bhi punah live ho gaya. haalanki ab iskaa adhyatanikaran nahin hota he.
 shuruyaat main jab mahaj paanch-das chitthey hua karte the tab chitthakaar ek-duusare ke chitthon par jaakar tazaa saamagree pard liya karte the. sankhya badhane par is kalpana ne janm liya ki alag-alag chitthon par hone vaale apadet kii soochna ek hi jagah mila kare. isi kalpana ne chittha-vishwa kaa rup liya.
 chittha-vishwa ke bare debashish bataate hai:
 chittha-vishwa purnatah handblanded java code par aadhaarit tha, isamen kisi vijet yaa bane banaae code kaa prayog nahin kiya gaya . data rakhane hetu isamen kisi prakaar ke database kaa nahin balki risource bundle kaa prayog kiya gaya. mijavasarwar tathaa blogadiggar kii muft suvidha par nirbhar ye seva zaahir taur par dhimi thi. naarad ke janm ke baad ye thapp sa pad gaya or phir mijavasarwar kii krupa se band. isamen chitthakaron ke profile, blogajagat ke aankaden, rochak tathy or tagacloud jaisi suvidhaayen thime. nepali, marathi va gujarati jaisi anya bhartiya bhashaaon ko jodne kii yojana bhi thi. vigat ek saal se ye jalsthal band tha, kisi nekadil ne shaayad punah paband laga kar ise chaalu kar diya. cidbaar par lage chitthon kii suchi main pehle sabhi chitthon ke naam hote the, jise chitthon kii lagaataar badhati sankhya ke kaaran ab kar paanaa asambhav he. 
