 deva samhita gorakh sinha dwaara madh kaal main likhaa hua sanskrit shlokon kaa ek sangrah he jisame jat jati kaa janm, karm evam jaaton kii utpati kaa ullekh shiv or parvati ke samvaad ke rup main kiya gaya he. 
 thakur deshraj likhte hai ki jaaton kii utpatti ke sambandh main ek katha kahi jaati he. mahadevaji ke shvasur raja daksh ne yajna rachaa or anya praayah sabhi devataaon ko to yajna main bulaayaa par na to mahadevaji ko hi bulaayaa or na hi apni putree sati ko hi nimantrit kiya. pita kaa yajna samaj kar sati bina bulaae hi pahunch gayi, kintu jab usne vahaan dekha ki na to unke pati kaa bhaag hi nikaala gaya he or na uskaa hi satkar kiya gaya isliye usne vahiin pranant kar die. mahadevaji ko jab yah samachar mila, to unhone daksh or uske salaahkaaron ko dand dene ke liye apni jataa se 'virbhadra' naamak gana utpann kiya. virbhadra ne apane anya saathi ganon ke saath aakar daksh kaa sar kaat liya or uske saathiyon ko bhi puraa dand diya. yah keval kinvadanti hi nahin balki sanskrit shlokon main isaki puri rachana kii gayi he jo devasanhita ke naam se jaani jaati he. isamen likhaa he ki vishnu ne aakar shivaji ko prasann karke unke vardaan se daksh ko jivit kiya or daksh or shivaji main samajhota karaane ke baad shivaji se prarthana kii ki maharaj aap apane matanuai 'jaaton' kaa yagyopavit sanskaar kyon nahin karvaa lete? taaki hamaare bhakt vaishnav or aapke bhakton main koi jhagada na rahe. lekin shivaji ne vishnu kii is prarthana par yah uttar diya ki mere anuyai bhi pradhan hai.
 devasanhita ke kuch shloke nimna prakaar hai- 
 arth- he bhagwan! he bhutesh! he sarv dharm visharadon main shreshth! he swamin!aap krupa karke mere tain jat jati kaa janm evam karm kathan kijiye.. 12..
 arth- he shankaraji ! inaki mata koun he, pita koun he, jati koun he, kis kaal main inkaa janm hua he ?.. 13..
 arth- mahadevaji parvati kaa abhipraay jaanakar bole ki jaganmata bhagwati ! jat jati kaa janm karm main tumhaari tain satya-satya kathan karata hoon ki jo aaj paryant kisi ne na shravan kiya he or na kathan kiya he.. 14..
 arth- shivaji bole ki jat mahabali hai, maha veeryavan or bade parakramee hai kshatriya prabhruti kshitipaalon ke purv kaal main yah jati hi prithvi par raaje-maharaaje raheen. jat jati dev-jati se shreshth he or drudh-pratigya vaale hai || 15 ||
 arth- shankaraji bole he bhagwati ! sristi ke aadi main virbhadraji kii yogamaya ke prabhaav se utpann jo purush unke dwaara or brahmaputra daksh maharaj kii kanya gani se jat jati utpann hoti bhai, so aage spasht hovega || 16 ||
 arth- shankaraji bole he devi ! jat jati kii utpatti kaa jo itihaas he so atyant aashcharyamay he. is itihaas main wipro jati evam dev jati kaa garv kharch hota he. is kaaran itihaas varnanakarta kaviganon ne jat jati ke itihaas ko prakaash nahin kiya he || 17 ||
