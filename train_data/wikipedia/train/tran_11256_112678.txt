 hindu dharm main ekadshi kaa vrath mahatvapurn sthaan rakhata he. prayek varsh choubees ekadashiyaan hoti hai. jab adhikmas yaa malmaas aata he tab inaki sankhya badhkar 26 ho jaati he. bhadrapada krishna ekadshi kaa kya naam he? vrath karne kii vidhi tathaa iskaa mahatmaya krupa karke kahie. madhusudan kehane lage ki is ekadshi kaa naam aja he. yah sab prakaar ke samast paapon kaa naash karne vaali he. jo manushya is din bhagwaan rishikesh kii puja karnaa chahie.
 kuntiputra yudhisthir kehane lage ki he bhagwaan! bhadrapada krishna ekadshi kaa kya naam he? vrath karne kii vidhi tathaa iskaa mahatmaya krupa karke kahie. madhusudan kehane lage ki is ekadshi kaa naam aja he. yah sab prakaar ke samast paapon kaa naash karne vaali he. jo manushya is din bhagwaan rishikesh kii puja karata he usko vaikunth kii prapti avashya hoti he. ab aap isaki katha suniye.
 prachinkaal main harishchandra naamak ek chakravarti raja rajya karata tha. usne kisi karm ke vasheebhoot hokar apana sara rajya va dhan tyaag diya, saath hi apni stri, putr tathaa swayan ko bech diya.
 vah raja chandal kaa das banakar satya ko dhaaran karata hua mritkon kaa vastra grahan karata rahaa. magar kisi prakaar se satya se vichlit nahin hua. kai baar raja chintaa ke samudr main duubakar apane man main vichaar karne lagata ki main kahan jaaon, kya karuun, jisase meraa uddhaar ho.
 is prakaar raja ko kai varsh biit gaye. ek din raja isi chintaa main baitha hua tha ki gautam rishi aa gaye. raja ne unhen dekhakar pranaam kiya or apni sari du:khabhari kahani kah sunai. yah baat sunakar gautam rishi kehane lage ki rajan tumhaare bhagya se aaj se saat din baad bhadrapada krishna paksh kii aja naam kii ekadshi aegi, tum vidhipurvak uskaa vrath karo.
 gautam rishi ne kaha ki is vrath ke punya prabhaav se tumhaare samast paap nasht ho jaayenge. is prakaar raja se kahkar gautam rishi usee samay antardhyaan ho gaye. raja ne unke kathananusaar ekadshi aane par vidhipurvak vrath va jaagran kiya. us vrath ke prabhaav se raja ke samast paap nasht ho gaye.
 swarg se baaje bajane lage or pushpon kii varsha hone lagi. usne apane mritak putr ko jivit or apni stri ko vastra tathaa aabhushanon se yukt dekha. vrath ke prabhaav se raja ko pun: rajya mil gaya. ant main vah apane parivaar sahit swarg ko gaya.
 he rajan! yah sab aja ekadshi ke prabhaav se hi hua. at: jo manushya ytn ke saath vidhipurvak is vrath ko karte hue raatri jaagran karte hai, unke samast paap nasht hokar ant main ve swarglok ko praapt hote hai. is ekadshi kii katha ke shravanamaatr se ashwamedh yajna kaa fal praapt hota he.
