 bhashavigyaan main 'akshar' yaa shabdaansh dhvaniyon kii sangathit ikai ko kehete hai. kisi bhi shabd ko anshon main todakar bolaa ja saktaa he or shabdaansh shabd ke vah ansh hote hai jinhen or zyaada chota nahin banaaya ja saktaa varanaa shabd kii dhvaniyaan badal jaati hai.
 udhaahrantah 'achaanak' shabd ke teen shabdaansh hai - 'a', 'chaa' or 'nak'. yadi ruk-ruk kar 'a-chaa-nak' bolaa jaye to shabd ke teenon shabdaansh khandit rup se dekhe ja sakate hai lekin shabd kaa uccharan sunne main sahi prathit hota he. agar 'nak' ko aage todaa jaae to shabd kii dhvaniyaan galat ho jaatin hai - 'a-chaa-na-k'. is shabd ko 'a-chaan-k' bhi nahin bolaa jaataa kyonki is se bhi uccharan galat ho jaataa he.
 kuch chote shabdon main ek hi shabdaansh hota he, jaise 'main', 'kaan', 'haath', 'chal' or 'ja'. kuch shabdon main do shabdaansh hote hai, jaise 'chalakar', khaanaa, rumal or sabzi . kuch main teen yaa us se bhi adhik shabdaansh hote hai, jaise 'mahatvapurn' or 'antarrashtriya' .
 akshar shabd kaa arth he - 'jo na ghat sake, na nasht ho sake'. iskaa prayog pehle 'vaani' yaa 'vaak' ke liye evam shabdaansh ke liye hota tha. 'varna' ke liye bhi akshar kaa prayog kiya jaataa rahaa. yahi kaaran he ki lipi sanketon dwaara vyakt varnon ke liye bhi aaj 'akshar' shabd kaa prayog saamaanya jan karte hai. bhashaa ke vaigyanik adhyayan ne akshar ko angreji 'silabal' kaa arth pradaan kar diya he, jisamen swar, swar tathaa vyanjan, anuswaar sahit swar yaa vyanjan dhvaniyaan sammilit maani jaati hai.
 ek hi aghat yaa bal main boli jane vaali dhwani yaa dhwani samudaay kii ikai ko akshar kaha jaataa he. ikai kii pruthakta kaa aadhaar swar yaa swararat vyanjan hota he. vyanjan dhwani kisi uccharan main swar kaa purv yaa par ang banakar hi aati he. astu, akshar main swar hi merudand he. akshar se swar ko na to pruthak hi kiya ja saktaa he or na bina swar yaa swararat vyanjan ke akshar kaa nirmaan hi sambhav he. uccharan main yadi vyanjan moti kii tarah he to swar dhaage kii tarah. yadi swar shashakt samraat he to vyanjan ashakt raja. isi aadhaar par praayah akshar ko swar kaa paryaay maan liya jaataa he, kintu aisa he nahin, phir bhi akshar nirmaan main swar kaa atyadhik mahatv hota he. katipay bhashaaon main vyanjan dhvaniyaan bhi akshar nirmaan main sahaayak siddh hoti hai. angreji bhashaa main na, r, l jaisi vyanjan dhvaniyaan swararat bhi uccharit hoti hai evam swardhvani ke samaan akshar nirmaan main sahaayak siddh hoti hai. angreji silabal ke liye hindi main akshar shabd kaa prayog kiya jaataa he. dow ramvilas sharma ne silabal ke liye 'swarik' shabd kaa prayog kiya he. . chunki akshar shabd kaa bhashaa or vyakaran ke itihaas main anek arthchhaya ke liye prayog kiya gaya he, isliye silabal ke arth main iske prayog se bhramasrijan kii ashanka rahati he.
 shabd ke uccharan main jis dhwani par shikharata yaa ucchata hoti he vahi akshar yaa silabal hota he, jaise haath main aa dhwani par. is shabd main ek akshar he. 'akalpit' shabd main teen akshar hai - a, kal, pit ; aazaadee main teen - aa ja di; arthath shabd main jahaan jahaan swar ke uccharan kii pruthakta pai jaae vahaan-vahaan akshar kii pruthakta hoti he.
 dhwani utpaadan kii drushti se vichaar karne par phuffus sanchalan kii ikai ko akshar yaa swarik kehete hai, jisamen ek hi sheershadhvani hoti he. sharir rachana kii drushti se akshar yaa swarik ko phuffus spandan bhi kah sakate hai, jiskaa uccharan dhwani tantra main avarodhan hota he. jab dhwani khand yaa alpatam dhwani samooh ke uccharan ke samay avyav sanchalan akshar main ucchtam ho to vah dhwani aksharvat hoti he. swar dhvaniyaan bahudhaa aksharvat uccharit hoti he evam vyanjan dhvaniyaan kvachit. shabdagat uccharan kii nitant pruthak ikai ko akshar kaha jaataa he, yatha
 kisi shabd main aksharon kii sankhya is baat par katai nirbhar nahin karti ki usamen kitni dhvaniyaan hai, balki is baat par ki shabd kaa uccharan kitne aghat yaa jatke main hota he arthath shabd main kitni avyavhit dhwani ikaiyaan hai. akshar main prayukt sheersh dhwani ke atirikt shesh dhvaniyon ko 'akshrang' yaa 'gahvar dhwani' kaha jaataa he. udhaaharan ke liye 'chaar' main ek akshar he jisamen aa sheersh dhwani tathaa c evam r gahvar dhvaniyaan hai.
 kisi bhi shabdaansh main ek 'shabdaansh centre' hota he, jo hameshaa swar varna hi hota he or uske ird-gird anya varna milte hai jo vyanjan bhi ho sakate hai or swar bhi. 'kaan' shabdaansh kaa shabdaansh centre 'aa' kaa swar he jisase pehle 'k' or baad main 'na' ke varna aate hai.
 akshar bolte hai
