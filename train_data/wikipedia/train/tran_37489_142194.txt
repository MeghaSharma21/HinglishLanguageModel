  is lekh main saamaanya hindi or kuch angreji shabdon kaa prayog kiya gaya he, kripaya in shabdon ko vishay se sambandhit maanak hindi shabdon se badal den. aap is maanakeekaran ke dwaara vikipedia kii madad kar sakate he. 
 ghar pahunch seva yaa diarect broadcast satellite yaa diarect tu home upgrah se sidhe tivi prasaaran seva suvidha he. is prasaaran main upabhokta ko apane ghar main dish lagaani hoti he. is prasaaran main cabel tivi oparator kii bhoomika khatm ho jaati he or prasarankartta sidhe upbhogataaon ko seva pradaan karata he. dit network prasaaran kendra, upgrah, encoder, multipilksar, modellulator or upbhogataaon se milakar banataa he. ek dit seva pradaata ko upgrah se keyu band transponder ko lij yaa kiraye par lenaa hota he. iske bau encoder audio, video va data signal ko digital formet main badal detaa he. multipilkasar in sanketon ko mishrit karata he or iske baad upbhogta ke ghar par lage sat top box yaa dish antina di-code kar kaaryakramon ko tivi par prasaarit karte hai.
 dibies ko praayah par mini dish system bhi kaha jaataa he. dibies main 4 band ke upree hisse va band ke kuch hisson ko upyog main liya jaataa he. sanshodhit dibies ko si-band upgrah se bhi sanchalit kiya ja saktaa he. adhikansh dibies divibi-es maanakon ko apane prasaaran ke liye upyog main laate hai. in maanako ko pe-tivi sevaaon ke tahat rakhaa gaya he. 
 doordarshan kii yatra terrysterial prasaaran se aarambh hui or cabel network se aage badhate hue diarect tu home par pahunch chuki he, jisane aam upabhoktao ko ek saath kai vikalp die hai. badalati praudyogiki se doordarshan channelon kii sankhya main lagaataar badhottaree ho rahi he or aanevaale samay main channelon kii sankhya ke 500 ke bhi paar hone kii sambhaavna he.1962 main pehla upgrah televijan signal europe se telestar upgrah se uttari america main prasaarit kiya gaya tha. vishwa kaa pehla vyavsaayik sanchaar upgrah intelsat-16 april 1965 main laanch kiya gaya tha. dit ke vikaas main in teen kadamon kaa mahatvapurn yogadan rahaa he. pehle dit tivi prasaaran ko ikraan naam diya gaya tha. yah 1976 main tatkaaleen soviet rus main prasaarit hua tha. bharat main 1996 main dit sevaaon ko lagu karne kaa prastaav aayaa tha or 2000 main iske prasaaran aarambh hue.
 aaj bazaar main direct tu home spes main bhagidaari ke liye ab jarurat se zyada pratiyogi ho gaye hai, jaise akele bharat main hi dish tivi, tata ski, big tivi, airtel digital, san direct or videocone di2ech, aadi. dit seva pradaataaon ko chunate hue dhyaan yogya kuch khaas binduon kaa avashya dhyaan rakhana chahie. pikchar kii gunvattta, vipareet mausam main prasaaran, package kii anurupata, keemat ke alaava vailu aded sarvice aadi bindu chunaav karte samasya avashya dhyaan die jane chahie.
 jisaki pradaata kii pikchar quality acchhee hogi, vah dit seva bhi utani acchhee kehalaaegi. kuch sevapradaataaon dwaara empiiji4 pikchar quality uplabdh karai jaati he, jabaki kuch dividi quality digital transmishan pradaan karte hai. nayaa standard empiiji4 ke saath divibi-es-2 he, jise digital video broadcasting-duusari peedi se joda jaataa he. yah maanak usee samay viksit hua jis samay ech.264 video kodak viksit hua. is maanak main hai-dephination quality kaa praavdhaan he. internet ke saath judakar isaki sevaaon kaa dayera or adhik vyapak ho jaataa he. keval, baahar bheje jane vaale data ko duusare prasaaran tareekon se bhejne kii aavashyaktaa hoti he.
 digital quality or vailu aded services ke aadhaar par channelon ke gathan kii vidhi ko bhi dekha janaa aavashyak hota he. prayek suvidhadaata ke aadharbhoot package main free-tu-air channel kii adhikta hoti he or usamen kuch anya channel daal die jate hai. bharat main ek achche vyapak package ke liye 350 rupee kaa vikalp badhiya hoga jiske tahat yadi prati channel keemat kii baat kii jaae to paise kii puri keemat vasuuli ja sakati he. iske jariye kuch pe-par-vyuu filmein or sakriy sevaaon tak bhi pahunch banegi. iske alaava dit prowiders dwaara pravesh ke liye aakarshak suvidhaayen bhi di ja rahi hai, jisamen sthapit karne or hardware kaa kharch shaamil he.
 dit seva pradaata aise channel uplabdh karaate hai, jahaan pe-par-vyuu filmein nirdhaarit aarambhik samay main dikhaai jaati hai. yahaan yah dhyaan rakhana jaruri he ki kitne channels demand par film dikhaa rahe hai, isse kahin adhik jaruri yah he ki vah kis tarah kii filmein dikhaate hai. kuch seva pradaata samayik content dete hai, to kuch par puraani filmein dikhaai jaati hai.
 adhiktar sevapradaata interective services uplabdh karaate hai, jisamen aap sevaaon se sampark kar sakate hai. udhaaharan ke liye kooking sho dekhte samay upabhokta ke paas pop-ap hota he, jiske anusaar kisi khaas batan ko dabaakar ve us racippi vishesh ko dekh sakate hai athwa kisi quij channel ko dekh sakate hai.
 kuch dit sevapradaata jaise dish tivi vivaah seva athwa naukari seva jaalasthalon aadi online sroton kaa content uplabdh karaate hai. iske alaava airtel, vijat sthapit karne kii suvidha detaa he, jo mausam, stock apadet, bracring news, sports aadi jaankaree va khabaren ek batan dabaane maatr se uplabdh karaata he, iske liye mukhya screen se dur hatane kii jarurat bhi nahin hogi.
 upabhokta ko programing ke sagar main disha dikhaane vaali electronic programing guide kaa swaroop bhi jaruri hota he. udhaaharan ke liye big tivi guide main channel ko alfabet ke anusaar athwa number ke rup main vyavasthit kiya jaataa he. videokon interphes ko bahubhasha main detaa he saath hi upabhoktaaon ke paas kuch seemaa tak on screen ko customiod karne kaa vikalp hota he. ek acha interphes, aapako advance main hi kam se kam saat din pehle aane vaale programs ke bare main jaankaree uplabdh karaata he. vartmaan main kya chal rahaa he or kai anya suvidhaayen bhi isamen shaamil hoti hai.
 cabel network se dit kii tulana karen to taar dwaara prasaarit hone ke kaaran cabel network kii pahunch lagbhag mahanagaron or bade shaharon tak hi simit he; jabaki dit kii pahunch mahanagaron shaharon ke saath-saath sudur gramin kshetron tak bhi utani hi sulabh he. cabel network jahaan ab bhi analog aadhaarit prasaaran hi darshakon ko uplabdh karaate hai, vahiin dit seva dwaara uplabdh karai janevaali takneekee utkrisht drishy-shravy gunvattta uplabdh karaati he, jise cabel seva kisi bhi paristhiti main uplabdh nahin kara sakati he.
 dit kii sabase badi khubi he ki iske dwaara upabhoktaaon ko aavashyaktaa ke anusaar channel chunane or unka bhugtan karne kii swatantraaa milti he. yah cabel oparator kii seva ke vipareet he, jahaan darshak channelon kii sankhya yaa seva gunvattta ke bina masik shulk dene ko baadhya hote hai. dit plateform ke prati upabhoktaaon kii dilchaspee badhane kaa mukhya kaaran atyadhik ucch gunvattta he. dit seva upabhokta ko iske madhyam se aanevaali saamagree ke niyantran kii lacheelee vyavastha pradaan karti he. iske alaava dit, condishnal acces system or internet protocol televijan jaise digital madhyamon main aisi vyavastha hoti he, ki unki pahunch bacchon tak hone se roka ja sake.
 
 cam yaa condishnal acces madphul ek chota sa upkaran hota he jise upabhokta apane set top box main laga sakate hai. yah graahak ko bina nayaa set top box kharide duusare seva pradaata ke saath judane kii suvidha detaa he. philhal to ditit seva dene vaali companiyaan set top box kii keemton main aakarshak chhot dene kii hode main lagi hai. cam ke jariye zyada graahak jodne kii puri yojana kii kamyaabi is par nirbhar karegi ki vah pradaata isaki keemat kitni rakhata he. is bare main bhartiya dhoorbhaash niamak praadhikaran kaa niyam yah he ki har oparator ke set top box main cam lagane kii jagah uplabdh or khaali honi chahie taaki upabhokta apni pasand or jarurat ke anusaar cam ko feet kar sake.
 bharat main dit graahakon kii sankhya agle do varshon main, yani 2011 tak doguni hokar 3.2 karod ke paar hone kii sambhaavna he. vartmaan main bharat main dit graahakon kii sankhya 1.6 karod he. aankadon ke anusaar gharon main alsidi tathaa elidi seton kii sankhya main bhi badhotaree ke saath hi bharat ke upabhokta badi teji se cabel operator seva se dit kii ore ja rahe hai. reliance big tivi ke mukhya marketing adhikari umesh raav ke anusaar, dit ke prati upabhoktaaon kii ruchi badhane kaa mukhya kaaran ucch gunvattta vaali bina baadha kii seva tathaa ghar par sampurna manoranjan kaa anand uthaane kii aavashyaktaa rahi he. visheshgyon ke anusaar aagaamee 2 varshon main alsidi tivi seton kii keemton main 35 pratishat kii kami sambhavit he, ye set siarti tivi ke banisbat adhik pasand kiye ja rahe hai.
