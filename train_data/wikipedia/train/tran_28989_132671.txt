 dridhruvi vikaar ek gambhir prakaar kaa maansik rog he jo ek prakaar kaa manodasha vikaar he. is rog se grasit rogi kii manodasha baari-baari se do vipareet avasthaaon main jaati rahati he. ek manodasha ko sanak yaa unmaad or duusari manodasha ko avsaad kehete hai. sanak kii manodasha main rogi ati-ashaavadi ho saktaa he; apane bare me badi-chadhi dharna rakh saktaa he ; vyakti ati-kriyasheel ho saktaa he ; rogi sona nahin chahta yaa sone ko anaavashyak kahata he aadi. duusari taraf avsaad kii manodasha main rogi udhaas rahata he; usko thakaan lagati he; apane ko doshi mahasoos karata he yaa usamen aashaheenata dikhaayi detii he. 
 aise vyakti kaa mood jaldi-jaldi badalata he. vah kabhi khud ko ekadam se khush mahasoos karata he to ekaek se avsaad kii avasthaa main bhi pahunch jaataa he. khushi or dukh donon hi avasthaaen saamaanya nahin hoti he. khushi kii is avasthaa ko menic kaha jaataa he. dridhruvi vikaar ko mukhyat: teen shreniyon main baanta gaya he- 
 yah vikaar purushon or mahilaon donon ko prabhavit karata he. chunki yah mastishk ke prakaayon ko prabhavit karata he jisase iskaa prabhaav logon ke sochane, vyavhaar or mahasoos karne main dekha aata he. iske kaaran anya logon kaa unki sthiti ko samaj paanaa mushkil ho jaataa he. saamanyat: vayaskon main ye sthiti ek hafte se lekar, ek maheene tak rahati he. kai maamalon main yah isse kam bhi ho sakati he. menic or depressant kii sthiti aniyamit hoti he or iskaa saathi bhi samaan nahin hota. yani hameshaa iske lakshan samaan nahin hote. har vyakti ke vyaktvi ke anusaar ye alag-alag prakat hote hai.
 dridhruvi vikaar ke kaaran kuch logon ko drugs or madiraa kii lat lag jaati hai. isse grasit logon ke liye madiraa or drugs behad hanikaarak siddh hote hai or vah vyakti kii sthiti ko zyada kharaab kar dete he jisase chikitsak ke liye uskaa upachaar karnaa adhik mushkil ho jaataa he.
 dridhruvi mood vikaraka ab tak koi sarvamaanya vaigyanik hal saamne nahin aayaa he. zyaadaatar vaigyanik iske liye jaivaracinic, anuvaanshik or vaataavaran ko uttaradaayi maanate hai. aisa mastishk ke rasayanon main asantulan kii vajah se hota he. snayusanchari main asantulan kii vajah se mood ko niyantrit karne vaala system gadabada jaataa he. vahiin iske liye jin bhi pramukh kaarak hote hai. yadi kisi ke sage sambandhi ko dridhruvi vikaar he to us vyakti ko iske hone kii sambhaavna kaaphi had tak bad jaati he. iskaa arth ye bhi nahin nikaalnaa chahie ki ye usko bhi ho jayega. 
 vahiin maahaul ko bhi manovaigyanik is vikaarake liye uttaradaayi maanate he. parivaar main kisi vyakti kii mrityu, mata-pita kaa talaak or kai anya dardanaak haadason kii vajah se vyakti iskaa shikaar ho jaataa he. mastishk kii sanrachana main kharabi ke kaaran bhi ye vikaar hota he. kuch adhyayanon main ye saamne aayaa he ki mendula, prifrantal cartex or hippocampus main gadabadi kii vajah se aisi samasya hoti he.
 dridhruvi mood vikarako pahchaan kar iskaa upachaar kiya ja saktaa he. vayaskon main is vikaarake lakshan pataa karnaa zyada mushkil nahin he. bacchon or tinagers main iske lakshan vayaskon kii tarah nahin hote hai, aise main inamen lakshan pahchaanane main samasya aati he. upachaar karne se pehle tiangers kii vartmaan or bhootkaal ke anubhavon kii padtaal kii jaati he. iske alaava parivaar ke sadsy or doston se bhi vyakti ke vyavhaar ke bare main jaankaree lee jaati he. kai baar tinagers main ise post troumetic stress vikaar, atension dephisit hyperactivity vikarajaisa samaj liya jaataa he, jisase iske ilaj main mushkilen aati hai. upachaar mukhyat: vyavhaarik lakshanon or sanketon ke aadhaar par kiya jaataa he. baad main test kiye jate hai. jaise siti scan brain bentricells kaa bada rup dikhaata he. vahi brit spot ko dimag ke emarai dwaara dekha ja saktaa he
 mishigan vishvavidhyalay main hue ek adhyayan main saamne aayaa ki dridhruvi mood vikaarawale logon main rasayan kaa snav karne vaali dimagi koshikaon kii sankhya aam logon kii tulana main 30 pratishat zyada hoti he. iske alaava unke dimag main calcium yaa cortysol kii adhikta hoti he. saath hi dimag ke cell receptor main asaamanyata dekhne main aati he.
