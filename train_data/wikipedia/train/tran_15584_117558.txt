 arq weldon vidhi main jodi janevaali vastuon kii takkaron ko galane ke liye ek electrode to weldon kii batti ke rup main hota he or doosraa un jodanevaale bhaagon ke rup main hota he tathaa in donon electrodon ke bich main vidyut arq sthapit kar, aavashyak ooshmaa praapt kar lee jaati he. is kaam ke liye ] or prayavarti kisi bhi dhara kaa prayog kiya ja saktaa he, lekin disht dhara adhik suvidhajanak rahati he.
 electrode do prakaar ke hote hai : carbon ke or dhaatu ke. dhaatu ke electrode bhi teen prakaar ke hote hai: nange, dhanke or pole. dhaatu ke electrode kii adhik kaam main aate hai. carbon ke electrode to kuch swachaalit yantro main hi pramukh hote hai. jin electrodon main 0.9 pratishat se adhik manganeez mila hota he, ve bhi acha kaam dete hai. isi prakaar aluminium kii weldon kii battiyaan bhi acha kaam detii hai.
 yah dhaatu kii battiyon ke saath 18 se 30 volt or carbon ke saath 80 se 100 volt tak rakhaa jaataa he. yah arq kii lambaai ke anusaar hi ghatata badhata rahata he or usee ke anupaat se galit dhaatu kaa jamaab bhi hota he. haath se weldon karne ke upkarnon main bahudhaa 20 se 300 ampior tak kii dhara kaa prayog kiya jaataa he, lekin swachaalit yantron main vah 1,200 ampiore tak pahunch jaataa he.
 dhaatu ke electrode 1/16 inch se 3/8 inch vyas ke or 12 inch se 18 inch tak lambey hote hai tathaa carbon ke electrode 5/32 inch se 1 inch vyas ke or 12 inch lambey hote hai. vidyut dhara kaa pravaah electrode ke kaary or motaai ke anusaar hi hona chahie.
 yadi dhara kaa pravaah halakaa hoga, to electrode kii dhaatu jhiriyon main pravesh nahin karegi or weldonvaali sataha bhi nahin galegi. yadi pravaah bahut tej hoga, to electrode kii dhaatu jal jaaegi or jod kamjor pad jayega. phir bhi yahi uchit he ki vidyut dhara kii gati anupaat se mand rakhane kii apeksha kuch tej hi rakhi jaae. dhanke hue electrodon main adhik tej dhara pravaahit karne se uski gali dhaatu par slag nahin aane paata, jo uski raksha ke liye atyant upyogi hai. vah bahut shyaan prakruti kaa hota he. is slag kaa gali dhaatu ke bheetar hi kaid ho jane kaa dar rahata he. nange electrodon kaa prayog karne se, uski dhaatu galkar badi badi boondon ke rup main jodne kii jagah par jam jaati he, jisase vidyut arq laghupatham karan lagata he dhank electrodon se choti boonden nikalati hai, dhara ekares chalati he or laghupathan bhi nahin hota.
 weldon kiye jane vaali tal kii rekha se electrode ko 60 se 75 ansh ke kone tak jhukaa hua rakhana chahie. apane sir ke upar ke jodon ko jhaalate samay batti kaa kone 60 se 90 ansh tak rakhaa jaataa he.
 weldon ke pehle jodon ko taiyaar karnaa bade hi mahatv kii baat he or isi par weldon kii safalataa nirbhar karti he.
 18 gej athwa usase kam motaai kii chaadaron ke weldonvaale kinaaron ko thodaa mode diya jaat he, jisase unke weldon ke samay batti kii aavashyaktaa nahin padati. inase mote, arthath 3/16 inch se 1/4 inch tak motaai ke, platon main bhi koi khancha daalane kii aavashkata nahin padati, lekin inase adhik mote platon ke jhaale jane vaale kinaaron par chitra 1. kii akruti k se c tak dikhaae anusaar aakaar k khaanchaa, aadha aadha donon bhaagon main katkar, taiyaar karnaa chahie. kuch log aakaar kaa khaanchaa kaatna bhi pasand karte hai. akruti c main donon taraf khaanchaa kaata gaya he. khaanche ke bich kaa kone praaia: 60 degree se 90 degree tak banaaya jaat he. is vidhi main bhi daahine haath or baayen haath kaa weldon karne kaa rivaaj he. sakare kone ke saath sidhe haath ke weldon main suvidha rahati he or baayein haath kii jhaal lagane ke liye chaude kone kii aavashyaktaa hoti he. daayen or baayein kaa bhed samajhane ke liye dekhen gas dwaara weldon. chitra 1. kii akruti k se c tak khaanchaa banaate samay donon platon ke bich kuch faasla swat: rah jaataa he, jo bade mahatv kii cheez he. adhik faasla rakhane se gali hui dhaatu neeche gir jaati he to phir weldon karnaa kathin ho jaataa he or kam faasla chhodane se platon kii jad tak dhaatu nahin pahunchne paati. at: patale platon main to faasla lagbhag 1/16 inch chaudaa or 2 inch motaai tak ke platon main use kramash: badhaate hue 3/16 inch tak kar diya jaataa he. samakon par rakhkar jhaale janevaale platon ko thai kaa jod kehete hai, jo chitra 1. kii tha se pa tak kii akritiyon main dikhaaya gaya he. upar neeche rakhkar jode janevaale platon kii bhi dhaiyaan jhaali jaati he, jaisaa chitra 1. ke t or tha main dikhaaya gaya he, inke liye kisi prakaar kaa khaanchaa kaatna aavashyak nahin he. akruti chha or ja main ekahari pattee kaa jod he or jha main dohari pattee kaa, jise "bat" jod bhi kehete hai. weldon karte samay patale platon main jinaki motaai lagbhag 3/16 inch hoti he, to jhalaai ke ek daure se bhi kaam chal jaataa he. adhik moti chizon ke weldon main sidhi ore ulti kai parat lagaani hoti he jisamen unka khaanchaa puraa bhar jaae.
