 british bharat 
 1938-1969 
 number 1 squadran aieef ambala vaayu sena stesan pashchimi kaman 
 dwitiya vishwa yuddh 
 padam vibhushan general sarvice medal 1947 samar seva star raksha padak sainya seva padak bhartiya swatantraaa padak pratishthit udaan cross 1939 -45 star burma star yuddh padak 1939-1945 
 padam vibhushan arjan singh, diefasi, bhartiya vaayu sena ke ekmaatr adhikari the jinhen vaayu sena marshall par padonnat kiya gaya tha. 16 sitambar 2017 ko 98 varsh kii aayu main inkaa nidhan hua. ye bhartiya vayusena main pramukh pad par 1964-69 tak asin rahe. 1965 ke bharat paak yuddh ke samay vaayu sena kii kaman ko safaltaapurvak sanbhaalane hetu inhen padam vibhushan se sammanit kiya gaya evam 1966 main air cheef marshall pad par padonnat kiya gaya. vaayu sena se sevanivritti uparant inhone bharat sarkaar ke rajanyik, raajnneetijna evam paramarshdaata ke rup main bhi kaary kiya. 1989 se 1990 tak ye dilli ke uparajyapal pad par rahe. 2002 main bhartiya vaayu sena ke marshall ke pad par asin kiya gaya. ye pratham avasar tha ki jab bhartiya vaayu sena kaa koi adhikari paanch sitara str par pahunchaa ho.
 arjansingh kaa janm 15 april 1919 ko punjab ke lailpur, main british bharat ke ek pratishthit sainya parivaar hua tha. unke pita risaldaar the va ek divijan commander ke edisi ke rup main seva pradaan karte the. unke dada risaldaar major hukum singh 1883 or 1917 ke bich kaivalari se sambandhit the va dada, naayab risaldaar sultanaa singh, 1854 main maargdarshika kaivalari kii pehali do pidiyon main shaamil the or 1879 ke afagaan abhiyaan ke dauraan shahid hue the. arjan singh kii aarmabhik shiksha british bharat main maantagomari main hui. unhone 1938 main royal air force college, cranwel main pravesh kiya or disambar 1939 main ek payalat adhikari ke rup main niyukti pai. 1944 main singh ne bhartiya vayusena kii number 1 squadran kaa aracan abhiyaan ke dauraan netritv kiya. 1944 main unhen pratishthit flying cross se sammanit kiya gaya or 1945 main bhartiya vayusena kii pratham pradarshan udaan kii kaman sanbhali. singh ko court marshall kaa saamana karnaa padaa jab unhone farvari 1945 main kerala ke ek aabaadi vaale ilaake ke upar bahut nichi udaan bhari, unhone ye kehete hue apana bachaav kiya ki ye ek prashikshu vimaanchaalak kaa manobal badhaane kii koshish thi.
  1 agast 1964 se 15 july 1969 tak vah vayusenadhyaksh the, or 1965 main unhen padam vibhushan se sammanit kiya gaya tha . 1965 ke yuddh main vaayu sena main apane yogadan ke liye unhen vaayu senadhyaksh ke pad se paddonnat hokar air chif marshall banaaya gaya. ve bhartiya vaayu sena ke pehle air chif marshall the. unhone 1969 main 50 saal kii umr main apni sevaaon se sevanivritti lee. 1971 main unhen switzraland main bhartiya rajdoot niyukt kiya gaya tha. unhone samavarti vatican ke rajdoot ke rup main bhi seva kii.
 
 singh kaa swasthya antim varshon main bahut acha nahin rahaa tha. ve apane milane waalon se apni dhalati aayu ke saath girte swasthya evam apane kai divangat saathiyon ke bare main baaten kiya karte the. apane jivan ke svarnim kaal main golf ke khilaadi rahe singh apni praatah kii chaay niyam se dilli golf club main piya karte the. 2015 main us samay 96 varshiya arjan singh un kai ganmaanya vyaktiyon main se the jo purv raashtrapati dow0 e pi je abdul kalam ko 28 july ko palam hawaii adde par shradhanjali dene aaye the. us samay ve wheelchair par the kintu phir bhi unhone khadey hokar divangat da0 kalam ko sailyut karke antim shradhanjali di. 
 16 sitambar 2017 ko singh ko jabardast hridayaghat hua va unhen turant dilli ke army research and redral aspataal le jaaya gaya, jahaan chikitsakon ne unki halaat atyant gambheer bataayi. usee shaam 07:47 unhone aspataal main hi apni antim saans lee.
 singh kaa sienen news 18 ko diya gaya antim saakshaatkaar.
 14 april 2016 ko marshall ke 97 wein janmdin ko yaadgaar banane ke liye tatkaaleen chif of air staff air chif marshall arup rahaa ne ghoshnaa kii thi ki pashchim bengal ke panagarh main bhartiya vaayu sena stesan kaa naam arjan singh ke naam par hoga. unki seva ke sammaan main ab ye vaayu sena stesan, arjan singh stesan kehalaayegaa. 
