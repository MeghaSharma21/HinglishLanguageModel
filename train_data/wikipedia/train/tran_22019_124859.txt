 kriya ke jis rup se yah gyaat ho ki vaakya main kriya dwaara sampadit vidhaan kaa vishay karta he, karm he, athwa bhav he, use vachya kehete hai.
 kriya ke us parivartan ko vachya kehete hai, jiske dwaara is baat kaa bodh hota he ki vaakya ke antargat karta, karm yaa bhav main se kiski pradhanta he. 
 inamen kisi ke anusaar kriya ke purush, vachan aadi aae hai.
 vachya ke teen prakaar hai-
 vaakya main kriya ke ling, vachan tathaa purush kaa adhyayan 'prayog' kehalaata he. 
 aisa dekha jaataa he ki vaakya kii kriya kaa ling, vachan evam purush kabhi karta ke ling, vachan or purush ke anusaar hota he, to kabhi karm ke ling-vachan-purush ke anusaar, lekin kabhi-kabhi vaakya kii kriya karta tathaa karm ke anusaar na hokar ekvachan, puling tathaa anypurush hoti he; ye hi prayog he.
  kartari prayog- jab vaakya kii kriya ke ling, vachan or purush karta ke ling, vachan or purush ke anusaar hon tab kartari prayog hota he;
 jaise- mohan acchhee pustaken padhta he.
  karmani prayog- jab vaakya kii kriya ke ling, vachan or purush karm ke ling, vachan or purush ke anusaar hon tab karmani prayog hota he; 
 jaise- sita ne patr likhaa.
  bhaave prayog- jab vaakya kii kriya ke ling, vachan or purush karta athwa karm ke ling, vachan or purush ke anusaar na hokar ekvachan, puling tathaa anya purush hon tab bhaave prayog hota he;
 jaise- mujhase chalaa nahin jaataa. sita se royaa nahin jaataa.
 uparyukt prayogon ke anusaar vachya ke teen bhed hai- 
  kartruvachya- kriya ke us roopaantar ko kartruvachya kehete hai, jisase vaakya main karta kii pradhanta kaa bodh ho.
 jaise- ram pustak padhata he, maine pustak padhi.
  karmavachi- kriya ke us roopaantar ko karmavachi kehete hai, jisase vaakya main karm kii pradhanta kaa bodh ho.
 jaise- pustak padhi jaati he; aam khaaya jaataa he.
 yahan kriyaayein karta ke anusaar roopaantarrit na hokar karm ke anusaar parivartit hui hai. yahan dhyaan dene yogya baat yah he ki angareji kii tarah hindi main karta ke rahete hue karmavachi kaa prayog nahin   hota; jaise- 'main doodh peetaa hoon' ke sthaan par 'mujhase doodh piyaa jaataa he' likhnaa galat hoga. haan, nishedh ke arth main yah likhaa ja saktaa he- mujhase patr likhaa nahin jaataa; usase padhaa nahin jaataa.
  bhavvachya- kriya ke us roopaantar ko bhavvachya kehete hai, jisase vaakya main kriya athwa bhav kii pradhanta kaa bodh ho . kriya ke ling vachan karm ke ling evam vachan ke anusaar hote he.
 jaise- mohan se tahala bhi nahin jaataa. mujhase uthaa nahin jaataa. dhoop main chalaa nahin jaataa.
 tippanee- yahan yah spasht he ki kartruvachya main kriya sakarmak or akarmak donon ho sakati he, kintu karmavachi main keval sakarmak or bhavvachya main akarmak hoti 
