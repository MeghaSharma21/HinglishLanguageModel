 saamaanya dawa yaa generik dawa vah dawa he jo bina kisi patent ke banaayi or vitarit kii jaati he. generik dawa ke formulation par patent ho saktaa he kintu uske sakriy ghatak par patent nahin hota. jainarik davaaiyaan gunvattta main kisi bhi prakaar ke branded davaaiyon se kam nahin hotin tathaa ye utani hi asarkaarak he, jitani kii branded davaaiyaan. yahan tak ki unki maatra, said-effect, sakriy tatv aadi sabhi branded dawaaon ke jaise hi hote hai. jainarik davaaiyon ko bazaar main utaarne kaa license milane se pehle gunvattta maanakon kii sabhi sakht prakriyaaon se guzarana hota he.
 kisi rog vishesh kii chikitsa ke liye tamaam shodhon ke baad ek rasinic tatv/yogic vishesh dawa ke rup main dene kii sanstuti kii jaati he. is tatv ko alag-alag companiyaan alag-alag naamon bechatin he. jainarik davaaiyon kaa naam us aushadhi main upasthit sakriy ghatak ke naam ke aadhaar par ek visheshgy samiti dwaara nirdhaarit kiya jaataa he. kisi dawa kaa generik naam puure vishwa main ek hi hota he.
 udhaaharan ke liye, uchhrayi dushkriya kii chikitsa ke liye sildenphil naam kii generik dawa he. yahi dawa fijar naamak company viagara naam se bechati he.
 adhikansh bade shaharon main generik medical store hote hai jahaan keval generik davaayen hi milteen hai. kintu inkaa vyapak prachaar nahin hone se logon ko inkaa laabh nahin miltaa.
 kisi bhi beemaari ke liye doctor jo dawa likhata he, thik usee dawa ke sault vaali generik dawaaen usase kaaphi kam keemat par aapako mil sakati hai. keemat kaa yah antar paanch se das guna tak ho saktaa he. baat sirf aapke jaagruk hone kii he. bahut kam logon ko maaloom hoga ki desh main lagbhag sabhi nami dawa companiyaan branded ke saath-saath kam keemat vaali generik dawaaen bhi banaati hai lekin zyada laabh ke chakkar main doctor or companiyaan logon ko is bare main kuch bataate nahin hai or jaankaree ke abhaav main garib bhi chemist se mahangi dawaaen kharidne ko vivash hai. 
 gauratlab he ki kisi ek beemaari ke liye tamaam shodhon ke baad ek rasinic yogic ko vishesh dawa ke rup main dene kii sanstuti kii jaati he. is yogic ko alag-alag companiyaan alag-alag naamon se bechati hai. generik dawaaiyon kaa naam usamen upasthit sakriy yogic ke naam ke aadhaar par ek visheshgy samiti nirdhaarit karti he. kisi bhi dawa kaa generik naam puure vishwa main ek hi hota he.
 generik dawa bina kisi patent ke banaai or vitarit kii jaati hai yani generik dawa ke formulation par patent ho saktaa he kintu uski saamagree par patent nahin ho saktaa. antarrashtriya maanakon se bani generik dawaaiyon kii gunvattta branded dawaaiyon se kam nahin hoti, jinaki aapurti duniyabar main bhi kii jaati he or yah bhi utana hi asar karti hai jitna branded dawaaen karti hai. unki dose, said- effect, saamagree aadi sabhi branded dawaaon ke ekadam samaan hoti hai. udhaaharan ke liye purushon main irectile disfunction ke ilaaj ke liye sildenphil naam kii generik dawa hoti he jise fizer company viagara naam se bechati he.
 generik dawaaiyon ko bhi bazaar main laane kaa license milane se pehle gunvattta maanakon kii sabhi sakht prakriyaaon se guzarana hota he. in dawaaon ke prachaar-prasar par companiyaan kuch kharch nahin karti. generik dawaaon ke mulya nirdhaaran par sarkari ankush hota he, isliye ve sasti hoti hai, jabaki patent dawaaon kii keemat companiyaan khud tay karti hai, isliye ve mahangi hoti hai. vishwa swasthya sanghathan kaa kahana he ki yadi doctor marij ko generik dawaaiyon kii salaah dene lagen to keval dhani deshon main chikitsa vyay par 70 pratishat tak kami aa jaayegi tathaa garib deshon ke chikitsa vyay main yah kami or bhi zyada hogi.
 kai baar to branded or generik dawaaon kii keemton main nabbe pratishat tak kaa fark hota he. jaise yadi branded dawaai kii 14 goliyon kaa ek patta 786 rupee kaa he, to ek goli kii keemat kareeb 55 rupee hui. isi sault kii generik dawa kii 10 goliyon kaa patta sirf 59 rupee main hi uplabdh he, yani isaki ek goli kareeb 6 rupee main hi padegi. khaas baat yah he ki kidney, urine, bern, dil sambandhi rog, neurology, diabetes jaisi bimariyon main to branded va generik dawa kii keemat main bahut hi zyada antar dekhne ko miltaa he.
 dawa companiyaan branded dawa se bada munafa kamaati hai. dawaaon kii companiyaan apane medical riprogentatica ke jariye doctoron ko apni branded dawa likhane ke liye khaase laabh detii hai. isi aadhaar par doctoron ke najdiki medical store ko dawa kii aapurti hoti he. yahi vajah he ki branded dawaaon kaa kaarobaar din prati din badhata ja rahaa he. yahi vajah he ki doctor generik dawa likhte hi nahin hai. jaankaree hone par koi vyakti agar chemist kii dukaan se generik dawa maang bhi le to dawa vikreta inaki uplabdhta se inkaar kar dete hai.
 desh ke zyaadaatar bade shaharon main eksclusive generik medical store hote hai, lekin inkaa vyapak prachaar nahin hone se logon ko inkaa phayda nahin miltaa aajkal har prakaar kii jaankaree internet ke jariye aasaani se hasil kii ja sakati he. branded or generik dawaaon kii keemat main antar kaa pataa lagane ke liye ek mobile ap 'samaadhaan or helthcart bhi bazaar main uplabdh he. darkaar he ki aaj log generik dawaaon ke bare main jaane or khaastaur par garibon ko is ore jaagruk karen taaki ve dawa companiyon ke makadzaal main na fansen.
 jainarik davaaiyaan branded davaaiyon kii tulana main ausatan paanch guna sasti hoti he. jainarik davaaiyon kii uplabdhta aam vyakti ko swasthya suraksha pradaan karne main bahut bada yogadan pradaan kar sakati he tathaa isse branded companiyon kaa dawa udyog main ekadhikaar ko chunauti milegi. vishwa swasthya sanghathan ke anusaar jainarik davaaiyon ke likhe jane par keval dhani deshon main chikitsa vyay par 70 pratishat tak kami aa jaayegi tathaa garib deshon ke chikitsa vyay main yah kami or bhi zyada hogi. 
 generik dawaaen utpaadak se sidhe retailor tak pahunchati hai. in dawaaon ke prachaar-prasar par companiyon ko kuch kharch nahin karnaa padataa. ek hi company kii patent or generik dawaaon ke mulya main kaaphi antar hota he. chunki generik dawaaon ke mulya nirdhaaran par sarkari ankush hota he, at: ve sasti hoti hai, jabaki patent dawaaon kii keemat companiyaan khud tay karti hai, isliye ve mahangi hoti hai.
 udhaaharan ke liye yadi chikitsak ne rakt cancer ke kisi rogi ke liye ‘glaikev‘ brand kii dawa likhi he to maheene bhar ke course kii keemat 1,14,400 rupaye hogi, jabaki usee dawa ke duusare brand ‘vinet‘ kii maheene bhar ke course kii keemat apekshaakrit kaaphi kam 11,400 rupaye hogi. sipla is dawa ke samakaksh jainarik dawa ‘imitib‘ 8,000 rupaye main or glenmark keval 5,720 rupaye main muhaiyaa karwaati he.
 Megamentin 625 is Generic Medicine of Antibiotic Amoxicillin 500mg + Potassium Caluvnate 125mg
