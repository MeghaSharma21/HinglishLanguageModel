 aravind kumaar, apni dharmapatni kusum kumaar ke saath hindi ke pratham samaantar kosh ke nirmaan karne ke liye jane jate hai. abhi haal main unhone sansar kaa sabase adwitiya dwibhashi thesaras taiyaar kiya. da penguin english-hindi/hindi-english thisoras and dictionari apni tarah ekmaatr or adbhut bhashaai sansaadhan he. yah kisi bhi shabdkosh or thesaras se aage kii chiz he or sansar main koshkarita kaa ek nayaa kirtiman sthapit karata he. itnaa bada or itane adhik sheershakon upashirshakon vaala sanyukt dwibhashi thesaras or kosh is se pehle nahin tha.
 arvind kumaar kaa janm uttar pradesh ke meerut nagar main hua. unki praarambhik shiksha meerut ke nagarpalika vidhyalay main hui. san 1943 main unka parivaar dilli aa gaya. yahan unhone metric kiya. ve angrezi sahitya main eme hai. samprati kendriya hindi santhaan, agra, kii hindi lok shabdkosh pariyojna ke avaitnaik pradhan sampadak hai.
 arvind film patrika maadhuri or sarvottam ke pratham sampadak the. patrakarita main unka pravesh dilli press samooh kii patrika sarita se hua. kai varsh isi samooh kii angrezi patrika karevan ke sahaayak sampadak bhi rahe. kala, naatak or film samikshaon ke atirikt unki anek footkar kavitaayen, lekh va kahaniyaan pratishthit patr patrikaon main prakashit hui hai.
 unke kavyanuwaad shakespeare ke julius sijar kaa manchan rashtriya natya vidhyalay ke liye ibrahim alkaji ke nirdesan main hua. 1998 main julius seizar kaa manchan aravind goud ke nirdesan main shakespeare naatak mahotsav or prithvi theatre mahotsav, bharat paryaavas kendra, main asmita natya sanstha ne kiya. arvind kumaar ne sindhu ghati sabhyataa kii prishthbhumi main isi naatak kaa kavy roopaantar bhi kiya he, jiskaa naam he - vikram saindhav.
