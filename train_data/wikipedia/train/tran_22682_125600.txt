 surveykshan ke aadharbhoot siddhant bade hi saral hai. prithvi kii sataha par badi saralata se do aise bindu chune ja sakate hai jo ek duusare kii sthiti se dekhen ja saken or unke bich kii duuri naapi ja sake. inhen kisi bhi vaanchit paimaane par kaagaj par aise lagaaya ja saktaa he ki unke nikatavarti kshetra kaa surveykshan kaagaj par samaa sake. iske baad in do binduon se kisi bhi tisare bindu kii duuri naapakar usee paimaane se kaagaj par uski saapeksh sthiti ankit kar sakate hai. is prakaar ankit kinhin bhi do binduon se kisi tisare agyaat bindu kii duuri nikaalkar tathaa krmanugat ankit karke, puure kshetra kaa maanchitr banaaya ja saktaa he.
 duusare shabdon main, surveykshan kii vidhi tribhuj kii rachana he. upar to tribhuj kii ek hi rachana kaa ullekh kiya gaya he, jisamen tribhuj kii teenon bhujaaon kii lambaaiyaan gyaat he. tribhuj kii anya rachana vidhiyaan bhi surveykshan main prayukt hoti hai.
 surveykshan ke liye do bindu gyaat hona atyant aavashyak he, jisase tisare bindu kii saapeksh sthiti kaa pataa laganaa sambhav ho sake. isse yah bhi spasht hota he ki aise surveykshan main binduon kii saapeksh sthitiyaan sahi hone par, unki dishaao kaa gyaan nahin ho saktaa. jo ho bhi saktaa he vah keval chumbakeey qutubanuma kii yatharthata tak hi simit rahegaa. isse yah kathinaayee hogi ki vistrut kshetra main yadi kinhin bhinn-bhinn do yaa adhik sthalon se, swatantra rup se do do bindu lekar surveykshan aarambh kiye jaaen, to unka ubhaynishth rekha par thik milan hoga avashyambhavi nahin he. kyonki aise surveykshanon ke praarambhik aadhaaron ke aalekhon kii ekasmaan dishaaen rakhane kii koi nishchit suvidha or siddhant nahin he. is anischitata ko dur karne ke liye, surveykshan hetu sampurna vistrut pradesh main vyavasthit or yojit rup se pramukh bindu chunakar unamem ek mulbindu maan lete hai. phir mulbindu ke kramash: anya binduon kii dooriyaan or uttar disha se kone gyaat kar letaa he or in avyavon se surveykshak un binduon ke nirdeshaank nikaal letaa he. 
 surveykshan kriya kii safalataa ke liye surveykshak ke liye nimnlikhit teen samasyaon kaa hal nikaalnaa aavashyak hota he : 
 pehali samasya kaa hal surveykshak ne chumbak kii sooyee ke gun kaa, jo sarvatra vidit hai, laabh uthaakar or theodolite kaa avishkaar karke kar liya. duusari samasya kaa hal feeta, jareeb aadi kai prakaar ke upkarnon ke prayog se kiya, jo sarsaadhaaran ko vidit hai. samtal yaa lagbhag chauras bhoomi ke pradeshon main in do samasyaon ke samaadhaan se ek surveykshan vidhi ko janm mila, jisase chune hue binduon ke nirdeshaank nikaale ja sakate hai.
 is vidhi ko theodolite sankraman, yaa keval chankraman, kehete hai.
 magar jahaan bhoomi tuuti phooti yaa unchi nichi ho, jisapar chune gaye krmanugat binduon ke bich kii sidhi duuri feete yaa jareeb se na naapi ja sake, to chakraman kii vidhi safal nahin hogi. aisi dasha main surveykshak tribhujan kii vidhi apanaataa he. is vidhi kii yah visheshta he ki surveykshak ganitiya sutron ke prayog se binduon ke bich kii duuri nikaal saktaa he. at: surveykshak unche neeche parvatiy pradesh main lambii-lambii duuri tak drushtigochar pramukh binduon ko is prakaar chunata he ki ve tribhujon kii sugathit jaali ke sheersh bindu ban jaaen. aisi tribhujamala main gathe prayek tribhuj ke teenon kone theodolite se naap liye jate hai. unamem se ek tribhuj aisa banaaya jaataa he jisaki ek bhujaa bhoomi par sahi sahi naap lee jaati he. us bhujaa kaa ek sire ke bindu par digansh bhi gyaat kar liya jaataa he. taduparant upyukt trikoshmetiya sutara se anya tribhujon kii sari bhujaaon kii lambaaiyaan nikaali ja sakati he isi prakaar krmanugat sabhi tribhuj hal ho jate hai, phir a yaa a ke nirdeshaankon ke gyaat hone se, aage ke binduon kii duuri or digansh se nirdeshaank nikaal liye jate hai.
 is prakaar kaa tribhujan sampurna pradesh par bich jaataa he. bhujaaon kii lambaai 10 se 50 mile tak hoti he or nirdeshaankon kii gananaa prithvi kii vakrata kaa dhyaan rakhkar kii jaati he. is prakaar kaa surveykshan bhuganit surveykshan ke antargat aata he.
 iske baad aise pradesh ke chote-chote bhubhaagon kaa patt surveykshan karne ke liye bhuganitiya surveykshan se sthapit niyantran bindu kaam main aate hai. yadi bhuganitiya surveykshan se praapt niyantran bindu patt surveykshan ke liye paryaapt nahin hote hai, to surveykshak sthaneey aavashyaktaa kii purti ke liye bhuganitiya niyantran binduon par aadhaarit ek chota sa tribhujan kar letaa he, jisase paryaapt niyantran bindu mil jate hai.
 aise bindu paakar surveykshak ek vargankit kaagaj par unka aalekh banaata he. is prakaar niamakon kii sahaayta se saare bindu apni sahi saapeksh sthitiyon main baith jate hai. in binduon se maanchitr par dikhaae janevaale anya binduon kii dishaao or dooriyaan ko naapakar surveykshak unhen maanchitr par darshata he. is vivaran se yah ek sahi dharna banegi ki is prakaar ke surveykshan main, to bahut samay nasht hoga. is durbalata par vijay paane ke liye surveykshak patalvitran kii prakriya apanaataa he.
 patalchitran main vargankit patr par niyantrabinduon ke bane aalekh ko surveykshak lakdi ke ek samtal patal par sthir rup se baitha letaa he. aisa patal ek tipai par pench dwaara aise kas diya jaataa he ki aavashyaktaa hone par patal pench kii sthiti par ghumaya ja sake or manachaahi avasthaa main ksaa ja sake. aise patal ke saath ek or upkaran prayukt hota he, jise dansharekhni kehete hai. 60 yaa 75 centimetre lambii, ek centimetre moti or paanch centimetre chaudee, dhaatu yaa lakdi kii pattee kii darsharekhni bani hoti hai. lambey donon kinare ekadam sidhe or ek ore ko dhaalu hote hai, jisase sidhi or sahi rekha khinchon ja sake. rekha khinchne kinare kaagaj par rahete hai. uuparavaale tal par do drishy vedhikaaye udhrvavarti khadi rahati hai. surveykshak aalekhmandit patal ko aalekh par ankit kisi ek bindu kii bhaumik sthiti par rakhata he. taduparant darsharekhni ko ek kinare uparyukt bindu or usase drushtigochar kisi duusare ankit bindu par sparsharekhiy rakhata he. tab vah darsharekhni ko bina hilaae, drishy vedhikaon se dekhte hue, patal ko aise ghumaakar sthir karata he jisase donon sparshi binduon ko milaanevaali bhaumik rekha patal par ankit unki sthitiyon ko milaanevaali rekha ke samaantar ho jaae. is dasha main patal par, kinhin bhi do ankit binduon ko vargakit kaagaj par jodanevaali rekha sangati bhaumik rekha ke samaantar hogi. duusare shabdon main patal aalekh sahi dishaao main sthir ho gaya. iske baad surveykshak aalekh par bani apni sthiti se, maanchitr par darshane janevaale anya binduon ko drishyvedhika se dekhakar, kramik rup se disharekhaayen khinch detaa he. taduparant vah aalekh par gyaat kisi duusari bhaumik sthiti par khadaa hokar, patal ko pehle kii bhanti hi sahi dishaao main sthir karata he. is prakriya ko patal kaa diksthaapan kehete hai. pun: unheen binduon kii disharekhaayen, jinhen kiran kehete hai, khinchi jaati hai. ye kirane apni pehali sangati kirnon par chhedan bindu dekar, aalekh par un binduon kii sahi saapeksh sthitiyaan sthapit kar detii hai. isi prakaar saare kshetra kaa surveykshan ho jaataa he. surveykshak binduon ko praapt kar, unase prithvi kii sataha par sthit prakritik or kritrim vastuon ko sanket chihron dwaara aalekh par bana detaa he. is kriya ko patalchitran kehete hai.
 patalchitran se praapt maanchitr kii mudran dwaara kai pratiyaan banaai ja sakati hai. ek hi aalekh par kai maheenon tak surveykshak kaam karata he, jisase surveykshan hetu sampurna kshetra kaa maanchitr ban sake. isse patalchitr kuch ganda or bhadda ho jaataa he. saaf or sundar maanchitr praapt karne kii drushti se surveykshak apane patalchitr kii, nile rang main apekshit maanchitr se, dyodhe paimaane par pratilipi taiyaar karata he. usapar pun: vastuon kaa saaf or sundar aarekhan karata he or photography se ghataakar sahi paimaane kaa maanchitr praapt karata he.
 san 1914 ke mahayuddh ne surveykshan kii ek nai vidhi ko janm diya he. is vidhi ke antargat vayuyan se surveykshan hetu kshetra ke shrunkhalabaddh photo le liye jate hai. photo lete samay camera kaa aksh ekadam urdhwadhar rahata he. is kaaran ham prakaar liye photo urdhwadhar photograph kehalaate hai. photo lete samay yah dhyaan rakhaa jaataa he ki prayek krmanugat photograph main unase sannikat peeche ke photograph kaa 60 bhaag ubhaynishth ho or sannikat daayen or baayein photographon main 25 ke lagbhag bhaag ubhaynishth ho.
 chithran ke samay prithvi kii sataha se shankvakar prakaash kii kirane camera ke lens se hokar photo plate par padati hai, jisase pratibimb banate hai. 
 is par vichaar karne se spasht ho jayega ki 
  samtal sataha se upar uthe, yaa neeche dhanse, bindu, maanchitr par bananevaali sahi udhrvadhar prakshep sthitiyon se hate hue chitrit hote hai, 
  binduon kii jitani hi adhik oonchaai yaa gaharaai hogi unka hataav bhi utana hi adhik hoga, 
  yah hataav photo ke centrebindu se areey yaa anutrijya hota he. at: prithvi kii sataha par kinhin bhi do binduon dwaara photo centre kii bhaumik sthiti par bana kone photo ke sangati kone ke baraabar hoga, 
  prayek photo par aage or peeche ke photo ke 60 bhaag ke ativyapan se unke kendriya bindu bhi bichwaale photo par chitrit honge. in kendriya binduon ko pradhan bindu yaa mukhya aadhaar bindu or photo par unhen jodanevaali rekha ko aadhaar kehete hai.
 photo par in jyamitiya sambandhon kaa laabh uthaakar, surveykshak unase maanchitr banane main safal hota he. vah pehle us kshetra main sthit niyantran binduon ko photo par pahachaanakar chihnit karata he. phir photo se niyantrabindu or pradhan binduon ke saath saath ek aisa aalekh patr taiyaar karata jisamen sabhi bindu vaanchhit paimaane par apni sahi saapeksh sthitiyon main baithe hote hai. aisa aalekhptr vah paardarshee kaagaj par banaata he. phir vah prayek photo ko kramash: aalekh par ankit uske pradhan bindu ke neeche is prakaar rakhata he ki aalekh par bane sannikat aadhaar, photo par bane sangeet aadhaaron par, sampati hon. is prakaar kaa diksthaapan hone par, surveykshak maanchitr main darshane yogya, us amuk photo main chitrit, binduon ko pradhan bindu se kirane khinch detaa he. yahi kriya sabhi aage or peeche ke photo par hone se, sa-bindugami kirnon ke chhedan par, binduon ke sahi saapeksh sthitiyaan praapt ho jaati hai jinaki sahaayta se patalchitran kii bhanti maanchitr taiyaar ho jaataa he. is kriya ko hawaii surveykshan kehete hai.
 yadi hawaii photograph, camera ke aksh ko urdhwadhar disha se jhukaa hua rakhkar, liye jaaen, to bhi surveykshak unase maanchitr taiyaar kar saktaa he. is prakaar se liye chitra tiryak photograph kehalaate hai.
