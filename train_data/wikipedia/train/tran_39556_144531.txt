 saakshaat bharat main dizin kiya gaya ek android plateform aadhaarit tablet sanganan yantra he. yah takneekee vibhaajan ko paatane hetu ek saste divaais ke taur par dizin kiya gaya he. yah upkaran soochna tathaa sanchaar takanalogy ke dwaara shiksha ke rashtriya mishan ke tahat viksit kiya gaya he jiskaa uddeshy upmahadweep ke 25,000 college tathaa 400 vishvavidhyalayon ko ek maujuuda saakshaat portal ke dwaara ek i-larning program se jodna he. yah 1500 rupee ke mulya ke lakshya ke saath ghoshit kiya gaya he. isse pehle 2009 main bhi $ 10 ke is tarah kaa ek upkaran banane kii baat huyi thi jo ki antatah ek pan drive jaisaa storage divaais niklaa.
 yadhyapi ek baar ise laptop computer ke rup main prachaarit kiya gaya tha, parantu yah ek laptop nahin balki ek tablet computing divaais he. union maanav sansaadhan mantralay dwaara mangalvaar ko yojit rashtriya sakshartaa mishan ke udghaatan avasar par is baat ko spasht karte huye, joint secretary bin ke sinha ne kaha ki yah computing divaais 10 inch lambaa tathaa 5 inch chaudaa tathaa lagbhag $30 mulya hoga. yadhyapi unhone is baat par tippanee karne se manaa kar diya ki yah laptop na hone ke baavjood laptop ke taur par kyon prachaarit kiya ja rahaa he
 saakshaat ke vikray mulya ke bare main kai reportein hai, ise duniya ke sabase saste computer ke rup main bataaya ja rahaa he. bhartiya maanav sansaadhan vikaas mantri, kapil sibbal ne 22 july 2010 ko ek prototip kaa anaavaran kiya. pradarshit kiye gayi upkaran kaa mulya $35 ek prati ke lagbhag rakhaa janaa tay kiya gaya he jise baad main ghataakar kramshah $20 tathaa antatah $10 kiye jane kii yojana he. After the new device was unveiled, OLPC Chairman nicholas negropont offered full access to OLPC technology, cost free to the Indian team. kapil sibbal ne ghoshnaa kii ki yah unit 1500 rupee main bechi jaayegi tathaa ise chaatro ko sabsidi ke pashchaat 750 rupee main uplabdh karavaaya jaayegaa, baad main ise ghataakar 500 rupee tak kiye jane kii yojana he.
 is tablet ke ek vaiparavere hone kii shankaaon par viraam ek doordarshan kaarykram "gajet guru" se laga jo ki agast 2010 main canditivi par prasaarit hua. upkaran kaa demo pradarshit kiya gaya tathaa ise android prachaalan tantra chalaate huye dikhaaya gaya. saath hi ise video chalaate, vaai-fi, 3ji, 2 jibi ram aadi kshamtaaon se yukt dikhaaya gaya.
 maanav sansaadhan vikaas mantralay, bharat sarkaar dwaara prakashit Invitation to Innovate ke anusaar, is upkaran kii spashification tathaa nunatam karypranali nimnilikhit he:
 video web konfrencing suvidha/multimedia saamagree dekhne hetu samarthan jaise .pdf, docx, .ods, .adp, .doc, .xls, .jpeg, .gif, .png, .bmp, .odt, .zip, AVI, AC3 aadi / khoj karne main sakasham peedisif reader / jip filon ko anjip karne hetu anjip tul / upyukt formaware apgrade install karne hetu sambhaavna / computing kshamtaayen jaise open offis, sileb, kaps / strimd tathaa store kii gayi media filon ko chalaane main sakasham media player / internet browjing, javascript, peedisif plag-in java / audio-video I/O hetu wirelas sanchaar / cloud computing vikalp / remote divaais management kshamta, utyub tathaa anya online video sevaaon ko rendar karne kii kshamta .
 upar bataayi gayi karypranaliyon ko uplabdh karwaane hetu upyukt madraboard/ system on chip / kvarty keyboard, mouse tathaa kam se kam 7” rangeen alsidi/tifati yaa upyukt ol-in-van projection system / nunatam 2 yuasabi 2.0 port tathaa yuasabi host / RF, certification- ol “CE Certificate” / bydaree yaa batriviheen upkaran dwaara teen ghante yaa adhik anintrptid oparation / adeptor yukt bydaree charger yaa hybrid super capastor quick charger / bsadi card slot / RGB / alsidi projactor jodne hetu samarthan/ bahari hard discs drive jodne hetu samarthan / upyukt ethernet port / WLAN card vaanchhit / saura sell ke dwaara vaikalpik bydaree saport, yaa hybrid capaster vaanchhit hoga / webacam / paryaapt ram tathaa hard discs yaa NAND flash uplabdh karavaayi jaayegi taaki vaanchhit karypranali praapt kii ja sake / upkaran hetu upyukt form factor kii shock registent cacing, anvyranmental shield vaanchhit / oparating taapmaana jiro degree centigrade se 48 degree centigrade. Max humidity 80% shock regist = 2g / ROHS Compliant
 pehle ise banane kaa theka cechasical infosystems ko diye jane kii soochna thi tathaa iskaa utpaadan janvari 2011 se armbh hona tha. parantu yah tender radd ho gaya. mantralay main ek varisht adhikari ne iconomics times ko bataaya ki yah nirmaataa 60 karod kii bank garanti dene main asafal rahaa jo ki sarkaar ke saamaanya financial niyam 2005 ke tahat aavashyak he. yadi nirmaataa pariyojna puri karne main asafal rahata he to bank garanti sarkaar kii kshatipurti karti he. parinaswarup maanav sansaadhan vikaas mantralay ne purana order radd kar diya he tathaa phir vigyaapan diya he.
 kapil sibbal ne kaha ki 2011 main vidhyaarthiyon ko 10 lakh upkaran uplabdh karawaaye jaayenge. upkaran 1500 rupee kii keemat par nirmit kiya jaayegaa jiskaa aadha sarkaar tathaa aadha us santhaan dwaara diya jaayegaa jo ise prayog karenge.
