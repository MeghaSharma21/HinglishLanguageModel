 nirdeshaank: 26°19′N 94°30′E / 26.32°N 94.50°E / 26.32; 94.50mokokchung nagaland main sthit he. yah mokokachuang jila kaa mukhyalay he. 
 yahaan ke nivasee christmas or nae saal par bhavy samaaroh kaa aayojan karte hai. inke alaava yahaan par aapasi bhai-chaare or sauhaard ke pratik moatsu utsav kaa aayojan bhi kiya jaataa he. in utsavon main sthaneey nivasee or paryatak bade utsaah se bhaag lete hai. utsavon ke alaava yahaan par khubasurat ghaatiyon, parvat shrinkhalaaon, darro or nadiyon ke manoram drishy dekhe ja sakate hai. tjurangkong, japukong or changakikong isaki pramukh parvat shrinkhlaayein hai. in parvat shrinkhalaaon par romaanchak yatraaon kaa anand liya ja saktaa he. yatra ke alaava in pahadiyon se pur mokokchung ke manohari drishy bhi dekhe ja sakate hai.
 mokakchung kii sthiti 26°20′N 94°32′E / 26.33°N 94.53°E / 26.33; 94.53. par he. yahaan kii ausat oonchai 1325 meter he.
 naga kahawat ke anusaar longkhum kii ek baar yatra karnaa kaaphi nahin he. aisa isliye kaha jaataa he kyonki jab pehali baar koi yahaan aata he to unki aatma yahaan rah jaati he. isliye apni aatma waapas laane ke liye dobaaraa longkhum aana chahie. aisa isliye yah kaha jaataa he kyonki yah bahut khubasurat he or paryatakon ko yahaan aakar bahut acha lagata he. iske alaava yahaan par hathkargha or hastshilp kii shandaar kalakritiyaan bhi dekhi ja sakati he. yah kalakritiyaan paryatakon ko bahut pasand aati hai or vah inhen smritikaon ke rup main kharid kar le jate hai. longkhum gaanv ke kuch nivasee limapur dharm main vishwaas rakhte hai or longlampa tsungrem bhagwaan kii puja karte hai.
 mokokchung main paryatak fusan kei or mongaju kii gufaaon kii yatra kar sakate hai. abhi tak in gufaaon kii puri jaankaree hasil nahin ho pai hai. lekin sthaneey nivaasiyon ke anusaar yah gufaaen lagbhag 25 kimi lambii hai or bahut khubasurat hai. 
 tengkam marok kaa arth hota he jivan kaa pyaalaa. yah ek khubasurat jharnaa he. mana jaataa he ki is jharne main divya shakti he jo aayu badhaati he. is jharne kaa pani saaf or swaadisht he or yah ek chattan se nikalataa he. is jharne ko dekhne ke baad longritju lenden ghoomane jaaya ja saktaa he. yah ek khubasurat ghati he. sthaneey nivaasiyon ke anusaar isamen atmaaen rahati hai. ghati ke neeche ek nadi bhi hai. kaha jaataa he ki is nadi main atmaaen snaan karti hai. iske paas ek hathoda bhi he. logon kaa maananaa he ki iskaa prayog shijung todane ke liye kiya jaataa he. shijung kaa prayog atmaaen sabun ke rup main karti hai.
 mokokchung se 3 kimi kii duuri par sthit ungama gaanv o adivaasiyon kaa sabase bada or purana gaanv he. is gaanv ko o adivaasiyon ne basaaya tha. yah adivasee aaj bhi yahaan rahete hai. isliye ungama gaanv ko adivaasiyon kaa jeeta-jaagta sangrahalay mana jaataa he.
 chuchuyimlang apane moatsu utsav ke liye kaaphi prasiddh he. yah utsav aapasi sauhaard or bhai-chaare kaa pratik he. is utsav main kai gaanv ke nivasee ikatthe hote hai or ek-doosar ko uphaar dete hai. 
 assam ke jorhat hawaii adde or nagaland ke dimapur hawaii adde se mokokchung tak pahunchaa ja saktaa he.
 railmarg se mokokchung tak pahunchane ke liye paryatakon ko pehle assam ke mariyaani stesan tak pahunchnaa padataa he. mariyaani stashen ke alaava dimapur railway stesan se bhi aasaani se mokokchung tak pahunchaa ja saktaa he.
 rashtriya rajmarg 61 or 155 se bason or nijee vaahanon dwaara mokochung pahunchnaa kaaphi aasaan he. 
