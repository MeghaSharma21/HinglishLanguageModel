 yogendra narayan 1965 batch ke ek bhartiya iees adhikari hai jo apni eemaandaar chhavi or vaqt kii paabandi ke liye jane jate hai. uttar pradesh sarkaar main mukhya sachiv, kendra sarkaar main raksha sachiv or rajya sabha main mahasachiv rah chuke yogendra narayan is samay rilines power industries kii audit cameti ke sadsy hai. unhone angreji main kai pustaken bhi likhi hai.
 raajnneeti vigyaan main snatakottar oopaadhi ke saath lambe prashasnic anubhav ke maddenzar yogendra narayan vibhinn raajnneetik, saamaajik va aarthik muddon par apni bewak raay vyakt karte rahete hai.
 42 varshon se adhik samay tak bhartiya prashasnic seva main rahane ke uparant avkaash praapt kar ve aajkal apane parivaar ke saath noida main rah rahe hai. 
 26 june 1942 ko elahabaad main janme yogendra narayan ne elahabaad vishvavidhyalay se physics chemisty mathematics main biessi va raajnneeti vigyaan main first class first eme karne ke uparant bhartiya prashasnic seva ko apane karier kaa madhyam chunaa. unhone puri eemaandaaree va kartavyanishtha ke saath uttar pradesh jaise desh ke sabase pramukh rajya main vibhinn padon par kaam kiya. unki sevaaon ko dekhte hue unhen uttar pradesh sarkaar ne greater noida jaise mahatvapurn shahar ko basaane kaa daayitv saunpa. iske baad ve pradesh ke mukhya sachiv banaaye gayi. 
 bharat sarkaar ke bhootal parivahan mantralay main sachiv ke rup main apni ullekhneey sevaayen dene ke uparant unhen neshnal haive athurity of india ke sansthaapak adhyaksh kaa daayitv saunpa gaya. upi cader se 1965 batch ke iees adhikari yogendra narayan ko atal bihari vaajapeyi ne apni sarkaar main pehle raksha sachiv or uske baad rajyasabha kaa mahasachiv banaaya.
 sarkari seva main rahete hue bhi yogendra narayan ne adhyayan kaa kram jari rakhaa or deveopment iconomics main diploma ke saath-saath emphil or piechdi kii oopaadhiyaan bhi arjeet kin. 
 desh kii sabase mahatvapurn urja nirmaan pratishthan rilines power industries ne 31 march 2010 ko unhen apni company kii audit cameti kaa sadsy niyukt kiya. yah daayitv bhi unhone is shart par sweekaar kiya ki ve company kaa ek bhi share nahin kharidenge.
 chaahe vah dal-badal nishedh kanoon kaa mudda ho yaa prashikshu iees durga shakti nagpal ke nilamban kaa maamla athwa loksabhaa karmchaariyon ke vetan kaa masalaa, yogendra narayan ne apni bewak raay vyakt karne main kabhi koi sankoch nahin kiya.
 yogendra narayan kii swayan kii likhi or unke dwaara sampadit nimna pustaken he:
