 rashtriya paatrata pariksha yaa 'ujisi net' bharat main ek rashtriya paatrata pravesh pariksha he. ye snatakottar pratiyogiyon ke liye vishvavidhyalayon main shikshan pravesh hetu arhak pariksha hoti hai. iskaa aayojan ardh-vaarshik rup se vishvavidhyalay anudaan ayog dwaara kiya jaataa he. gyatavya he ki varsh 2009 ke dishanirdesh ke tahat vishvavidhyalay anudaan ayog ne kalejon main professor banane ke liye is pariksha kii paatrata ko anivaary bana diya tha.
 isamen teen prakaar kii fellowship milti hai:
 vyaakhyaata ke liye kisi bhi prakaar kii aayu seemaa nahin rakhi gai he, jearef ke liye saamaanya varg ke abhyarthiyon ke liye abhi tak adhiktam aayu 28 varsh se zyada nahin honi chahie thi lekin ab iske liye adhiktam aayu 30 varsh nirdhaarit kar di gayi he. anya varg ke abhyarthiyon ko aarakshan niti ke tahat ayusima main chhot di jaati he. saamaanya varg ke abhyarthiyon ke liye kisi bhi manyata praapt vishvavidhyalay se 55 pratishat ankon ke saath master degree anivaary he, jabaki anya varg ke abhyarthiyon ke liye 50 pratishat ank jaruri hai.
 net main post graduate ke vishay ke saath hi pariksha main shaamil hua ja saktaa he. ujisi ke arts vishyon main master degree ke kul 94 vishyon ko net main shaamil hone ke liye chaynit kiya gaya he. vishyon kii puri suchi kii jaankaree bhi www.ugc.ac.in/www.cbse.nic.in par log in karke lee ja sakati he. inamen videshi bhashaa ko bhi shaamil kiya gaya he.
 net main do paali main kul do peparon kii pariksha yojit kii jaati he. pratham paper saamaanya samaj bodh par aadhaarit qualifing nechar kaa hota he. pratham paper main kul 100 ankon ke 50 vaikalpik prashn puche jate hai. iske liye 1 ghante kaa samay diya jaataa he. isamen teaching aptitude tathaa general awarenes se sambandhit prashn puche jate hai. qualifi karne vaale abhyarthiyon ke hi merit list nirdhaarit karne vaale anya ek paper jaancha jaataa hai. ujisi ne qualifing paper main 40 pratishat ankon kii prapti kii anivaaryta tay kii he. doosraa paper bhi vastunishth prakaar kaa hota he. isamen vishay se sambandhit kul 200 ankon ke 100 prashn puche jate hai. iske liye abhyarthiyon ko kul 2 ghante kaa samay diya jaataa he.
