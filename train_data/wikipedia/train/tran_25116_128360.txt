 upbhasha vigyaan yaa boli vigyaan bhashavigyaan kii ek he shakha jo boliyon ko bhugolic vitaran or vyakaran kii drushti se apane adhyayan kaa lakshya banaati he. bhugolic vitaran par vichaar karte hue saamaajik virgon, jaateey staron, vyavsaayik vaividhyon or dharmik, saanskrithik visheshtaon kaa bhi dhyaan rakhaa jaataa he. 
 in sab ke atirikt boli vigyaan kaa ek lakshya or bhi he jise koshvigyaan kaa ang mana jaataa he. isamen vibhinn boliyon ke shabdon ko dhvanyatmak pratilekhan main sangruhit kar unki sanketasima spasht kii jaati he.
 bhashaa or boli ke bich kii bhedakarekha "paraspar bodhgamyata" ke anusaar nirdhaarit kii jaati he. is bodhgamyata ke chaar str hote hai - 
  purna bodhgamyata, apurna bodhgamyata, aanshik bodhgamyata, shunya bodhgamyata
 bodhgamyata ke inhen staron ke aadhaar par vyaktiboli, upboli, boli tathaa bhashaa kii pruthak kotiyaan vargeekrut hoti hai. purna bodhgamyata ek boli kshetra ke rahanevaale vyaktiyon kii praaia: samaan vakpravriti kaa sanket detii he.
 varnanaatmak bhashavigyaan kii aadhuniktam manyata yah he ki prayek vyakti kii vakpravriti purnataya samaan nahin hoti. kintu yah asamanta itani sthool nahin hoti ki ve ek duusare kii baat na samaj saken. is prakaar vyaktigat vakpravritiyon kaa samanvit rup vyaktiboli he or vyaktiboliyon kaa samanvit rup upboli tathaa upboliyon kaa samanvit rup boli he. isi prakaar boliyon kii samanvit ikai bhashaa he. uparyukt dharna se yah spasht he ki vyakti boli or bhashaa ke bich bodhgamyata ke hi vividh str sakriy hote hai. bhashaa ke adhyayan main adhiktar upboli ke str tak vichaar kiya jaataa he kintu boli ke sandarbh main vyaktiboliyon kaa bhi mahatv hota he. bhashiya str par vyaktiboli evam upboli kaa ek yugma hota he or boli tathaa bhashaa kaa doosraa. jis prakaar boli or bhashaa yaa bhashaaon ke simavarti kshetron main rupavaishishty hote hue bhi ek duusare ko samajhnaa saral hota he, usee prakaar yaa usase bhi adhik bodhgamyata boli yaa upboli kii simaaon par hoti he. simavarti kshetron main pai janevaali aisi bodhgamyata ke kaaran hi bhashaa or boli yaa boli yaa upboli ke bich koi spasht vibhaajak rekha nahin khinchi ja sakati.
 ek bhashiya kshetra main sthaneey bhedon ke adhyayan ko bluemfield ne boli bhugol kaa naam dete hue use tulanaatmak vidha kii uplabdhiyon kaa poorak bhi kaha he. boliyon ke adhyayan ko boli atlas ke rup main prastut karnaa sarvaadhik prachlit he. boli kshetra ke ye atlas maanchitron ke aise sankalan hai jinpar bhashiya rupavaishishtyon ko sthaneey vitaran ke aadhaar par samroop rekhaon ke madhyam se pradarshit kiya jaataa he. vistrut rupavaishishtyon ko in maanchitron par pradarshit nahin kiya ja saktaa. keval bhedak rup hi pradarshit kiye jate hai. isiilie kitne hi log boli vyakaran, boliyon kaa simanirdhaaran, koshsankalan or tulanaatmak, aitihaasik nishkarshon ko hi boli vigyaan kaa saadhy maanate hai. atlason ko bhashaa bhugol se sambhddha maanakar use boli vigyaan se pruthak kar dete hai.
 samroop rekhaon dwaara vibhakt kshetra teen hote hai :
  avshesh kshetra aise kshetra jahaan ke rahanevaale aarthik drushti se aviksit hote hai or jahaan kii bhugolic sthiti aisi ho ki aasaani se pahunch paanaa kathin ho, un kshetron main pracheenatam rup mil sakate hai. duusare log in sthanon ke roopon ko praaia: hey maanate hai.
  aakarshan kshetra - in kshetron main aarthik yaa audyogic drushti se koi mahatvapurn centre hota he. yahi centre nae roopon kii udbhaavna kaa strot hota he. isliye samroop rekhaon kaa jhukaav bhi kendrabhimukh hota he.
  sankraman kshetra - aise kshetron main roopon kaa ekavidh prayog nahin miltaa. samroop rekhaayen ek duusare ko katati hui jaati hai yaa unke bich kaa antar adhik hota he.
 aakarshan kshetron ke bare main yah kaha ja saktaa he ki inke rup is kshetra main bahut pehle se prachlit rahe honge or unhone apane pratidwandvi shabdon ko vyavhaar kii sthiti se nikaalkar puure kshetra par apana adhikaar jamaa liya hoga. avshesh kshetra ke rup sab se puraane maane jate hai or sankraman kshetravaale rup is baat kaa sanket dete hai ki kisi vyavahaargat puraane rup ke upar kisi nae rup ko praathamikta mil rahi he.
 boliyon ke aise adhyayan kaa sutarapaat 19veen shatee ke pehle charan main shmailer se hua tha. 1873 main skit ne "english dialectology sosayadi" kii sthapana kii or atlas banane kaa bhi prayaas kiya. 1876 main george benkar ne 40 vaakyon kii prashnawali ko puure german rajya kii 40,000 se bhi adhik sthaneey boliyon main roopantarit karaayaa. 1896 se 1908 ke bich edmund edmot ke sahyog se gilero ne france kaa mahatvapurn atlas prastut kiya. isi prakaar swavia or italy ke bhi atlas prakashit hue. 1939-43 ke bich hans kuraith ke nirdesan main america or canada ke bhashiya atlas kii pehali kisht new england ke atlas ke rup main prakashit hui. idhar rus, china or japan main bhi is tarah ke prayaas ho rahe hai. bharat main is shatee ke pehle charan main kiya gaya grearsan kaa bhashaa surveykshan apni tarah kaa akelaa prayaas he.
