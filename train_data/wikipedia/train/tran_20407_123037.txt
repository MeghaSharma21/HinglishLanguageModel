 dow subrahmanyam swami janata party ke rashtriya adhyaksh rah chuke hai. ve saansad ke atirikt 1990-91 main vaanijya, vidhi evam nyaay mantri or baad main anterrashtriya vyapaar ayog ke adhyaksh bhi rahe. 1994-96 ke dauraan vishwa vyapaar sanghathan ke shramik maanakon ke nirdhaaran main unhone prabhavi bhoomika nibhaai.
 harvard vishvavidhyalay se arthshaastra main doctrate kii oopaadhi praapt karne ke baad unhone simon kujanats or paul samulsan ke saath kai projects par shodh kaary kiya or phir paul samulsan ke saath sanyukt lekhak ke rup main indax nambar theori kaa ekadam naveen or path pradarshak adhyayan prastut kiya.
 ve harvard vishvavidhyalay ke visiting faikalti member bhi rahe hai. ve aise vyakti hai jinhone apane aadarshon ke liye nirbhik hokar sangharsh kiya he. bharat main apatkaal ke dauraan sangharsh, tibet main kailash-maansarovar yatri maarg khulwaane main unke prayaas, bharat-china sambandhon main sudhaar, bharat dwaara isroyal kii rajnatik sweekaarokti, aarthik sudhaar or hindu punarusthaan aadi anek ullekhneey kaary unhone kiye hai.
 swami ne swechha se rashtrahit ko sarvopari samajhate hue apni party kaa vilay bhartiya janata party main kar diya. ab ve ekanishtha hokar narendra modi ko bharat kaa pradhanmantri banane ke liye puure desh main prachaar kiya or baari bahumat se jeet hasil kiya or bhartiya janata party kii sarkaar bani, phir narendra modi kii sarkaar banane ke baad punah Z+ shrenee kii suraksha de diya gaya. aajkal neshnal herald cese or ayodhya ram mandir ko lekar charchaa me he.
 subramanian swami kaa janm 1939 main mylapore, chennai, bharat main hua. unke pita kaa naam seetaram subramanian tha or wo madurai, tamilnadu se the. unke pita suru main bhartiya sankhyikee seva main adhikari the or baad main kendriya sankhyikee santhaan ke nideshak ke rup main sevanivrutt hue.
 dow swami ne hindu college, dilli vishvavidhyalay se ganit main apni snaatak onors degree arjeet kiya. unhone bhartiya sankhyikee santhaan main sankhyikee main apni masters degree ke liye adhyayan kiya. iske baad wo purna rockfilor chaatravrutti par harvard vishvavidhyalay main adhyayan karne ke liye chale gaye. unhen 1965 main arthshaastra main pi.ech.di praapt hui. unke shodh salaahkaar nobel puraskaar vijeta simon kujnets the.
 1964 main, swami harvard main arthshaastra ke sankaay main shaamil ho gaye or uske baad se vah arthshaastra vibhaag main padhaane lage. july 1966 main wo ek sahaayak professor ban gaye or 1969 main associat professor ban gaye.
 vah jab associat professor the to unhen amartya sen dwaara dilli skool of iconomics main chini adhyayan par ek praadhyaapak ke pad ke liye aamantrit kiya gaya. unhone prastaav sweekaar kar liya. jab wo dilli skool of iconomics pahuche to unki niyukti ko unke bharat ke liye parmaanu kshamta ke samarthan or uske bazaar ke anukool drushtikon ke kaaran radd kar diya gaya.
 iske baad, vah bhartiya praudyogiki santhaan, dilli main professor ke rup main jude. waha wo 1969 se 1991 tak ganitiya arthshaastra ke professor ke rup main rahe. 1970 ke dashak main indira gandhi ke kaaran unhen professor ke pad se hataa diya gaya tha, lekin sarvocch nyaayalay dwaara kanoonee taur par 1990 ke dashak main unhen pun behaal kiya gaya. 1991 main bhartiya praudyogiki santhaan, dilli se unhone cabinet mantri banane ke liye istipha de diya. 1977 se 1980 tak wo iaiti, dilli ke board of governors main rahe or 1980 se 1982 tak wo iitio ke parishad main rahe.
 2011 tak unhone harvard main garmiyon ke satr main arthshaastra paathyakram ko padhaayaa. disambar 2011 main ek vivaadaaspad lekh ke kaaran harvard ke kala or vigyaan ke sankaay ke sankaay parishad ne unke paathyakram ko hataa diya. june 2012 ko america raashtrapati baraak obama ne swami ko macleen, varjeenia main ek ratribhoj ke liye aamantrit kiya. obama ne 2012 main apane punarnirvachan ke baad swami ko apane sapath grahan samaaroh main bhi aamantrit kiya.
 dow swami ja rajanithik jivan arajanatik andolan ke saath suru hua. yah aandolan ek gairraajnneetik aandolan ke rup main suru hua jisane aage chalakar janata party kii niv daali. dow swami dwaara rakhe gaye udaaravaadi aarthik nitiyon kii tatkaaleen pradhan mantri indira gandhi bahut bari virdohi thi or baad main indira gandhi ke kaaran dow swami ko iaiti se barkhaast kar diya gaya or is ghatn ke baad se dow swami ke raajaneetak jivan kii suruyaat hui. dow swami indira gandhi ke virdohi party jansangh ke taraf se rajyasabha ke sadsy bane.
 1974 or 1999 ke bich dow swami 5 baar sansad sadsy ke rup main chune gaye. unhon 1974 or 1999 ke bich uttar purv mumbai, uttar pradesh or tamilnadu kaa sansad main pratinidhitiv kiya. dow swami jaiprakash narayan ke saath janata party ke sansthaapak sadasyon main se ek he or 1990 ke baad se iske adhyaksh hai.
 dow swami ke naukarshahon ke bich kaaphi sampark the. isliye unhen pehle hi apatkaal ke vishay main pataa chal gaya tha. 25 june 1975 ke din dow swami jaiprakash narayan ke saath ratribhojan kar rahe the to unhone je pi ko kaha kii kuch bada aane vaala he to je pi ne unki baat par vishwaas nahin kiya, unhone kaha kii indira gandhi aisi murkhataa nahin karegi. dusre din subah 4.30 baje unhen ek gumnaam kol aayaa jisame unhen police ne apratyaksh rup se bataaya kii wo dow swami ko pakarne vaale he. iske baad dow swami 6 mahino ke liye bhumigat ho gaye.
 us samay jaiprakash narayan ne dow swami ko soochna bheji kii tum america jaao. kyoki unhone dow swami ko harvard main dekha tha. je pi ne kaha kii america main jaakar bharat ke apatkaal ke bare main logo ko jaagruk karo. uske baad dow swami america main jaakar harvard main professor ban gaye or harvard ke manch kaa upyog karke apatkaal america ke 23 rajyon main bharatiyon ko jaagruk karnaa suru kiya.
 dow swami ne apatkaal ke samay sochaa kii logo main apatkaal ke khilaaf himmat jagaane ke liye wo ek din ke liye sansad main ghusenge or 2 minute kaa bhaashan dekar punah bhumigat ho jaayege. is kaary ko karke wo yah siddh karnaa chaahate the ki puraa desh indira gandhi ke niyantran main nahin he. us samay dow swami ke ne naam se warrant jari ho chukaa tha. lekin phir bhi wo 10 agast 1976 ke din sansad main gaye or yah desh videsh ke patrakaron ke saamne yah kahkar nikal gaye kii bharat main prajatantr mar chukaa he. uske baad dow swami nepal ke maarg se waapas america chal gaye. is ghatana se logon ko ek nayaa bal or ve apatkaal ke samay ek nayak ban gaye.
 1990 or 1991 ke dauraan swami yojana ayog ke sadsy or bharat or vaanijya mantri rahe. is avadhi ke dauraan unhone pradhanmantri chandrashekhar ke kaarykaal ke dauraan bharat main aarthik sudhaaron ke liye khaakaa banaaya. jo baad main tatkaaleen pradhanmantri narsingh raav ke netritv main vitt mantri manmohan singh dwaara 1991 lagu kiya gaya. dow swami ne apni pustak main bataaya he kii manmohan singh ne is baat ko sweekaar bhi kiya he.
 1994 or 1996 ke bich, vah pivi narsingh raav sarkaar ke kaarykaal ke dauraan "shram maanakon or antarrashtriya vyapaar par ayog ke adhyaksh" ke pad par rahe.
 2004 ke loksabhaa chunaavo main janata party ne apane kai ummidavaar utaare. lekin ek bhi ummidavaar kii jeet nahin hui. baad main swami ne bataaya kii kai chunaav butho main unki party ko jiro vot mili he. is chunaav ke baad unhone dilli hai court main voting mashin main gadabadi ke maamle ko lekar mukadmaa daayar kiya. swami ne daawa kiya kii voting mashin main gadabadi ke kaaran unki party ko ek bhi seat par jeet hasil nahin hui.
 2009 ke loksabhaa chunaavo main swami ne janata party kii taraf se ek bhi ummidavaar chunaavo main nahin utaara. swami ne kaha kii 2009 ke chunaavo main congress bade paimaane par electronic voting mashin main gadabadi karke chunaav jeetne vaali he isliye chunaav ladane kaa koi phayda nahin he. 2013 ke ant main unhen voting mashin main gadabadi ke maamle main sarvocch nyaayalay main jeet hasil hui. sarvocch nyaayalay ne nirnay diya kii voting mashin main raseed print kii jaaegi jise vallet box main dal jaayegaa. agar chunaav main gadabadi kii ashanka hogi to ballat box main ginati kii jaaegi.
 dow swami 2G ghotaale main congress ke khilaaf apane pradshan ke liye surkhiyon main rahe. dow swami janata party ko NDA kaa hissaa bananaa chaahate the. antatah 11 march 2012 ko janata dal ko NDA kaa ghatak dal bana liya gaya. janata dal ke judane se NDA ke ghatak dalon kii shankhya badhakar 6 ho gai.
 2012 ke gujarat ke vidhaan sabha chunaavo ke liye subramanian swami ne oktober 2012 se 3 maheene ke liye narendar modi ke samathan main chunavi prachaar kiya. unhone kaha kii varttman bijepi party main narendra modi pradhan mantri pad ke liye sabase zyada yogya he. swami ne kaha kii gujarat main sabase nunatam bhrastachaar he. chunv main narendar modi kii jeet hui lekin swami kaa daawa he kii modi or bhi zyada site jitate agar congress sarkaar voting mashin main gadabadi nahin karti. swami ne daawa kiya kii agar gujarat main EVM kaa bilkul prayog nahin hota to BJP or 35 site or jitati.
 subrahmanyan swami ne 2014 ke chunaavo ke liye bahut pehle se hi prachaar abhiyaan aarambh kar diya. chunaav ko drushti main rakhte hue unhone puure desh main aam sabhaae kin. is dauraan unhone 2 baar narendra modi se jaakar bhent kii. chunavi sabhaao main unhone NDA ke muddon se janata ko avgat karaayaa. june 2013 main wo america ke daure par gaye evam america ke kai rajyon main sabhaayen kin. unhone kaha ki kashmir-samasya kaa hal sabase mahatvapurn to he hi saath main bangladeshi ghuspaith ko rokna bhi ek mahatvapurn mudda hoga.
 dow swami kaa kahana he kii pakistan ko bharat main kashmir ke maamle main dakhal nahin dena chahie. wo pakistan dwaara chalaaye ja rahe aatankwaadi gatividhiyon ko band karnaa chahie. sudarshan news ke saath march 2013 main ek saakshaatkaar main unhone kaha he kii pakistan par jald hi taliban kabza karne vaala he or uske baad bharat or taliban shasit pakistan ke bich ke yuddh ko roak paanaa bahut hi mushkil hoga. dow swami kaa kahana he ki pakistan ko pakistan shasit kashmir kaa bhaag bharat ko waapas karnaa chahie. agar pakistan, pakistan shasit kashmir main chal rahe 54 aatankwaadi campo ko band nahin karata he to bharat ko in campon ko nasht karnaa chahie.
 dow swami ne kaha kii china or bharat paroshi desh he or donon desh ke sambandh kam se kam 3000 saalo se he. jab dow subramanian swami morarji sarkaar main the to unhone china se kaha kii kailash maansarovar kaa rasta khole. us samay bharat se kailash maansarovar jane kaa rasta china ne band kar rakhaa tha. 3 saalo tak china ke saath baat karne ke baad or antat: china ne kaha kii thik he rasta khol denge agar dow swami khud kailash maansarovar jaye. uske april 1981 main dow swami pehle kailash maansarovar kii yatra karne vaale bhartiya bane or uske baad china ne kailas maansarovar bharat ke liye kholaa.
 apane bhaashanon or lekhon main dow swami ne israel ke liye apni prashansa vyakt kii he or ek shatrutapurna arab vaataavaran main jivit rahane kii kshamta ke liye apane pratikaar kshamta shrey diya he. unhone kaha ki israel ke saath rajanyik sambandhon kii sthapana main agrani prayaas kiye the. 1982 main, dow swami israel jane vaale pehle bhartiya rajanitagya bane or wo waha yitzhak robin or menachem bigin jaise kai mahatvapurn israeli netao se mili. israel ke saath sambandhon ko saamaanya banane main unke prayaason kaa fal tab mila jab bharat ne 1992 main israel main apana duutavas kholane kaa nirnay liya.
 dow swami kaa kahana he kii bangladesh ke kul jansankhya kaa kareeb ek tihaai bhaag bharat main avaidh rup se ghus chukaa he. isliye bangladesh yaa to in sabhi avaidh rup se ghuse hue apane nagariko ko waapas bulaaye yaa apane desh kaa ek tihaai bhaag bharat ko de de. aisa hone se bharat kaa apane pashchimi bhaago par zyada acha niyantran ho sakegaa.
 dow swami kaa kahana he kii srilanka ke jo sinala he wo bhi bharat ke bihar, urisa jaise rajyon se srilanka gaye the. unka kahana he kii bharat ke rastrahit main aaj bharat ko srilanka se achche sambandh banane chahie. bharat ko srilanka main jo 25% tamil he unke swytta ke liye prayaas karne chahie. unka kahana he kii jo dravida aandolan ke log he wo bharat se alag hona chaahate he isliye unki batoo par bharat ko dhyaan nahin dena chahie.
 subrahmanyam swami ne roksna naam kii ek parsi mahila se june 1966 main vivaah kiya. roksna se unki pehali bhent harvard main hui thi. roksna swami bhi ganit main piech0di0 hai tathaa aajkal bharat ke sarvocch nyaayalay main vakil hai. unki do betiyaan he, ek gitanjali swami jisane em0ai0tii0 vishvavidhyalay ke professor sanjay sharma se shaadi kii he or duusari suhasini haidar jo sienen ibien main sampadak he.
 subrahmanyam swami ne kai kitaaben va shodhpatr likhe or patrikaon kaa sampaadan kiya. neeche unki suchi di hui he.
