 dahakhuda shabdkosh, farsi bhashaa ke aaj tak prakashit sabhi shabdkoshon main se sabase vyapak shabdkosh he, jiske 15 khand he . yah shabdkosh, ali akbar dahakhuda or unke sahaayak or paryvekshak visheshgyon kii 45 saal se adhik kii mehnat kaa nateeja he.
 is shabdkosh kaa pratham prakaashan 1931 main hua tha or isamen dahakhuda kii madad prakhyat bhashavid mohammad moin, jafar shahidi or dabirashiyai ne kii thi.
 1955 main dahakhuda kii mrityu ke samay is shabdkosh main lagbhag 30 lakh abhilekh the or vartmaan main iske adyatit sanskaran jise tehran vishvavidhyalay press ne jari kiya he, ke anusaar isamen uplabdh pravishtiyon kii kul sankhya 343466 he. 
 is kaam ko mahatvata jab mili jab 1945 main iran kii sansad, majalis main is shabdkosh ko puraa karne kii pariyojna ke liye vishesh bajet aavanton or karmchaariyon ko is kaam par lagane sambandhit vidheyak rakhaa gaya jise lagbhag sabhi sadasyon kaa samarthan mila. is pariyojna ke liye pehle to majalis parisar main hi karyaalay pradaan kiye gayi par baad main is puri pariyojna ko tehran vishvavidhyalay main sthanantarit kar diya gaya.
