 kentua 
 yah ek krimi he jo lanbaa, vartulakaar, tamravarn kaa hota he or barsaat ke dinon main geeli mitti par rengta najar aata he. kentua enelida sangh kaa sadsy he. enelida vikhand khandyukt dwiparshv samamitivaale praani hai. inke sharir ke khandon par adarshabhoot rup se kytin ke bane chote-chote sui jaise ang hote he. inhen sita kehete hai. sita chamade ke andar theliyon main paae jate hai or ye hi theliyaan sita kaa nirmaan bhi karti hai.
 enelida sangh main khandyukt keede aate hai. inkaa sharir lanbaa hota he or kai khandon main banta rahata he. uu par se dekhne par uthle khaat in khandon ko ek duusare se alag karte hai or andar inhen khaaton ke neeche mansapeshiyukt parde hote hai, jinako pat yaa bhiktika kah sakate hai. pat sharir ke andar kii jagah ko khandon main baantate hai . prayek adarshabhoot khand main baahar upang kaa ek joda hota he or andar ek jodi tantrikagucchhika ek jodi utsarjan ang, ek joda jananpind, tathaa raktanalikaaon kii jodi or paanchanaang evam mansapeshiyaan hoti hai.
 kentue ke sharir main lagbhag 100 se 120 tak khand hote hai. iske sharir ke bahari khandikaran ke anuroop bhitari khandikaran bhi hota he. iske aage ke sire main kuch aise khand milte hai jo bahari rekhaon dwaara do yaa teen bhaagon main bante rahete hai. is prakaar ek khand do yaa teen upkhandon main bant jaataa he. khandon ko upkhandon main baantanevaali rekhaayen keval baahar hi pai jaati hai. bheetar ke khand upkhandon main vibhajit nahin hote. kentue kaa mukh sharir ke pehle khand main paaya jaataa he. yah dekhne main ardhachandrakaar hota he. iske saamne ek maansal pravaradh latakta rahata he, jisko prostomium kehete hai. pehla khand, jisamen mukh ghira rahata he paritund kehalaata he. sharir ke antim khand main maladwar yaa guda hoti he. isaliye iskaa gudakhand kehete hai. vayask kentue main 14wein 15wein or 16wein khand ek duusare se mil jate hai or ek moti pattee banaate hai, jisko clietalem kehete hai. isaki diwaar main granthiyaan bhi hoti hai, jo vishesh prakaar ke ras paidaa kar sakati hai. inase paidaa hue ras andon kii raksha ke liye kokun banaate hai. paanchave or chathe, chathe or saatven, saatven or aathven or nawein ke bichwali antkhandee khaaton main agal-bagal chote chote chhed hote hai, jinako shukradhani radhran kehete hai. inamen langik sampark ke samay shukr duusare kentue se aakar ekatrit ho jaataa he. 14wein khand ke bich main ek chota maadaa janan-chhidr hota he or 18wein khand ke agal bagal nar-janan-----chhidron kaa ek joda hota he.
 k. kentue kaa bahya tathaa antarkhandeekaran ; kha. aage ke teen khand badhaakar dikhaae gaye hai. mukhagra, pehle khand main pro spasht he; ga. nar jananaang vaale khand badhaakar dikhaae gaye hai gha. kentue ke sharir ke khand; d sita ; c. sharir ke agle bhaag kaa parshviya chitra, jisamen shukradhani radhran dikhalaayaa gaya he.
 rekha main hi, unke aage or peeche ubhare hue, paapila hote hai. inako janan paapila kehete hai. janan paapila kii upasthiti evam banaavat bhinn bhinn jati ke ken chuon main bhinn hoti he. pehle 12 khandon ko chhodkar sab khandon ke bichwali antarkhandee rekhaon ke bich main chote chote chhidr hote hai. chunki ye prishthiya paksh main hote hai, isaliye inhen prishthiya chhidr kehete hai. ye chhidr sharir kii guha ko baahar se sambandhit karte hai. pehla prishthchhidr 12wein or 13wein khand ke bich kii khaat main paaya jaataa he. antim khaat ko chhodkar baaki sabamein ek ek chhed hota he. pehle do khandon ko chhodkar baaki sharir kii diwaar par anek aniyamit rup se bikhare chhidr hote hai. ye utsarjan ang ke bahari chhidr hai. inako nafkhedeopors kehete hai.
 kentue kaa lagbhag teen chauthai bhaag sharir kii diwaar ke andar gada hota he or thodaa sa hi bhaag baahar niklaa rahata he. ye pehle or antim khandon ko chhodkar sab khandon ke bich main paae jate hai. praaia: ye khandon ke bich main ubhari hui spasht rekha si bana lete hai. . ek khand main lagbhag 200 sita hote hai. inako yadi nikaal kar dekha jaay to inkaa rang halkaa pilaa hoga. yadi sita ke upar or neeche ke siron ko khinch diya jaae, jaisaa chitra main dikhaaya gaya he, to aakaar main sita angreji akshar S se miltaa he. prayek sita ek thile main sthit rahata he. vah thilaa bahari diwaar ke dhans jane se banataa he or yahi thilaa sita kaa nirmaan karata he. sita apni lambaai ke lagbhag bich main kuch phool jaataa he. in gaanthon ko nodeul naam diya jaataa he. sita visheshkar kentue ko chalane main sahaayta karte hai.
 jaisaa pehle bataa chuke hai, in khandon ke anuroop pat yaa bhitiyaan hoti hai, jo sharir kii guha ko khandon main baantati hai. kentua ke pachanang lambii, patali diwarwali nalee ke rup main hote hai, jo mukh se guda tak faili rahati hai, kentue kaa kendriya tantra spasht hota he or isaki mukhya tantrika aanton ke neeche sharir ke pratiprishth bhaag se hoti hui jaati he. prayek khand main tantrika phulakar gucchhika banaati hai. isse anek tantrikas nikalakar sharir ke vibhinn angon main jaati hai. kentue kaa ek chota sa mastishk bhi hota he. iskaa aakaar saadhaaran hota he or yah aanton ke agle bhaag main sthit rahata he. iske alaava sharir main kai samaantar raktanalikaay hoti hai. inamen rakt kaa sanchaar karne ke liye chaar badi badi spandansheel nalikaay rahati hai. ye sikudti or failati rahati hai. isse rakt kaa sanchaar hota rahata he. jahaan tak prajnan angon kaa sambandh he, ek hi kentue main donon lingon ke ang paae jate hai isiliye inhen dwillingeey kehete hai. kintu unamem swasansechan sambhav nahin hai; parasansechan hi hota he. do kentue ek duusare se sampark main aate hai or sansechan karte hai.
 kentue prithvi ke andar lagbhag 1 yaa 1 foot kii gaharaai tak rahete hai. yah adhiktar prithvi par pai janevaali sadi pattee beej, chote keedon ke dimbh, andey ityadi khate hai. ye sab padaarth mitti main mili rahete hai. inhen grahan karne ke liye kentue ko puri mitti nigal jaani padati he. ye prithvi ke bheetar bill banaakar rahane vaale jantu hai. inke bill kabhi kabhi chah yaa saat foot kii gaharaai tak chale jate hai. varsha ri tu main, jab bill pani se bhar jate hai, kentue baahar nikal aate hai. inkaa bill banane kaa tarika rochak he. ye kisi sthaan main mitti khaanaa praranmbh karte hai or sir ko andar ghusedate hue mitti khate jate hai. mitti ke andar jo poshak vastuen hoti hai unhen inaki aanten grahan kar leti hai. shesh mitti maldwara se baahar nikalati jaati hai. kentue ke mel, jo adhiktar mitti kaa bana hota he, moti senwai kii akruti kaa hota he. isko varm casting kehete hai. praaia: barsaat ke pashchaat pedo ke neeche, charaagahon or kheton main, varm casting ke dher adhik sankhya main dikhaai padate hai. kentue raat main kaary karanvaale praani he. bhojan or prajnan ke liye ve raat main hi baahar nikalate hai; din main chhipe rahete hai. saadhaarant: sharir ko bill ke baahar nikaalane ke pashchaat ye apana pichhlaa hissaa bill ke andar hi rakhte hai, jisamen tanik bhi sankat aane par yah turant bill ke andar ghus jaaen. feritima jati ke kentue prithvi ke baahar bahut kam nikalate hai. inaki sari kriyaayein prithvi ke andar hi hoti he. kentue machhliyon kaa priy bhojan he. machhlee pakadaneyvaale kaante main kentue ko laga dete hai, jisko khaane ke kaaran ve kaante main fas jaati hai. kentue kii kuch jatiyaan prakaash denevaali hoti hai. inke chamade kii bahari jhilli prakaash ko din main grahan kar leti he or raatri main chamakati rahati he.
 bharat main kai jatiyon ke kentue paae jate hai. inamen se keval do aise hai jo aasaani se praapt hote hai. ek he feritima or doosraa he utyphius. feritima posthyuma saare bharatvarsh main miltaa he. uparyukt kentue kaa varnan isi kaa he. feritima or utyphius keval sharirarachana main hi bhinn nahin hote, varan inaki varm casting bhi bhinn prakaar kii hoti he. feritima kii varm casting mitti kii pruthak goliyon ke chote dher jaisi hoti he or utyphius kii casting mitti kii uthi hui rekhaon ke samaan hoti he.
 kentue kisaanon ke sachche mitra or sahaayak hai. inkaa mitti khaane kaa dhang laabhadaayak he. ye prithvi ko ek prakaar se jotikar kisaanon ke liye upjau banaate hai. varm casting kii upree mitti suukh jaati he, phir baarik hokar prithvi kii sataha par fail jaati he. is tarah jahaan kentue rahete hai vahaan kii mitti poli ho jaati he, jisase pani or hawa prithvi kii bheetar sugamawa se pravesh kar sakati he. is prakaar kentue hal ke samaan kaary karte hai. darvin ne bataaya he ki ek acre main 10,000 se upar kentue rahete hai. ye kentue ek varsh main 14 se 18 ton, yaa 400 se 500 man mitti prithvi ke neeche se laakar sataha par ekatrit kar dete hai. isse prithvi kii sataha 1/5 inch oonchi ho jaati he. yah mitti kentuon ke pachan ang se hokar aati he, isaliye isamen nitrogenyukt padaarth bhi mil jate hai or yah khaad kaa kaary karti hai. is prakaar ve manushya ke liye prithvi ko upjau banaate rahete hai. yadi inako purna rup se prithvi se hataa diya jaae to hamaare liye samasya utpann ho jaaygi. 
