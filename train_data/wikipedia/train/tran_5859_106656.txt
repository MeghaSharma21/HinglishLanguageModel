 balbhadra prasad dikshit 'padhis' ek aadhunik avadhi bhashaa kavi the. 
 padhis ji kaa janm 1898 i. main uttar pradesh ke sitapur jila main ambarpur gaanv main hua tha. khadi boli, hindi, angreji or urdu kaa gyaan hone ke baad bhi padhis ji kavita apni maatrubhaasha yani avadhi main hi likhte the. padhis ji ne apane aadarshon ke anusaar sarkari naukari chhodkar janata ke bich rahakar use shikshit karne, usee kii tarah kheton main kaam karne or gaanv main rahete huye sahitya likhane kaa nishchay kiya. padhisji ne kuleen brahmanon kii roodhiyaan todakar hal kii muthia pakadi. achhut baalkon ko ghar padhaane lage. unke duble-patale mukh par parishram kii thakaan dikhne lagi par ankhon main nai chamak aayi, vaani main nayaa oj aayaa. 
 1933 i. main padhis ji kaa kavy sangrah 'chakallas‘ prakashit hua, jisaki bhoomika niraalaaji ne likhi thi or saaf taur par kaha tha ki ye sangrah hindi ke tamaam safal kaavyon se badhkar he. padhis ji kii granthawali uttar pradesh hindi santhaan se aa chuki he.
 balbhadra dikshit 'padhis ' kaa dehavsaan san 1943 main hua.
 "dikshit ke liye bahut sochataa hum, magar vah nas meri cat chuki he jisamen sneh sarthak he. apane aap din-raat jalan hoti he. kisi se apni taraf se praaia: nahin miltaa. mil nahin saktaa. koi aata he to thodi si baatcheet. aanevaala ub jaataa he. mujhe bhi baatcheet acchhee nahin lagati. kabhi raat bhar neend nahin aati. tambaaku chhootati nahin. khopadi bhannai rahati he. chitrakoot main ek dfa beemaari ke samay chhod diya tha khaanaa, phir aadat pad gayi.”
 
