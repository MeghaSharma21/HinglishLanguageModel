 avani chaturvedi bharat kii pehali mahila ladaaku payalton main se ek he. vah reva jile se he jo madhya pradesh main he. unhen apni do saathiyon- mohan singh or bhaavana kanth ke saath pehali baar ladaaku payalat ghoshit kiya gaya tha. in teenon ko june 2016 main bhartiya vaayu sena ke ladaaku squadran main shaamil kiya gaya. unhen aupchaarik rup se tatkaaleen raksha mantri manohar parrikar dwaara kamishan main shaamil kiya gaya tha.
 22-varshiya chaturvedi ne apana puraa prashikshan hyderabad kii vaayu sena academy se liya. unhone apni schuli shiksha deoland se kii jo ki madhya pradesh ke shadol jile main sthit ek chota sa shahar he. unhone 2014 main apni snaatak praudyogiki vanasthali vishvavidhyalay, rajasthan se karte hue bhartiya vaayu sena kii pariksha bhi paarit kii.
 unke pita sansadeey sarkaar main ek kaaryakari ejeeniyar or mata ek gruhinee hai. chaturvedi ko tennis khelnaa or chitrakaari karnaa pasand he. unhen apane parivaar ke sena adhikariyon dwaara prerana praapt hui.unhen apane mahavidhyalay ke flying club se kuch ghante kii udaan kaa anubhav praapt hua jisane unhen bhartiya vayusena me shaamil hone ke liye prerit kiya.
 apane prashikshan kaa ek varsh puraa karne ke pashchaat vah june main ladaaku payalat bani. ] se sate ] se apane prashikshan ke tisare charan ko puraa karne ke pashchaat vah ladaaku jet vimaanon jaise sukhoi or tejas ko udaane main sakasham ho jaaengi .
