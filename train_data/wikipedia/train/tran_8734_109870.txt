 barindranath ghosh bharat ke mahaan swatantraaa senaanee or patrkaar tathaa "ugantar" ke sansthaapakon main se ek the. vah 'barin ghosh' naam se bhi lokapriy hai. bengal main krantikari vichaardhaara ko felane kaa shri barindra or bhoopendra nath dutt ko hi jaataa he. mahaan aadhyatmavaadi shri aravind ghosh unke bade bhai the. 
 shri barindranath ghosh kaa janm 5 janvari 1880 ko landan ke paas kroydan namak kasbe main hua tha. unke pita shri krishnaadhan ghosh ek nami chikitsak va pratishthit jila sarjan the jabaki unki mata devi swarnlata prasiddh samaaj sudhaarak va vidwaan rajanarayan basu kii putree thim. shri aravind, jo kii pehle krantikari or phir aadhyatmavaadi ho gaye the, unke tisare bade bhai the jabaki unke duusare bade bhai shri manmohan ghosh angreji sahitya ke vidwaan, kavi or kalakatta ke presidency college va dhaka uniwarsity main angreji ke profesar the.
 barin ghosh kii schuli shiksha devgarh main hui va 1901 main pravesh pariksha paas karke unhone patna college main daakhila liya. baroda main unhone military training lee. isi samay shri aravind se prabhavit hokar unka jhukaav krantikari aandolan kii taraf hua. 
 1902 main barindra kalakatta waapas aaye or yatindranath mukherjee ke saath milakar bengal main anek krantikari samoohon ko sangathit karnaa shuru kar diya.
 varindra ghosh or bhoopendra nath dutt ke sahyog se 1907 main kalakatta main anushilan samiti kaa gathan kiya gaya jiskaa pramukh uddeshy tha - "khun ke badale khun". 1905 ke bengal vibhaajan ne yuvaaon ko andolit kar diya tha, jo kii anushilan samiti kii sthapana ke peeche ek pramukh vajah thi.
 is samiti kaa janm 1903 main hi ek vyaayaamashaala ke rup main ho gaya tha or isaki sthapana main "pramath nath mitra " or " satish chandra bose " kaa pramukh yogadan tha. em.en. raay ke suzav par iskaa naam "anushilan samiti " rakhaa gaya. pramath nath mitra iske adhyaksh, chitaranjan das va aravind ghosh iske upaadhyaksh or surendranath thakur iske koshadhyaksh the. isaki kaaryakarini kii ekmaatr shishy sistar nivedita thim. 1906 main iskaa pehla sammelan kalakatta main subodh maalik ke ghar par hua. varindra ghosh jaise logon kaa maananaa tha kii sirf raajnneetik prachaar hi kaaphi nahin he or nosewanon ko aadhyatmik shiksha bhi di jani chahie. unhone anek joshilay nosewanon ko taiyaar kiya jo logon ko bataate the kii swatantraaa ke liye ladanaa paavan kartavya he.
 kaary kii sahuuliyat ke liye anushilan samiti kaa doosraa karyaalay 1904 main dhaka main kholaa gaya. jiskaa netritv pullin bihari das or pi. mitra ne kiya. dhaka main isaki lagbhag 500 shakhaaen thim. iske adhikansh sadsy skool or college ke chaatr the. sadasyon ko lathi, talwaar or bandook chalane lee training di jaati thi, haalaanki bandooken aasaani se uplabdh nahin hoti thim.
 varindra ghosh ne 1905 main kranti se sambandhit "bhavani mandir " naamak pehali kitaab likhi. isamen "anand math " kaa bhav tha or krantikariyon ko sandesh diya gaya tha kii vah swadhinata paane tak sanyasi kaa jivan bitaayen.
 apane uddeshyon kii purti hetu 1906 main unhone bhoopendra nath dutt ke saath milakar "ugantar" namak saptahik patr bangala bhashaa main prakashit karnaa shuru kiya or kranti ke prachaar main is patr kaa sarvaadhik yogadan rahaa. is patr ne logon main raajnneetik va dharmik shiksha kaa prasar kiya. jald hi is naam se ek krantikari sanghathan bhi ban gaya. ugantar kaa janm " anushilan samiti " se hi hua tha or jaldi hi isane apni krantikari gatividhiyaan shuru kar deen. bengal ke vibhinn bhaagon main isaki shakhaaen thim. varindra ghosh ke netritv main ugantar samooh ne sarvatra kranti kaa bigul bajaayaa. isane bam banaaye or dusht angrej adhikariyon kii hatya kaa prayaas kiya. 
 varindra ne duusari pustak " vartmaan ranneeti " jise oktober-1907 main avinaash chandra bhattacharya ne prakashit kiya. yah kitaab bengal ke krantikariyon kii paathya pustak ban gayi, isamen kaha gaya tha kii bharat kii aazaadee ke liye foji shiksha or yuddh jaruri he.
 barin or baagh jatin ne puure bengal se anek yuva krantikariyon ko khadaa karne main nirnaayak bhoomika adaa kii. krantikariyon ne kalakatta ke maniktulla main " maniktulla samooh " banaaya. yah unka ek gupt sthaan tha jahaan ve bam banaate or hathiyaar ikaitha karte the.
 30 april 1908 ko khudiram bose or prafull chaaki ne kingsford kii hatya kaa prayaas kiya jiske falswaroop police ne bahut teji se krantikariyon kii dhar-pakad shuru kar di or durbhaagya se 2 -may-1908 ko shri barin ghosh ko bhi unke kai saathiyon sahit giraftaar kar liya gaya. un par "alipur bam cese" chalaaya gaya or prarambh main hi unhen mratyudand kii sajaa de di gayi parantu baad main use aaajeevan karawas kar diya gaya. unhen andaman kii bhayaavah celular jail main bhej diya gaya jahaan vah 1920 tak bandi rahe.
 barin ghosh ko 1920 main pratham vishwayuddh ke baad di gayi aam kshamaa main reeha kar diya gaya jiske baad vah kalakatta aa gaye or patrakarita prarambh kar di. kintu jald hi unhone patrakarita bhi chhod di or kalakatta main ashram bana liya. 1923 main vah pandicherry chale gaye jahaan unke bade bhai shri aravind ne prasiddh "shri aurovind ashram " banaaya tha. shri aravind ne unhen aadhyatm or sadhana ke prati prerit kiya jabaki shri thakur anukulchand unke guru the. inhone hi apane anuyaayiyon dwaara bareen kii sakushal rihaai main madad kii thi. 1929 main barin dobaaraa kalakatta aaye or patrakarita shuru kar di. 1933 main unhone "da don of india naamak angreji saptahik patr shuru kiya. vah "da statsman se jude rahe or 1950 main vah bangala dainik "dainik basumati" ke sampadak ho gaye. 18 april 1959 ko is mahaan senaanee kaa dehanth ho gaya. 
 unhone anek pustakon kii bhi rachana kii, jaise 
