 khandakavy sahitya main prabandh kavy kaa ek rup he. jivan kii kisi ghatana vishesh ko lekar likhaa gaya kavy khandakavy he. "khand kavy' shabd se hi spasht hota he ki isamen maanav jivan kii kisi ek hi ghatana kii pradhanta rahati he. jisamen charit nayak kaa jivan sampoorn rup main kavi ko prabhavit nahin karata. kavi charit nayak ke jivan kii kisi sarvotkrisht ghatana se prabhavit hokar jivan ke us khand vishesh kaa apane kavy main purnataya udghaatan karata he.
 prabandhaatmakataa mahakavy evam khand kavy donon main hi rahati he parantu khand kavy ke kathasutra main jivan kii anekarupatha nahin hoti. isliye iskaa kathanak kahani kii bhanti shighratapurvak ant kii ore jaataa he. mahakavy pramukh katha kesath anya anek praasangik kathayen bhi judi rahati hai isliye iskaa kathanak upanyaas kii bhanti dhire-dhire falaagam kii ore agrasar hota he. khandakavy main keval ek pramukh katha rahati he, praasangik kathaon ko isamen sthaan nahin milane paata he.
 sanskrit sahitya main isaki jo ekmaatr paribhaasha sahitya darpan main uplabdh he vah is prakaar he-
 is paribhaasha ke anusaar kisi bhashaa yaa upbhasha main sargabaddh evam ek katha kaa nirupak aisa padyatmak granth jisamen sabhi sandhiyaan na hon vah khandakavy he. vah mahakavy ke keval ek ansh kaa hi anusaran karata he. tadnusaar hindi ke katipay acharya khandakavy aise kavy ko maanate hai jisaki rachana to mahakavy ke dhang par kii gai ho par usamen samgr jivan na grahan kar keval uskaa khand vishesh hi grahan kiya gaya ho. arthath khandakavy main ek khand jivan is prakaar vyakt kiya jaataa he jisase vah prastut rachana ke rup main swat: prathit ho. 
 vastut: khandakavy ek aisa padhyabaddh kavy he jiske kathanak main ekaatmak anviti ho; katha main ekangita ho tathaa kathavinyas kram main aarambh, vikaas, charam seemaa or nishchit uddeshy main parinti ho or vah aakaar main laghu ho. laghutaa ke maapdand ke rup main aath se kam sargon ke prabandhkavy ko khandakavy mana jaataa he.
