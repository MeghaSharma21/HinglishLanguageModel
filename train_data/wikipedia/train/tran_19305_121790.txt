 jayaprada  ek bhartiya film abhinetri or raajnneetijna hai.
 jayaprada kaa janm lalita rani ke rup main, bharat ke andhra pradesh rajya main sthit rajmandri ke ek madhyam-vargeey parivaar main hua tha. unke pita krishna ek telugu film financier the. unki maa nilveni ne unhen kam umr main hi nrity or sangeet kakshaon main daakhil kar diya tha.
 jab ve chaudaa varsh kii thim, tab unhone apane skool ke vaarshik samaaroh main ek nrity pradarshan kiya. darshakon main ek film nirdeshak bhi shaamil the or unhone jayaprada se telugu film 'bhumikosam' main teen minute ke nrity pradarshan kii peshkash kii. jayaprada hichkichain, lekin unke parivaar ne unhen prastaav sweekaar karne ke liye protsaahit kiya. unhen film main apane kaam ke liye keval 10 rupye die gaye, par unhen or bhi bade mauqe mili, jab film ke un teen minuton ke ansh ko telugu film udyog kii pramukh hastiyon ko dikhaaya gaya or unke saamne prastaavon kii baadh aa gai. bade film nirmaataaon ne unke saamne apni vishesh darje kii filmon main bhoomikaaon kii peshkash kii or unhone sweekaar kar liya. san 1976 main hit kii tikdi ke saath, ek badi star ban gayi: ke. balchandar kii antuleni katha, jisamen unke naatakeey kaushal ko sameta gaya; ke. vishwanath kii siri siri muwwa, jisamen unhone shandaar nrity kaushal vaali ek mook ladki kii bhoomika nibhaai or sita kii sheershak bhoomika main bade bajet vaali puranic film sita kalyanm, jisane unki bahumukhi pratibha kii pushti kii. san 1977 main unhone advi ramudu main abhinay kiya, jisane box ofis ke saare record tod die or sthai rup se unhen ek star kaa darja diya. jayaprada tathaa sah-abhinayta en.tii. ramrao par filmaaya gaya geet "aresucoboi paresukunnanu" janata ke bich jabardast hit sabit hua. unhone telugu filmon se baahar nikal kar, tamil, malayalam or kannada filmon main bhi abhinay kiya or unki in sab bhashaaon main filmein safal raheen. 
 ke. vishwanath ne film siri siri muwwa kaa punarnirmaan hindi main sargam sheershak se kiya or san 1979 main jayaprada ko bollywood se parichit karaayaa. film jabardast hit hui or ve raaton raat vahaan bhi star ban gayi. unhone bataur sarvshereshth abhinetri pehla filmafere namakan arjeet kiya, lekin apni safalataa ko bhunaa nahin sakin, kyonki ve hindi nahin bol sakati thim. iske teen saal baad nirdeshak ke. vishwanath ne hit film 'kaamchor' ke zarie hindi filmon main dubaara pravesh karaayaa, jahaan pehali baar ve dharapravaah hindi bolti nazar ain. ab ve lagaataar hindi filmon main kaam karne main sakasham baniin or prakaash mehara kii film sharaabi main amitabh bachchan kii premika ke rup main or ke. vishwanath kii 'sanjog' main apni chunauteepurn dohari bhoomika ke liye sarvshereshth abhinetri ke rup main do or filmafere namakan arjeet kiye.
 apane bollywood film kareer ke saath, unhone dakshin main ke. vishwanath kii telugu hit film 'sagar sangamam' jaisi saraahneey filmon main kaam karnaa jari rakhaa. unke prashansakon main na keval aam janata shaamil thim, balki mahaan bhartiya nirdeshak sathyajith re bhi, jinhone kaha ki ve vishwa kii sabase sundar mahilaon main se ek hai. haalanki, unhone bengali filmon main bhi abhinay kiya he, lekin kabhi re ke liye kaam nahin kiya. 
 jayaprada ne na keval amitabh bachchan or jitendra ke saath safal jodi banaai, balki tatkaaleen parade par unki pratidwandvi shridevi ke saath bhi, jinke saath unhone lagbhag ek darjan filmon main abhinay kiya he. unki telugu film 'devtaa'  kaa, jisamen unhone do bahanon kii bhoomikaayen nibhaain, jo ek duusare ke liye bada balidaan karti hai, hit hindi film 'tohafaa' ke rup main punarnirmaan kiya gaya. in filmon ne jayaprada ko paramparaagat roodhiwaadee varg ke cinemapremiyon kaa chaheta bana diya. yah ek aisi chhavi thi, jo us samay acchhee tarah se kaam ai, jab unhone ek raajnneetijna ke rup main apana nayaa kareer shuru kiya.
 2002 main, unhone film 'aadhaar' main ek atithi bhoomika ke zarie marathi film udyog main qadam rakhaa. ab tak, unhone saat bhashaaon main kaam kiya he or apane 30-varshiya film kareer ke dauraan 300 filmon ko puraa kiya he. 2004 main unhone paripakv bhoomikaayen nibhaani shuru kii. 
 ve chennai main jayaprada theatre kii malkin bhi hai.
 1986 main, unhone nirmaataa shrikant nahata se shaadi kii, jo pehle se hi chandra ke saath vivaahit the, jinke saath unke 3 bachche hue, kehane kii zarurat nahin he. is shaadi ne kaafii vivaadon ko janm diya, visheshkar isliye ki nahata ne apni vartmaan patni ko talaaq nahin diya or apni pehali patni ke saath, jayaprada se shaadi karne ke baad bhi bachche paidaa kiye. jayaprada or shrikant ke koi bachche nahin hai, lekin jayaprada ne santan kii ichha vyakt kii he. jayaprada or unke pati kii pehali patni, donon, snehpurn tareeqe se pati saajha karne ke liye sahamat hue hai.
 jayaprada ko san 1994 main unke purv saathi abhinayta en.tii. ramrao ne telugu desham party main pravartit kiya. baad main unhone ramrao se naata tod liya or party ke chandrababu naidu vaale gut main shaamil ho gayi. san 1996 main unhen andhra pradesh kaa pratinidhitiv karne ke liye rajya sabha main manonith kiya gaya.
 party pramukh chandrababu naidu ke saath matbhedon ke kaaran, unhone tedepa ko chhod diya or samaajawaadee party main shaamil ho gayi tathaa san 2004 ke aam chunaavon ke dauraan rampur sansadeey nirvachan kshetra se chunaav ladaa or safal raheen. unhen loksabhaa chunaav ke apane abhiyaan ke dauraan, rampur swar ilaake kii mahilaon ko bindi vitaran dwaara aachaar samhita kaa ulanghan karne ke liye, nirvachan ayog dwaara ek notice jari kiya gaya. ve dubaara 30,000 se bhi zyaada voton se chuni gayi. 
