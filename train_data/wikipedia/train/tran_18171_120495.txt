 batal pachisi pachchis kathaon se yukt ek katha granth he. iske rachayita vetalbhatta bataaye jate hai jo nyaay ke liye prasiddh raja vikram ke nau ratnon main se ek the. ye kathayen raja vikram kii nyaay-shakti kaa bodh karaati hai. vetaal pratidin ek kahani sunaata he or ant main raja se aisa prashn kar detaa he ki raja ko uskaa uttar dena hi padataa he. usne shart laga rakhi he ki agar raja bolegaa to vah usase ruuthakar phir se ped par ja latakegaa. lekin yah jaanate hue bhi sawaal saamne aane par raja se chup nahin rahaa jaataa.
 batal pachisi kii kahaniyaan bharat kii sabase lokapriy kathaon main se hai. inkaa strot raja satvaahan ke mantri “gunanty” dwaara rachit “bed kaha” naamak granth ko diya jaataa he jisaki rachana i. purv 495 main hui thi. kaha jaataa he ki yah kisi puraani praakrit main likhaa gaya tha or isame 7 lakh chand the. aaj iskaa koi bhi ansh kahin bhi praapt nahin he. kashmir ke kavi somdev ne isko phir se sanskrit main likhaa or kathasaritsagar naam diya. badakaha kii adhiktam kahaniyon ko katha saritsagar main sankalit kar die jane ke kaaran ye aaj bhi hamaare paas hai. “vetal panchavinshati” yani vetaal pachchisi “katha sarit sagar” kaa hi bhaag he. samay ke saath in kathaon kii prasiddhi anek deshon main pahaunchi or in kathaon kaa bahut si bhashaaon main anuwaad hua. vetaal ke dwaara sunai gai yo rochak kahaniyaan sirf dil bahalane ke liye nahin hai, inamen anek good arth chhipe hai. kya sahi he or kya galat, isko yadi ham thik se samaj le to sabhi prashaasak raja vikram ki tarah nyaay priy ban sakenge or chal va dwesh chhodkar, karm or dharm kii raah par chal sakenge. is prakaar ye kahaniyaan nyaay, raajnneeti or vishan paristhitiyon main sahi nirnay lene kii kshamta kaa vikaas karti hai.
