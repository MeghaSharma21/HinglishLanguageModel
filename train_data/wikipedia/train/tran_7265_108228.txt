 samudri jeevigyaan ke antargat mahasaagaron, sagaron ke andar ke evam unke taton ke padap evam praaniyon kii sanrachana, jeevanavrutt tathaa unki prakruti kaa adhyayan kiya jaataa he. aise adhyayan vaigyanik tathaa aarthik mahatv ke hote hai, jaise khaadya machhliyon ke pravaas kaa adhyayan. samudri jeevigyaan ke adhyayan se samudri jeevon ke jeevanavrutt par vibhinn bhautik evam rasinic karkon ke vibhinn prabhaavon ko jaanane main sahaayta milti he.
 samudri jeev do prakaar ke hote hai - paudhe tathaa praani. samudr main keval aadim samooh thalophita or kuch aavrutabiji paudhe hi paae jate hai. samudron main moss tathaa parnang bilkul nahin paae jate. adhikansh samudri paudhe hare, bhure tathaa laal shaiwal hai . shaiwal aadhaar se sanlagnak dwaara jude rahete hai. ye 50 meter se kam kii gaharaai main paae jate hai. samudri paudhon main vaastavik jaden tathaa vahinitantr nahin hote, at: ye paudhe apni saamaanya sataha se bhojan avashoshit karte hai. in paudhon main janan sookshm bijaanuon dwaara hota he. inke bijaanu aspasht nar yaa maadaa paudhe main, jis yugmakodbhid peedi kehete hai, parivardhit ho jo hai. yah peedi phir bijaanu utpann karanevaali bijanuudbhid peedi paidaa karti he. tairte hue paragakanon dwaara nimagn phulon kaa paragan hota he, jisase vaastavik beej banate hai. samudri praaniyon dwaara sanlagn paudhon kaa upyog khaadya padaarth ke rup main kiya jaataa he. pramukh khaadya saamagree ke rup main sookshm utplavak, diatem, padap sambhoji tathaa dinophlagelats hi prayukt hote hai, kyonki ye atyadhik sankhya main paae jate hai. inkaa janan bhi saralata se hota he. samudr main jeevanuon kii sankhya bhi atyadhik hoti he, parantu inkaa mahatv keval carbonic vastuon ke kshay tak hi simit he.
 samudr main pranijagat kaa asaadhaaran vikaas hua he. lagbhag sabhi bade sanghon ke pratinidhi or kuch sangh, jaise tinophora, ikainodermata, foronidi, brackeopoda tathaa kitognetha, ke samast praani keval samudr main hi paae jate hai. alvan jal kii machhliyon kaa vikaas samudri machhliyon se hi hua he. sarisrup samooh ke saanp tathaa kachhue, stanpayi samooh ke hwel, samudri gaayen, sil tathaa shinshuk aadi praani samudr main paae jate hai.
 samudri jeev-vigyaan ke adhyayan ko saral banane ke liye samudri vaataavaran ko vibhinn khandon evam pradeshon main vibhakt kar diya gaya he. yah vibhaajan sanyukt bhautik evam jaivik nishkarsh par aadhaarit he. pradhanat: do mukhya pradesh hote hai : nitalsth or velapavarti . nitalsth pradesh main taleey praani tathavelapavarti pradesh main tal se lekar samudr kii sataha tak ke praani aate hai. ye donon pradesh ek duusare se saralata se vibhedit kiye ja sakate hai. inke kai upkhand bhi kiye gaye hai.
 nitalsth pradesh ke upree bhaag ko velaanchali bhaag kehete hai. velaanchali bhaag pun: do upkhandon, ulitoral tathaa sabalitoral, main vibhakt kiya gaya he. gaharaa samudri nitalsth nikaay bhi do kshetron main vibhakt kiya gaya he, purv nitalsth tathaa vitaleey nitalsth kshetra . velaanchali kshetra ke andar ek jwarantar kshetra bhi hota he, jisamen samudr kaa tatavarti kshetra aata he. yah kshetra jowar se aachhadit tathaa anaachhadit hota rahata he. is kshetra ke sanlagn padap saadharantaya dhimi gati se badhanevaale tathaa lacheele hote hai, taaki ye samudri laharon se apana bachaav kar saken. jwarantar kshetra ke praaniyon kii kism is kshetra ke retile athwa chattani kism par nirbhar karti he. saadhaarant: anaachhadit chattani tat ke praani hrisht pusht hote hai. bahudhaa in praaniyon ke upar baari dhararekhit kavach or chooshak sadrush rachanaayen hoti hai. ye rachanaayen band aasanjit kavach ko chattaanon se chipkaae rakhti hai. is prakaar ye praani samudri laharon ke prabhaav se bache rahete hai or bhaata ke samay apane andar kuch pani roak bhi lete hai. bahut se molska, nalika krimi tathaa bornekil sthaayee rup se chattaanon se jude rahete hai.
 gahare velaanchali kshetra main sanlagn paudhe adhikta se paae jate hai. prashanth mahaasaagar ke kelp bed main 100 foot lambey mecrocystis tathaa neriocystis paae jate hai, yadhyapi adhikansh shaiwal chote hote hai. is kshetra main aakarshak laal shaiwal paae jate hai. inkaa upyog egaar ke utpaadan main hota he.
 surya kaa prakaash gambhir samudri nitalsth nikaay ke keval uthle kshetra main hi sansuchit ho saktaa he. vitaleey kshetra main ghor andhkaar rahata he. is kshetra kaa pani ek sa thanda rahata. is kshetra main mukhya bhojan kaa utpaadan nahin hota. is prakaar mukhya khaadya kii kami ke kaaran yahan par praaniyon kii sankhya bhi kam hoti he.
 velapavarti kshetra main plavak tathaa taranak adhik paae jate hai. is kshetra main samudratal ke upar kaa sara pani aata he. tateey jal se 200 meter tak ke jal kshetra ko neretic pradesh tathaa isse adhik gahare jal ke kshetra ko mahasaagari pradesh kehete hai. yadhyapi in donon pradeshon ko ek duusare se alag karanevaali seemaa spasht nahin hoti, phir bhi inamen alag alag kism ke plavak tathaa taranak hote hai. udhaaharan ke liye, taleey praaniyon ke andey tathaa bachche or jelly fish kii ekal avasthaaen neretic kshetra ke vishisht asthaayee plavak hai. neretic diatem adhikadhik supt bijaanu utpann karte hai. ye bijaanu pratikul paristhitiyon main duubakar tal main chale jate hai. mahasaagari pradesh main apekshaakrit anukool paristhiyaan pai jaati hai. at: is kshetra ke paudhe neretic kshetra kii tarah supt bijaanu nahin paidaa karte. mahasaagari sataha ke praani nile rang ke hote hai. mahasaagari kshetra ke gahare jal main jahaan surya kaa prakaash yaa to kam rahata he yaa rahata hi nahin, praaniyon kaa rang bahudhaa laal, bhura, bangnee kaala, athwa kaala hota he. 300 se 350 meter tak kii gaharaai main paae janevaale praaniyon main, visheshkar machhliyon main, prakashotpadak ang paae jate hai. ye ang vishisht pratirupon main vyavasthit rahete hai . sambhavat: isse anya praaniyon ko pahchaanane main suvidha hoti he. madhyavarti gaharaai ke neeche andhi machhliyaan tathaa squid paae jate hai. inamen prakashotpadak ang nahin hote. taleey machhliyon ko ankhen hoti hai. sambhavat: inkaa upyog ve prakashotpadak ang dwaara utpann prakaash main karti hai.
 ye nimnlikhit do prakaar ke hote hai :
  bhautik-rasaynic kaarak tathaa
  jaev kaarak.
 jaivik mahatv ke bhautik-rasaynic kaarak saadharantaya paraspar prabhaavasheel hote hai. ye kaarak vibhinn evam jatil tareekon se jeevon ke upar prabhaav daalate hai.
 samudri jal rasinic drushti se atyadhik yogya jaivik madhyam he, kyonki isamen jeevon kii sanrachana tathaa poshan ke liye aavashyak tatv vilyan ke rup main maujuud rahete hai. samudri jal kii lavanta or adhikansh samudri jeevon ke, visheshkar aprishthvanshiyon ke, deh taral kii lavanta lagbhag samaan hoti hai. isse bahya vaataavaran or aantarik deh taral ke madhya anukool paraasaran sambandh bana rahata he. yah samparasaari sambandh deh main taral kii uchit sandratha ko banaae rakhane main utsarjan angon ko sahaayta pahunchaata he. isi kaaran in praaniyon main abhedya kala kii aavashyaktaa nahin padati. yah alvan jal ke praaniyon kii atiparasaari dasha se sarvatha bhinn he, jise deh taral bahya vaataavaran kii apeksha adhik sandra hone ke kaaran paraasaran dwaara tanu hota rahata he.
 saamanyat: samudri jal kshareey hota he or uski bafer kshamta ke kaaran samudri jal ke piech aayan sandratha main koi bhi parivartan nahin ho paata he. yah calcium avakshepak praaniyon ke liye vardaan sadrush he.
 samudri jal kaa ghanatv akavchit praaniyon ko, jaise jelly fish, so enimon tathaa shlath paudhon ko, yantric sahaayta pahunchaata he or sabhi velapavarti jeevon ke utplavan main sahaayak hota he.
 samudri vaataavaran kaa taap - 2° se 30° sein. ke madhya rahata he. jaivik kriyaaon kaa taap dwaara niyantrit hone kaa ek utkrisht udhaaharan calcium avakshepan main miltaa he. garam jal main calcium lavan kaa avakshepan thande jal kii apeksha adhik shghrita se hota he. isi kaaran baari kavchit praaniyon kaa ushn katibandhi jal main bahulya he. bhitti utpaadit karanevaale pravaalon kii vruddhi ke liye 20° sein., yaa isse upar, kaa taap upyukt hota he. is kaaran ye pravaal kam akshansh ke uthle jal main hi paae jate hai.
 ooshna katibandhi sagaron main paae jane vaale praaniyon ke spishiz kii sankhya thande samudron kii apeksha adhik he, par jansankhya kaa ghanatv saadharantaya kam he. thande jal ke praaniyon kaa aakaar usee jati ke garam jal main paae janevaale praaniyon se bada hota he. plavakon ke bare main yah kaha ja saktaa he ki thande jal kii adhik shyanta iske liye anshat: uttaradaayi he, kyonki adhik shyanta ke kaaran bade aakaar ke jeev kam urja vyay karne ke baad bhi adhik dinon tak jivit rahete hai 25° sein. se 0¢ sein. taap ho jane par shyanta dugani ho jaati he. yah parivartan karanevaale jeevon ke liye, jinka ghanatv is prakaar ke jal ke samaan hota he, atyadhik mahatvapurn he. thande jal ke jeevon main langik paripakvata ke purv kaa vardhansamay lanbaa hota he or sambhav he ki isi kaaran in jeevon kaa aakaar tathaa vaayu badi hoti ho.
 samudri jal main oxigen kii adhiktam maatra keval nau mili. prati litre hoti he, jabaki hriday main yah maatra 200 mili. prati litre hoti he. mahasaagaron ke madhya gaharaai main nunatam oxigen str paaya jaataa he. tal par yaai sake paas khadiyon main oxigen yaa to bahut kam, yaa nahin hi paaya jaat he. is kaaran tal ke adhikansh jeev parashrayi hote hai. samudri praaniyon main praaia: oxigen kii nimna maatra ke prati sahan shakti kii adhiktam kshamtap hoti he iskaa pramaan callenus kaa, 70° sein. tapawale jal se jisamen oxigen kii maatra ek mili. pratish litre se bhi kam thi, praapt hona he.
 mandagami nitalsth praani kabhi kabhi atyadhik nune maatra vaale taleey keechad main paae jate hai. jahaan oxigen bilkul nahin hota he, vahaan keval anoxi jeevanu hi jivit rah sakate hai. oxigenheen bahut sa vaataavaran hai, udhaaharan ke liye krishna sagar kaa gaharaa jal. saadhaarant: mahasaagaron main praani ke shwasan ke liye prachur oxigen paaya jaataa he.
 yah paudhon ke prakashasanshleshan main prayukt honevaali urja kaa pramukh strot he. prakaash kaa praaniyon kii sanrachana evam unke vyavhaar ke saath bhi ghanishtha sambandh hota he. prakaash velapavarti praaniyon ke dainik pravaas ke niyantran main uddipan kaa kaary karata he. yah kaary visheshtya 50 se 300 me. tak gaharaai main paae janevaale plavakon ke dainik pravaas main hota he.
 surya ke prakaash main copipoda tathaa kitognatha samooh ke praani samudr sataha se dur andar kii ore chale jate hai, parantu suryaast ke samay dhire dhire sataha kii ore aane lagate hai. in donon samoohon ke praaniyon kii sankhya samudr kii sataha par suryaast se madhya raatri tak adhik rahati he.
 300 se 1000 me. tak kii gaharaai main surya ke prakaash kii kami tathaa vitaleey gaharaai main surya ke prakaash kii anupasthiti ke kaaran vahaan ke praaniyon main vividh roopantaran evam anukulan paae jate hai, jaise ekasmaan shaareerik rang, prakashotpadak rachanaayen aadi. prakashotpadak rachanaaon sahit vibhinn prakaar ke sparshak ang in praaniyon kii vishistataa hai.
 samudri jal main, iske khaarepan ke liye aavashyak lavenon ke atirikt, kuch poshak lavan, jaise nitrate, phosphet, loha aadi, bhi hote hai. lavanta kii tarah poshak lavenon kii sandratha padap plavakon ke aniyamit prayog ke kaaran badalati rahati he.
 yah paudhon kii vruddhi ke liye ek mukhya kaarak he. arohi jaldhara, yaa mand gati visaran, dwaara hi padap poshakon kaa parivahan gahare str se upree sataha par hota he. uthle jal main parisancharan paryaapt gaharaa hota he, taaki vahaan par poshak tatv iske saath khinchakar upar aa saken. isliye tateey kshetra main samudri jeev prachurtaa se paae jate hai.
 praaniyon ke saath jal sancharan kaa sambandh pratyaksh yaa apratyaksh rup se paristhitikaarak hi hota he. jal sancharan ke saath jal kaa vaayu parisancharan bhi hota he.
 iske antargat jeevon ke parsparik sambandhon kaa adhyayan shkiya jaataa he. ye mukhyat: poshan sambandhi hote hai. in sambandhon kii mul abhimukhataa kii jaankaree ke liye ham pehle sookshm jeevon kaa varnan karenge.
 samudratal ke keval 2 pratishat bhaag main hi, sanlagn paudhon kii vruddhi ke liye, surya kaa yathesht prakaash pahunch paata he or iskaa bhi adhikansh paudhon ke liye upyogi nahin hota. vipul padap poshakon ke upyog ke liye samudr kii sataha se 50 meter kii gaharaai tak diatem, dinaflagelat tathaa duusare sookshm padpon ne apana niskriy plavamaan astitv bana liya he. in padpon ke plavamaan hone kaa ek pramukh kaaran inkaa chota aakaar he. shul parivardhan tathaa koshikaon dwaara maala nirmaan in paudhon ke atirikt anukulan hai. in sabhi kaarnon se in paudhon kii jansankhya main yathesht vruddhi hui. anya kai vishesh kaarnon se in paudhon kii jansankhya main yathesht vruddhi hui. anya kai vishesh kaarnon se keval ye hi paudhe apana ekadhikaar banaae hue hai. sairagosa samudr main mukt rup se paae janevaale sairagossom ke aptrin iskaa apwaad hai. yah ek velaanchali shaiwal he, jo samudri dhaaraon ke saath is kshetra main aa gaya he.
 prakirnit evam sookshm padpon ke vipul sambharan ke upyog ke liye, vishesh prakaar ke padambhoji jeevon kii aavashyaktaa padi. is maang kii purti ke liye shaakaahaari "filter fideron' kaa ek pluvakeey samooh, jisamen mukhyat: copipoda samooh ke chote chote praani hai, utpann hua. in samoohon kii sankhya atyadhik he. inke atirikt protozoa, nitalsth aprishthvanshiyon kii arbhak avasthaaen tathaa kuch vishesh machhliyaan bhi chote chote padambhoji hai.
 in chote chote padambhojiyon ke do mukhya kaary hai : sookshm praathmik poshakon kaa upyog tathaa praathmik poshakon kaa praani poshak main parivartan. is parivartit bhojan kaa upyog plavak bhoji machhliyaan, jaise hering, macral aadi, karti hai. ye machhliyaan copipods tathaa anya plavakon ko bhi khaati hai. stanpayi samooh kaa ek pramukh plavakbhoji hwelbol hwel he. yah sabase bada gyaat praani he.
 velapavarti parabhakshi praaniyon main hwel kaa naam ullekhneey he. sperm hwel skiwad aadi ko khaane ke liye gahare pani main ghota lagaataa he. parabhakshiyon main sarvaadhik bahubhoji killer hwel he.
 samudr tal main rahanevaale praaniyon kii sanrachana tathaa poshan siddhant ke adhyayan ke liye samudri jal main nilambit sookshm jeevon kaa astitv mahatvapurn he. barnecil, clam, masal, spanj, nalika krimi aadi duubate hue plavakon ko khate hai. in praaniyon ko nilamban bhoji kehete hai. samudri jal main grahanshil nitalsth bhoji praaniyon kii bhi kami nahin hai. kekada, lobstor, taleey machhliyaan, sefallopod, si-star aadi apamaarjakon, plavakon tathaa swayan ek duusare ko khate hai.
 bahut se nitalsth praani vishisht samudaayon main rahete hai. ek samudaay ke vibhinn praaniyon main ek hi prakaar kii aavashyaktaayen tathaa khaarepan kii ek hi sahankshmata hoti he. aise praani vaataavaran ko aisa bana sakate hai taaki unke samaan anya praani bhi unke samudaay main sammilit hon saken. aisa ve aagatuk praaniyon ko apane samudaay main bhojan, sharan tathaa aavashyak padaarthon ko dekar karte hai. samudri praaniyon main sahavaas bhi paaya jaataa he. samudaay ke andar rahanevaale praaniyon main anya aichhik tathaa ghanishtha sambandh, jaise sahyojita, sahjivan, parjivita aadi, bhi paae jate hai.
 kisi bhi kshetra ke samudri jeevon kii khoj kii praarambhik prakriya varnanaatmak hoti he. isamen us kshetra ke padap tathaa praaniyon kii pahchaan, unka aakaar tathaa unki sthiti aadi kaa ullekh kiya jaataa he. yah kaary kisi nae kshetra ke liye atyant kathin hota he. iske liye jeevigyaan kii bhinn bhinn shakhaon ke visheshgyon kii aavashyaktaa padati he. in visheshgyon dwaara prakashit soochna main prayek spishiz kaa varnan sangruhit rahata he. ye suchnaayen baad ke vishleshnatmak adhyayan karne vaale khojakartaaon ke liye laabhprad hoti hai.
 jeevon ke sangrah or vishleshan karne ke tareeke tathaa sangruhit karne ke baad inkaa adhyayan khojakarta ke uddeshy par nirbhar karata he. ye uddeshy vargiki, paristhitiki, bhrun vigyaan aadi se sambandhit ho sakate hai. in uddeshyon ke saath saath jeevon ke prakaar tathaa unke vaataavaran kaa bhi adhyayan kiya jaataa he. "chalanger' main darwin kii prasiddh khoj yatra ke baad se ajaev karkon ke khoj main prayukt honevaale upskaron tathaa prakriyaaon main kaaphi unnati ho gai he. samudr main kisi bhi gaharaai kaa taap jaanane ke liye prativarti tapamapi kaa, upyog kiya jaataa he. vaithi tapalekhi dwaara samudr kii sataha se lekar tal tak ke taap kaa nirantar abhilekh praapt ho jaataa he. prakaash kii tivrata prakaash-vaidyut-yantra se maapi jaati he. rasinic prakriya ke antargat oxigen kaa manakan, lavanta tathaa anya mukhya padap poshak lavenon kaa adhyayan kiya jaataa he.
 paristhitik jaankaree ke liye kisi kshetra ke ek ikai avkaash main paae janevaale kisi spishiz ke vyashtiyon kii sankhya kaa nirdhaaran evam bahya vaataavaran se sambandhon kaa adhyayan kiya jaataa he. samudaay ke anya padpon evam praaniyon se inke poshan sambandh kaa adhyayan bhi paristhitiki ke antargat hi aata he. bhrun vigyaan ke adhyayan ke liye jivit namoonay prayogshaala main laae jate hai, jahaan inke jeevanavrutt kii prayek avasthaaon kaa vistrut adhyayan kiya jaataa he. vibhinn prakaar ke paudhe tathaa unke bijaanu bhi adhyayan hetu laae jate hai. anya prakaar ke adhyayan bhari, jaise parasarani santulan, oxigen kii khapat, prakaashiya prabhaav aadi, kiye jate hai.
 jwarantar pradesh ke nitalsth sangrah main saadhaaran khudaai karanevaale upkarnon kaa prayog kiya jaataa he. gahare jal main nikarshan karne ke liye shaktichaalit athwa paal naukaaon kaa upyog kiya jaataa he. sookshm padap plavakon ko adhik maatra main ekatrit karne ke liye, resham ke bane jaalon kaa upyog hota he. parantu gun vishyak adhyayan ke liye "jal bottle', jinako kisi bhi aichhik gaharaai par band kiya ja saktaa he, prayukt hote hai. praniplavakon kaa vitaran aniyamit hone ke kaaran bade bade jaalon kaa upyog kiya jaataa he. vyapaarik drushtikon se machhliyon kaa pakadana evam unka adhyayan bhi isi vigyaan kaa ek ang he. iske liye vibhinn prakaar ke upkaran paristhiti vishesh main prayukt hote hai.
 sansar ke praaia: sabhi deshon main vishesh samudri jaevcentre sthapit kiye gaye he. inamen se kuch vishvavidhyalayon evam shesh sarkaar ke adheen hai. in kendron par badi badi prayogshalas hoti hai, jinamein bhinn bhinn vishyon ke visheshgyon dwaara padpon tathaa praaniyon ke sambandh main shodh kiye jate hai.
