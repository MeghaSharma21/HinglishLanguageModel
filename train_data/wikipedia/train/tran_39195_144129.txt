 tarkdwar yaa logic get vah yukti he jiskaa output uske input par upasthit vartmaan sanketon yaa purv sanketon kaa koi logical falan ho. yah bhautik yukti ho sakati he yaa koi adarshikrut yukti. aajkal adhiktar ardhchaalak logic get prayog kiye jate hai kintu siddhantatah ye vidyutchumbakeey riley, taral logic, daab logic, prakaashik logic, anuon aadi se bhi banaaye ja sakate hai.
 booleey logic se jin algorithm kaa varnan kiya ja saktaa he unhen in bhautik geton se un algoridmon ko saakaar rup bhi diya ja saktaa he .
 jis prakaar ek darwaja do avasthaaon - 'khulaa yaa band' main ho saktaa he, usee tarah logic get kaa output bhi 'hai yaa lo' ho saktaa he.logic get, and or or jaise saral bhi ho sakate hai or ek computor jitna jatil bhi. 
 diod kaa upyog karke banaaya gaya logic get sabase saral logic get he. kintu iske keval AND tathaa OR get hi banaaye ja sakate hai, 'inwarter' nahin banaaya ja saktaa. atah ise ek 'apurna logic parivaar' kah sakate hai. invar sahit sabhi logic get banane main sakasham hone ke liye kisi prakaar ke pravardhak kii jarurat hogi. isaliye 'sampoorn logic parivaar' banane ke liye riley, nirvaat nalika yaa transistor kaa prayog aprihaary he. bipolar transistoron kaa prayog karke bana logic parivaar register-transistor logic kehalaata he. aarmabhik ekikrut paripathon main isi kaa upyog kiya gaya tha. iske baad vibhinn drushtiyon se sudhaar karte hue diod-transistor logic or transistor-transistor logic aaye. ab lagbhag sab jagah transistor kaa sthaan mossphate ne le liya he jisase isi kam sthaan gherti he or kaam karne ke liye kam urja kshay hoti he. vartmaan main prayukt logic parivaar kaa naam complimentry metal-oxide-semiconductor he.
 teen avasthaa vaale logic get ke output kii teen alag-alag avasthaaen hoti hai. ye hai - hai, lo or hai impidence . logic kii drushti se hai impidence avasthaa kii koi bhoomika nahin he . kintu apane hai impidence vaali avasthaa ke kaaran in yuktiyon kaa upyog data bas par vibhinn yuktiyon se data bhejne ke liye kiya jaataa he. jo yukti bas ko data bhej rahi hoti he, usko chhodkar us bas se judi anya sabhi yuktiyon ko 'hai impidence state' main kar diya jaataa he. is prakaar ye anya yuktiyaan ek prakaar se bas se judi hokar bhi usase alag hai kyonki bas or inke output ke bich 'hai impidence' maujuud he.
 tarksangat dwaar do prakaar ke hote hai - sangyojan tark tathaa anukramik tark.
 sangyojan tark kaa output uske inputon kii vartmaan avasthaa par hi keval nirbhar karata he na ki unki pehle kii avasthaa yaa avasthaaon par. duusare shabdon main kah sakate hai ki inamen smriti nahin hoti. 
 iske kuch udhaaharan hai - binary aidar, incoder, dicoder aadi.
 logic dwaaron kaa upyog ankada-bhandaran ke liye bhi kiya ja saktaa he. iske liye ltch paripath yaa 'flip-flop' kaa upyog kiya jaataa he. jab kai flip-flop ko samaantar main jod dete hai to isamen bahu-bit data store kiya ja saktaa he. ise register kehete hai. flip-flopon se yukt pranali main ek prakaar kii 'smriti' maujuud he. isi liye inase computor kii memory banaayi jaati he. computor kii smriti kai prakaar kii hotin hai.
 keval NOR yaa keval NAND kaa prayog karke kisi bhi anya logic get kaa kaam liya ja saktaa he. isaliye in logic dwaaron ko 'universal logic get' kehete hai. keval AND, yaa keval OR, yaa keval NOT geton kaa prayog karke icchaanusaar koi bhi logic falan banane sambhav nahin he. isaliye AND, OR or NOT get 'universal logic get' nahin hai.
