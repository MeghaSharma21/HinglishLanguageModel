 grand kasamets gates british pravasi shasit pradesh jibraltar main sthit aitihaasik darvaaze hai. in darwazo ko pehle waterport get ke naam se janaa jaataa tha. ye shahar ke kilaband hisse main grand kasamets chauraahey main uttar-pashchim disha se pravesh paane kaa jariya hai. grand kasamets scvayr jibraltar ke do mukhya or sabase bade chaukon main se ek he, doosraa mukhya chowk jon macintush scvayr he. varsh 1727 main nirmit hue in darwazo ko banane main chuunaa pathar or shahbaloot ped kii lakdi kaa prayog hua tha.
 rock of jibraltar ek kam bhoodmarumadhya dwaara mukhya bhoomi spain se judaa hua he. rock of jibraltar dakshin main jibraltar ke jaldmarumadhya tak faili hui he jo atlantic mahaasaagar ke saath bumadhya sagar ko jodta he. yah ranneetik rup se ek mahatvapurn sthaan he jis par samay-samay par vibhinn smrajyon kaa kabja rahaa. moore, spain or britain dwaara baari-baari is sthaan par kabja kiya gaya tha. rock apane purvi ore se ek lambii or khadi chattan he parinamswaroop is disha se jibraltar kii mukhya bhoomi main pravesh durgam he. shahar jibraltar kii khadi ke tat ke saath pashchim kii ore sthit he. kai varshon tak ek get ke madhyam se shahar kii rakshaatmak diwaar main uttar pashchim disha se samudr dwaara pravesh paaya jaataa tha.
 shahar main uttar disha kii taraf kaa rasta moorish kile dwaara rakshitra kiya jaataa he. yah kila rock kii dhalaanon par bana hua he tathaa jisaki deevaaren neeche jibraltar kii khadi ke kinare tak faili hui hai. varsh 1310 ke aasapaas ferdinand IV ne jiralda tower ke nirmaan kaa aadesh diya. is tower ko banane ke peeche kaa uddeshy godi baade kii raksha karnaa tha tathaa iskaa nirmaan diwaar ke pashchimi sire par kinare ke paas hua. muro ne tower se dakshin kii taraf khadi ke pashchimi kinare ke saath badhati hui ek diwaar kaa nirmaan kiya jise baad main spanish samrajya ke dauraan sudhara gaya. jiralda tower ko 1560 ke dashak main italy ke abhiyantaa giyovan jiyacomo paliyeri fretino dwaara north bastian main parivartit kar diya tha. 
 tower ke ekadam saamne dakshin disha main sthit maidan aaj ke samay main grand kasamets chowk he. yah chaaron ore se deevaaro dwaara ghira hua sthaan he jahaan moore apni gali naavon kaa nirmaan karte the. apane nirmaan ke pashchaat in naavon ko lambii mehrab dwaara diwaar se waterport kii taraf nikaala jaataa tha. yah rasta nivartmaan samay ke grand kasamets darwazo ke uttar main sthit tha. 
 grand kasamets chowk par sthit bambaari se surakshit grand kasamets barrack kaa nirmaan 1770 ke dashak main shuru hua. iskaa nirmaan lambe antaraal ke pashchaat varsh 1817 main puraa hua. 1815 main chowk se waterport kii taraf khulte hue do darwazo ko nirmit kiya gaya jisase gaadiyaan ek baar main hi dono taraf aa-ja saken.
