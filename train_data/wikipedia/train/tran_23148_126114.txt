 hindi cinema, jise bollywood ke naam se bhi janaa jaataa he, hindi bhashaa main film banane kaa udyog he. bollywood naam angrezi cinema udyog hollywood ke tarz par rakhaa gaya he. hindi film udyog mukhyatah mumbai shahar main basaa he. ye filmein hindustan, pakistan or duniya ke kai deshon ke logon ke dilon kii dhadkan hai. har film main kai sangitamay gane hote hai. in filmon main hindi kii "hindustani" style kaa chalan he. hindi or urdu ke saath saath avadhi, bambaia hindi, bhojpuri, rajasthani jaisi boliyaan bhi samvaad or gaanon main upyukt hote hai. pyaar, deshbhakti, parivaar, aparaadh, bhay, ityadi mukhya vishay hote hai. zyaadaatar gane urdu shaayari par aadhaarit hote hai.bharat main sabase badi film nirmaataaon main se ek, shuddh box offis rajasav kaa 43% kaa pratinidhitiv karata he, jabaki tamil or telugu cinema 36% kaa pratinidhitiv karte hai,kshetreey cinema ke baaki 2014 ke rup main 21% kaa gathan he. bollywood bhi duniya main film nirmaan ke sabase bade kendron main se ek he. bollywood karyrat logon kii sankhya or nirmit filmon kii sankhya ke maamle main duniya main sabase badi film udyogon main se ek he.Matusitz, je, or paayano, pi ke anusaar, varsh 2011 main 3.5 arab se adhik tikat globe jo tulana main hollywood 900,000 se adhik tikat he bhar main bech diya gaya tha. bollywood 1969 main bhartiya cinema main nirmit filmon kii kul ke baahar 2014 main 252 filmon kaa nirmaan.
 1895 main lumiyar bros ne paris salon sabhabhavan main ingine train kii pehali film pradarshit kii thi. inhen lumiyar bradarsh ne 7 july 1896 ko bombai ke watasan hotel main film kaa pehla sho bhi dikhaaya tha. ek rupaya prati vyakti pravesh shulk dekar bombai ke sambhraat varg ne vaah-vaah or kartal dhwani ke saath iskaa swaagat kiya. usee din bhartiya cinema kaa janm hua tha. jansamooh kii joshili pratikriyaaon se protsaahit hokar navelti theatre main ise phir pradarshit kiya gaya or nimna varg tathaa abhijatya donon virgon ko lubhaane ke liye tikat kii kai daren rakhi gayi. roodhiwaadee mahilaon ke liye janaana sho bhi chalaaya gaya. sabase sasti seat chaar aane kii thi or ek shatabdi baad bhi yahi chavanni vaale hi cinema, inke sitaron, sangeet nirdeshkon or darasal bharat ke sampurna vyavsaayik cinema ke bhagya vidhaataa hai. 1902 ke aasapaas abdulli isophalli or je. es. maadan jaise udhyami chote, khule maidaanon main gum-ghumkar tambuon main biscope kaa pradarshan karte the. inhone burma se lekar ceylone tak cinema ke vitaran kaa samrajya khadaa kiya. praarambhik cinema piano athwa hormonium vadak par nirbhar hota tha jinaki aawaaj projector kii ghadgadaahat main kho jaati thi. lekin aaayaatit filmon or dacumentry filmon ke nayepan kaa aakarshan bahut jaldi hi dam todane laga. phir film pradarshkon ko apni prastutiyon ko aakarshak banane ke liye nrutyaangnaon, kartababaajon or pahalawaanon ko manch par utaarna padaa.
 shuruaati dinon main vivekshil bhartiya darshak videshi filmon se swayan ko judaa hua nahin pate the. 1901 main ech.es. bhatwarekar ne pehali baar bhartiya vishaywastu or news reelon kii shooting kii. iske turant baad tamaam europea or america companiyon ne bhartiya darshakon ke liye bharat main shoot kii gai bhartiya news reelon kaa laabh liya. farvari, 1901 main kalakatta ke clasik theatre main manchit ‘alibaba’, ‘buddha’, ‘seetaram’ naamak naatakon kii pehali baar photography heeralaal sen ne kii. yadhyapi bhartiya bazaar europea or america filmon se pata hua tha, lekin bahut kam darshak in filmon ko dekhte the kyonki aam darshak inase apane ko alag-thalag pate the. may 1912 main aaayaatit camera, film stock or yantron kaa prayog karke hindu sant ‘pundalik’ par aadhaarit ek naatak kaa filmakan aar. ji. torni ne kiya jo shaayad bharat kii pehali phullength film he.
 pehali film thi 1913 main dadasaheb phalke dwaara banaai gai raja harishchandr. film kaaphi jald hi bharat main lokapriy ho gai or varsh 1930 tak lagbhag 200 filmein prativarsh ban rahi thi. pehali bolti film thi aradeshir irani dwaara banaai gai alam aara. yah film kaaphi zyada lokapriy rahi. jald hi sari filmein, bolti filmein thi.
 aane vaale varsho main bharat main swatantraaa sangram, desh vibhaajan jaisi aitihaasik ghatana hui. un darman bani hindi filmon main iskaa prabhaav chaaya rahaa. 1950 ke dashak main hindi filmein shwet-shyaam se rangeen ho gai. filmon kaa vishay mukhyatah prem hota tha or sangeet filmon kaa mukhya ang hota tha. 1960-70 ke dashak kii filmon main hinsa kaa prabhaav rahaa. 1980 or 1990 ke dashak se prem aadhaarit filmein waapas lokapriy hone lagi. 1990-2000 ke dashak main bani filmein bharat ke baahar bhi kaaphi lokapriy rahi.       pravasi bharatiyo kii babbti sankhya bhi iskaa pramukh kaaran thi. hindi filmon main pravasi bharatiyon ke vishay lokapriy rahe.
