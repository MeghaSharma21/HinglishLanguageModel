 paudhon main anya jeevon kii bhaanti apane jaise paudhe paidaa karne kii kshamta hoti he, padap pravardhan kehete hai. yah kaary paudhon main anek prakaar se hota he. ise mukhyat: teen moulik bhaagon main vibhajit kiya ja saktaa he. 
 sansar main jitne phuulavaale paudhe hai unamem lagbhag 70 pratishat paudhon main bijon dwaara pravardhan hota he. ye beej paudhon main langik prajnan ke falswaroop banate hai. upyukt vaataavaran main inhi bijon dwaara nae paudhon kaa janm hota he. kuch bijon ko manushya swayan bota he or kuch paudhon ke beej apane aap paudhon se alag hokar jameen par pade rahete hai or jab upyukt vaataavaran praapt hota he tab inhen bijon se us jati ke nae paudhon kaa janm hota he.
 is kaary main paudhe kaa koi bhaag paudhe se alag hokar jab jameen par girtaa he tab vah upyukt vaataavaran paakar nae paudhe ko janm detaa he.
 pravardhan nimnlikhit ritiyon dwaara hota he :
 kuch paudhe aise hote hai jinamein pattiyon ke kinare kate hote hai or inhen kinaaron ke kaksh main sahaayak kaliyaan nikalati hai. ye kaliyaan paudhe se kuch samay ke baad alag ho jaati hai or jameen par gir padati hai. hawa ityadi ke jhonkon dwaara ye dur dur tak jameen par fail sakati hai. upyukt samay paakar prayek kali ek nae paudhe ko utpann karti he. is prakaar kaa pravardhan bryophilam main paaya jaataa he. bigonia or kalenko kii pattee kii nas tathaa pattee ke danthal se sahaayak kaliyaan nikalati hai. kuch samay baad paudhe se ye alag hokar tathaa jameen par girakar nae paudhe ko janm detii hai.
 kuch bryophita ke paudhon main, jaise maason tathaa liverwarton main, paudhe ke upar vishisht prakaar ke ubhaar nikal aate hai. in ubhaaron ko jema kehete hai. ye jema upyukt samay paakar nae paudhe paidaa karte hai.
 kuch paudhon main pattiyon dwaara pravardhan hota he, jaise walking fern or polipodium main. in paudhon main pattiyon ek lambey danthal main lagi rahati hai jab in pattiyon ke agrabhag jameen ke sansarg main aate hai to jameen par lag jate hai. inhen bhaagon se jaden nikal kar mitti main pravesh karti hai. inhen jadon ke upree bhaag se nai kaliyaan nikalati hai, jo nae paudhe banaati hai. is prakaar ek pramukh paudhe se uske chaaron taraf usee tarah ke chote chote paudhe paidaa ho jate hai.
 kuch paudhon main paudhe kaa mukhya bhaag jameen ke andar padaa rahata he. is bhaag ko aantbhaum tana kehete hai. ye tane kai prakaar ke hote hai, jaise tuber, jo aalu main paaya jaataa he, shalve kand or ghanakand, jo ghuiyaan, banda or suuran main paae jate hai. paudhon ke in bhaagon main aahaar jamaa rahata he. ye bhaag jameen main pratikul vaataavaran main prasupt avasthaa main pade rahete hai. anukool vaataavaran praapt hone par paudhon ke in bhaagon se nai kaliyaan nikal aati hai. in kaliyon se nae paudhon kaa janm hota he, jo samay paakar praudh paudhe ban jate hai.
 kuch tane aise hote hai jo mitti ke andar rahete hai. is prakaar ke tanon ko prakand kehete hai. is prakaar ke tane mukhyat: gramini kul ke paudhon main paae jate hai. inamen mul tana mitti ke andar badhata rahata he. is tane par gaanthen hoti hai. kabhi kabhi ye tane jameen ke upar rengte hue badhate hai. aise tane mukhyat: doob ghaas tathaa anya ghaason main paae jate hai. in tanon kii gaanthon se jade tathaa kaliyaan nikalati hai, jo nae paudhon ko janm detii hai.
 ghaason ke atirikt is prakaar ke tane leguminosi kul ke kuch paudhon main paae jate hai, jaise 'oont kaanta' yaa javaas . is paudhe main prankad mitti main 5 se 10 foot neeche tak paaya jaataa he. bhumigat tane par gaanthen hoti hai. anukool samay main inhen gaanthon se nai jaden tathaa vardhan kaliyaan nikalati hai, jo baad main mitti kii sataha se upar nikal aati hai or naye paudhon kaa rup dhaaran kar leti hai.
 yah ek prakaar kii vishisht kali hai, jo bhinn bhinn paudhon ke bhinn bhinn bhaagon par ugti he, udhaaharan ke lipe globa balbiphera tathaa alium setivam . pushpaguchh ke, yaa pushpakram main neeche ke phool ek bahukoshikeey rachana ke rup main parinat ho jate hai, jinako patraprakalika kehete hai. ye jameen par girakar pun: paudhe ko janm dete hai. is prakaar kii rachanaayen anya anek paudhon main pai jaati hai.
 aaj kaa maanav vaigyanik yug main rah rahaa he. vah vaigyanik vidhiyon kaa prayog karke adhik se adhik laabh uthaanaa chahta he. at: aajkal kritrim vidhiyon dwaara kam samay main adhik gunon se yukt paudhe ugaae jane ke praytn ho rahe hai. padap pravardhan kritrim vidhiyon dwaara nimna prakaar se hota he :
 is vidhi main paudhe ke tane ko chote chote tukdon main katkar mitti main lambavat, athwa samaantar, laga dete hai. yah vidhi adhikansh phuulavaale paudhon, jaise gulab, gudahal ityadi ke liye apanaai jaati he. neembu kii kalam bhi isi vidhi se taiyaar kii jaati he.
 aajkal is vidhi kaa upyog kisaan ganne kii fasal ugane main bhi kar rahe hai. ganne ke tane par gaanthen hoti hai, jinpar ankhen hoti hai. ganne ke tukade 1 se foot ke katkar, jameen main 9 inch mitti ke neeche dabaa dete hai. gaanthon se jaden tathaa kaliyaan nikalati hai, jo baad main nae paudhe main badal jaati he.
 is vidhi main paudhe kii ek yaa dedh varsh avasthaa kii shakha se 2 inch kii lambaai main upar kaa chhilka saavdhaanee se hataa dete hai. ab tane ke kathor bhaag main ek chira is paar se us paar tak bana dete hai. is prakaar tana do baraabar bhaagon main bant jaataa he. is chire bhaag main ek patala sa lakdi kaa tukdaa fasaa kar, is bhaag ko mitti main dhank dete hai or mitti ke baraabar nam banaae rakhte hai. kuch saptaah baad is bhaag se jaden nikal kar mitti main failane lagati hai. dhire dhire is shakha ke sookhne kaa bhay rahata he. iske baad ise jameen se khodakar duusari jagah laga dete hai. yah vidhi nibu, angoor kii bel, gulab, chameli ityadi paudhon ke liye upyukt he.
 is vidhi main paudhe kii ek se do varsh kii avasthaa kii shakha par, bich main 1 se 2 inch tak tane par, ek golakaar kataan banaakar upar kii chaal saavdhaneepurvak nikaal lete hai. chaal ko hataane ke baad usapar geeli mitti rakhkar, use chaaron taraf se taat tathaa sutali se band dete hai. is shakha ke thik upar ek moti shakha se ek mitti kaa bada band dete hai. ghade ke pende main suraakh karke ek patali rassi laga dete hai. is rassi ko gutti par laga dete hai. iske baad ghade main baraabar pani daalate rahete hai. pani ghade kii rassi dwaara gutti par girtaa rahata he, jissen mitti nam bani rahati hai. do maas ke baad jab jade nikalakar taat kii sataha tak aa jaati hai, tab is shakha ko mul vriksh se alag kar dete hai or ise duusare sthaan par laga dete hai. kuch samay baad isse puraa paudha banakar taiyaar ho jaataa he. yah vidhi naarangi, amaruud, lichi ityadi falon ke paudhon ke liye upyukt he.
 yah vidhi aam, katahal tathaa aanwala ityadi ke paudhon ke liye upyukt he. is vidhi main pehle beej ke gamale main bokar paudha taiyaar karte hai jab yah se 2 varsh tak kaa ho jaataa he, tab iske tane kii chaal kaa dedh inch tak chhilkar or isi bhanti isi jati ke duusare bade vriksh kii itani hi patali shakha ko chhilkar, donon ko sataakar bhale prakaar band dete hai. kuch maah baad donon shakhaayen aapas main milakar ek shakha kaa rup dhaaran kar leti he. iske baad jod ke upar, gamale main lage paudhe kii shakha ko kaat dete hai tathaa jod ke neeche mul vriksh kii shakha ke mul vriksh se alag kar dete hai. iske baad gamale se nikaalkar paudhe ko paudhakshetra main laga dete hai. is vidhi main donon paudhon ke gunon kaa aadan pradaan hota he, jiske falswaroop nae gunon se yukt nayaa paudha paidaa hota he, jo adhik uttam fal detaa he. bharat main yah vidhi bahut prachlit he or adhik se adhik maatra main prayog main aati he.
