 safadar hashmi ek communist naatakkaar, kalakaar, nirdeshak, geetkaar or kalavid the. unhe nukkad naatak ke saath unke judaav ke liye janaa jaataa he. bharat ke rajnatik theatre main aaj bhi ve ek mahatvapurn sthaan rakhte hai.safadar jan natya manch or dilli main students federation of india ke sthaapak-sadsy the. jan natya manch kii neenv 1973 main rakhi gai thi, janam ne ipta se alag hatakar aakaar liya tha. safadar kii janvari 1989 main sahibabad main ek nukkad naatak 'hallaa bol' khelte hue hatya kar di gai thi.
 12 april 1954 ko safadar kaa janm dilli main hanif or kaumar azaad hashmi ke ghar par hua tha. unka shuruaati jivan aligarh or dilli main guzara, jahaan ek pragatisheel marxvaadi parivaar main unka laalan-paalan hua, unhone apni schuli shiksha dilli main puri kii.dilli ke saint steffens college se angrezi main grajuation karne ke baad unhone dilli univasrty se angreji main eme kiya. yahi vah samay tha jab ve students federation of india kii saanskrithik unit se jud gaye or isi bich ipta se bhi unka judaav rahaa.
 hashmi jan natya manch ke sansthaapak sadsy the. yah sanghathan 1973 main ipta se alag hokar bana, situ jaise majdoor sanghathano ke saath janam kaa abhinn judaav rahaa. iske alaava janavaadee chaatro, mahilaon, yuvaaon, kisaano ityadi ke andolno main bhi isane apni sakriy bhoomika nibhaai.1975 main apatkaal ke lagu hone tak safadar janam ke saath nukkad naatak karte rahe or uske baad apatkaal ke dauraan ve gadhwal, kashmir or dilli ke vishvavidhyalayon main angreji sahitya ke vyaakhyaata ke pad par rahe. apatkaal ke baad safadar vaapis rajnatik taur par sakriy ho gaye or 1978 tak janam bharat main nukkad naatak ke ek mahatvapurn sanghathan ke rup main ubharkar aayaa. ek nae naatak 'mashin' ko do lakh mazdooron kii vishaal sabha ke saamne yojit kiya gaya. iske baad or bhi bahut se naatak saamne aae, jiname nimr vargeey kisaanon kii bechaini kaa darshata hua naatak 'gaanv se shahar tak', sampradayik fasiwad ko darshaate, berogari par bana naatak 'teen karod', gharelu hinsa par bana naatak 'aurat' or manhagaai par bana naatak ditisi kii dhaandhlee ityadi pramukh rahe. safadar ne bahut se vruttachitron or doordarshan ke liye ek dharawahik 'khilti kaliyon kaa nirmaan bhi kiya'. unhone bacchon ke liye kitaaben likhin or bhartiya theatre kii aalochana main bhi apana yogadan diya.
 - safadar hashmi, april 1983
 safadar ne janam ke nirdeshak kii bhoomika bakhubi nibhaai, unki mrityu tak janam 24 nukkad naatakon ko 4000 baar pradarshit kar chukaa tha. in naatakon kaa pradarshan mukhyat: majdoor bastiyon, factoriyon or workshaapon main kiya gaya tha. safadar hindustan kii sabase badi communist party bhartiya communist party ke sadsy the. 1979 main unhone apni commered or sah nukkad karmi 'malyshri hashmi' se shaadi kar lee. baad main unhone press trust of india or ichromix times ke saath patrkaar ke rup main kaam kiya, ve dilli main pashchim bengal sarkaar ke 'press information officer' ke rup main bhi tainaat rahe. 1984 main unhone apni naukari se istipha de diya or khud kaa puraa samay rajnatik sakriyata ko samarpit kar diya.safadar ne do behtareen naatak taiyaar karne main apana sahyog diya, maxim gorki ke naatak par aadhaarit 'dushman' or premchand kii kahani 'moteram ke satyagrah' par aadhaarit naatak jise unhone habib tanwir ke saath 1988 main taiyaar kiya tha. iske alaava unhone bahut se geeton, ek television dharawahik, kavitaaon, bacchon ke naatak or documentry filmon kii amol viraasat hamen saunpi. radical or popular vampanthi kala ke prati apni katibaddhta ke baavjood unhone kabhi bhi ise vyarth kii bauddhiktta kaa shikaar nahin banane diya or nirbhiktapurvak prayogon main bhi jute rahe. 1 janvari 1989 ko jab dilli se sate sahibabad ke jhandapur gaanv main ghaziabad nagarpalika chunaav ke dauraan nukkad naatak 'hallaa bol' kaa pradarshan kiya ja rahaa tha tabhi janam ke group par congress se jude kuch logon ne hamalaa kar diya. is hamale main safadar buree tarah se jakhmi hue. usee raat ko sir main lagi bhayanak choton kii vajah se safadar kii mrityu ho gai. 'rambahadur' naamak ek nepali majdoor kii bhi goli markar hatya kar di gai, jisane janam ke sadasyon ko aashray dene kaa dussahas kiya tha. do din baad, 4 janvari 1989 ko malyshri hashmi, janam kii toli ke saath us sthaan par vaapis lautin or adhure chhot gaye naatak ko khatm kiya. is ghatana ke 14 saal baad gajiabad kii ek adaalat ne 10 logon ko hatya ke maamle main aaropee qaraar diya, isamen congress party ke sadsy 'mukesh sharma' kaa bhi naam shaamil tha.
 safadar 'rajya kii taanaashaahee' ke khilaaf bhartiya vampanthi andolan ke liye ek saanskrithik pratirodh kaa pratik banakar ubhare. janam ne dilli main apana kaary jari rakhaa. farvari 1989 main bhishma saahani or anya buddhijiviyon ne milakar 'safadar hashmi mamorial trust' kaa nirmaan kiya. safadar kaa sanghathan jan natya manch 1989 kii us ghatana ke baad se har baras 1 janvari ko jhandapur ke usee shahadat sthal par ek saanskrithik kaarykram kaa aayojan karata he. is kaarykram kii darshak hoti he aasapaas ke audyogic kshetra ke saikadon mazdooron kii vishaal bheed. isi tarah ke ek kaarykram kaa aayojan 'sahamat' bhi dilli ke buddhijivi tabake ke bich vitthalbhai patel house main karata he.aaj safadar janavaadee tabake ke liye pratirodh ke ek bahut bade pratik ke rup main janaa jaataa he, bahut se log, gaiyr sarkari santhaan uski is viraasat kaa istemaal apane nijee hit saadhane main kar rahe hai, lekin is sabake baavjood bhi safadar kii amit jyoti in prayaason ko dhoomil kar detii hai.
