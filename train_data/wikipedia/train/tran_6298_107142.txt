 europea mahadweep par  — 
 switzraland Schweiz shwaits, francisi: Suisse suis, latini: Helvetia helvetia) madhya europe kaa ek desh he. isaki 60 % sarazamin alps pahaado se dhaki hui he, so is desh main bahut hi kuubasurat parvat, gaanv, sarovar or charaagaah hai. swiss logon kaa jeevanaster duniya main sabase unche jeevanastaron main se ek he. swiss ghadiyaan, chiz, chocolate, bahut mashhoor hai. 
 is desh kii teen rajbhashaayen hai : german, francisi or italvi or ek sah-rajbhasha he : romansh . iske praant canton kahe jate hai. switzraland ek loktantr he jahaan aaj bhi pratyaksh loktantr dekhne ko mil saktaa he. yahan kai bollywood film ke gaanon kii shooting hoti he. lagbhag 20 % swiss log videshi mul ke hai. iske mukhya shahar or paryatak sthal hai : zurikh, janeeva, bern, basal, interlaken, lozan, lootsarn, ityadi.
 yahan ek taraf barf ke sundar glacier hai. ye glacier saal main aath maheene barf kii sundar chadar se thake rahete hai. to vahin duusari taraf sundar vaadiyaan hai jo sundar phulon or rangeen pattiyon vaale pedo se dhakin rahati hai.bhartiya nirdeshak yash chopra kii filmon main is khubasurat desh ke kai nayanabhiram drishy dekhne ko milte hai. 
 laa taan sabhyataa isapurv 450 ke samay rahi hogi. isa ke 15 saal pehle yah roman samrajya kaa ang ban gaya. chauthi sadi main yah bigentin samrajya se swatantra ho gaya or kai pracheen samrajyon ke bich banta rahaa.
 san 1798 main france ke adheen main aane ke baad nepolian ne yahan par france kaa samvidhan lagu kiya. baad main ise hataa liya gaya. donon vishwayudhon main se kisi main bhi switzaralant par koi khaas akraman nahin hua. pratham vishwayuddh main 1917 tak lenin yaheen rahe the.
 dakshin tathaa dakshin-purv main alps parvat shrenia hai. desh main kai jhile he - geneva jhil kaa naam inamen pramukh he. iske uttar purv main germany, pashchim main france, dakshin main italy or purv main austria sthit he.
 yah pratyaksh loktantr kaa ekmaatr udhaaharan he.
 desh ke uttar main german, pashchim main francisi, dakshin main italvi tathaa romance mul ke log rahete hai.
 interlekan ost ko bollywool kii pasandida jagah kaha jaataa he. yahan par dilavaale dulhaniyaan le jaaenge se lekar dhai akshar prem ke, judaai, hero jaisi filmein filmin gayi hai. prakritik sundarataa se bharpoor is shahar main aap switzraland ke itihaas or vartmaan donon se mulaakaat kar sakate hai.
 yadi aapke paas thodaa sa vakt or hausala ho to suryoday ke samay yahan kii pahadiyon par chahalkadami karnaa behad sukhad lagata he. yadi paidal nahin ja sakate to yahan se ek train sidhi pahari ke upar jaati he. bina chuke uskaa tikat le lijie. or pahari ke upar se sundar switzraland kaa najaara lijie.
 jangphroj- samudr tal se 4158 meter oonchaai par bana yah europe kii sabase unchi parvat shrankhla he. isi ke saath-saath yahan europe kaa sabase unchaa railway stesan bhi he. interlekan stesan se yahan ke liye train milti he. is train se apana safar shuru kar khubasurat switzraland ko apni aankhon main kaid karte hue aap jangphroj pahunch jaaengen. barf ke pahaado ko katati hui upar jaati is train se aap nayanabhiram drishy dekh or apane camere main kaid kar sakate hai. garmi ke mausam main yahan aees sking kaa luft uthaaya ja saktaa he. yahan kii barf par padati suraj kii tirchhi kirnon kii abha dekhne kaa anand hi kuch or he.
 jangphroj main bollywood kii itani filmein filmin gayi hai ki yahan bollybood restraan hi bana diya gaya he. yah restraan 15 april se 15 sitambar ke madhya khulata he. iske alaava aais pales bhi jangphroj kaa khaas aakarshan he.
 shilthorn glacier - jangphroj ke alaava shilthorn glacier kaa rasta bhi interlekan ost se hokar jaataa he. ise vishwa ke sabase khubrisurat barf ke pahaado main shumaar kiya jaataa he. yahan pine gloria naamak ride se aap puure glacier kaa paronamik vyuu le sakate hai. yahan bhavy restaurant kii shrinkhalaa he. in padaavon par rukkar aap shilthorn kii khubsuurati apni aankhon main kaid kar sakate hai.
 titalis parvat shrinkhalaa- vaadiyon ke is desh kaa aglaa padaav he titalis parvat shrinkhalaa. yahan aap cabel car ke jire puure titalis glacier kaa khubsuurati ko nihaar sakate hai. cabel car ke safar main aap switzraland se hi germany ke blike foresti ke najaare bhi dekh sakate hai. isi ke saath yahan ke glacier park main ghumta mat bhuuliega. is park main aais se judi kai fan packed rides hai. jinka romaanch alag majaa detaa he. yah park may se oktober ke madhya khulaa hota he.
 glacier groto- yadi aap switzraland jaaen to glacier groto ko niharna mat bhuuliega. yahan barf main bani sundar guphaayen hai. in gufaaon kii barf kii deevaaron par 8,450 lempus jagamagaate hai. yahan “haul of fame” bhi he. jisamen switzraland aae pramukh hastiyo ke photon lage hai. yahan “ karishma kapur, virendra sahvaag se lekar kai bhartiya hastiyon ke photo paaramparik swij poshaak main lage hue hai.”
 matterhorn- prakritik sundarataa ke alaava yadi aap romaanchak khelon ke shaukeen hai to matterhorn janaa mat bhuuliega. yadi aap khataron ke khilaadi hai or behad najadik se glaciaron kaa najaara dekhnaa chaahate hai to yahan ke matterhorn cliembers club kii sadsyta aapkaa intjaar kar rahi he. yaheen par europe kaa sabase bada aees sking jone bhi he.
 groranrogret- phir groranrogret jise alpine kaa swarg kehete hai kii khubsuurati jarur nihaariye. sardiyon main barf se dhake rahane vaala yah glacier garmiyon main phulon kii ghati main badal jaataa he. mujeec lovers ke liye rigi pholkarole kaa safar behad yaadgaar rahegaa. har july main yahan swij sarkaar mujeec play karwaati he. jisamen saat ghante tak lagaataar live kancert hote hai.
 rigi kulam- yah glacier neeli syaahi jaisi jhiilon ke liye prasidd he. yahan tak aap lugeran shahar se by boat, by car, by cabel car jaisaa aap chaahe pahunch sakate hai. pahunchne ke baad steam train main safar karnaa na bhuule. baili europe salon rail car naamak yah train aapako pachaas ke dashak ke rajasi vaibhav kaa ahsaas karaayegi. yahan kaa antic mahogany furniture, branj work, red karpet or becoground mujeec aapako duusari duniya main le jaaenge.
 
 yun to switzraland behad khubasurat desh hai. kudarat har mausam main yahan alag rang dikhaati he. lekin yadi aap yahan janaa chaahate hai to thand ke mausam main na jaaen. is mausam main aap khubsuurati kii sahi chata nahin dekh paayenge. khaas taur par aapkaa aais sking kaa luft uthaane kaa sapana adhuraa rah jayega.
 switzraland kii saiyr karte hue aap jitne prayog karen utana acha hoga. kahin aap cabel car se jaaie. kahin boat, kahin train to kahin car se. yahan kiraye par suvidhajanak kaaren aasaani se uplabdh ho jaati hai. har jagah alag-alag saadhan apnaane se aap dharti ke is swarg ko behad kareeb se iske har dilkash rup main nihaar paaengen.
 switzraland ke bare main sabase khaas baat yah he ki jitani khubsuurati ise prakruti ne bakshi he utana hi dhyaan yahaan kii sarkaar bhi rakhti he. yahan ke oonche-oonche glaciaron par touriston se judi har sukh-suvidha he. yahan ke shahar chaahe vah jurich ho, lugerin ho yaa phir interlekan har jagah sarvasuvidha yukt tourist centre bane hai. jahaan se aap tours se sambandhit sari jaankaree hasil kar sakate hai. tours book kar sakate hai.
