 taron kaa bedh karte samay hamen bahut-si niharikas uplabdh hoti hai, jinke vishleshan se hamen pataa chalaa he ki unamem se bahut-si gas yaa dhul ke megh hai. taron ke varnakram kii rakhaaon main bhi saamaanya varnakram se kuch bhinkataayen hoti hai, jiskaa kaaran taramdhyavarti gas yaa dhul samajha gaya he. yah taramdhyavarti gas yaa dhul hi hamaari tara pranaaliyon ko janm dene vaali he. jab tak vishwa main ye padaarth vidyaman rahenge, nae taron tathaa tarapranaliyon kaa janm hota rahegaa. inkaa mul tatv praaia: hydrogen he. in meghon kaa vyas 10 parsek yaa usase kam hota he. vishwa main gas yaa dhul kii kul dravya maatra anumaanath: surya kii dravya maatra kii 20 arab guni he.
 adhikansh taare mukhya kram ke hai, jinamein surya ek he. in taron main bhi adhikansh taare dhundhale hai. in taron ke mul tatv praaia: ek se rahete hai. dravya maatra ke kam yaa adhik hone se inkaa sthaan mukhya kram vakr main neeche yaa upar nishrchit kiya jaataa he. taron kii sankhya kii drushti se doosraa sthaan shwetvaman taron kaa he. iske atiriku daanav tathaa atidaanav taron ke varg hai. madhyavarti varg bhi shupalabdh hote hai. yatha upadaanav tathaa upwaman aadi. in vargikarnon kaa taron ke vikaas se ghanishtha sambandh he.
 adhikansh taron ke mul tatwon main hydrogen kaa pratham sthaan he tathaa helium kaa doosraa, kintu taron main anya mul tatv bhi vidyaman hai. sabhi taron main in tatwon kaa vibhaajan ek sa nahin
 he. isliye inke sanghatan main bhi antar dikhalaai detaa he. mukhya kram ke taron ke mul tatwon main hydrogen kii dravya maatra 70-90 pratishat tathaa helium 10-30 pratishat rahati he. dhaatu tatv dwitiya population ke taron main naganya tathaa pratham population ke taron main teen pratishat tak rahete hai.
 taron ko mukhyatya carbonchakr athwa protein se protone abhikriya kii vidhiyon se anvik urja praapt hoti he. is prakriya main taron ke hydrogen ke kan helium main vikhandit hote rahete hai. iske pashrchaat taare sankochan se ooshmaa praapt karte he. sankochan se jab bhitari taap atyadhik bad jaataa he tab helium ke anuon main bhi anvik abhikriya prarambh ho jaati he. isse bhi taare bahut samay tak urja praapt karte hai. is prakriya ke anusaar taron ke jivan kaa mukhya aadhaar unamem uplabdh hydrogen kaa bhandar hi he. taron kaa urja prasaaran unki dravya maatra ke ghan kaa anupaati hota he, jiske falswaroop adhik dravya maatra ke taron kaa jeevankaal kam dravya maatra ke taron ke jeevankaal kii apeksha kam rahata he.
 lagbhag 50-60 varsh pehle taron ke satat prakaash kaa kaaran keval sankochan vidhi hi samajha jaataa tha. sar naraman lakere ne isi aadhaar par taron ke vikaas kaa siddhant prastut kiya tha. is siddhant ke anusaar taare praarambhik avasthaa main vishaal tathaa thande kalpit kiye gaye, jo sankochan dwaara taap ke badhane se varnakram ke upar kii ore badhate gaye tathaa phir thande hote hue laal rangavaale vaaman banakar, bilkul thande hokar lupt ho gaye. us samay tak jyotishiyon ne daanavaakar tathaa vamanakaar taron kaa adhyayan nahin kiya tha. iske pashrchatvikasavagad kaa prasiddh siddhant henry noris rasel ne 1913 i. main prastut kiya. isamen kalpana kii gai ki taron kaa vikaas laal rangavaale daanavaakar taron se hua jo dhire-dhire nile daanavaakar taare banakar mukhya kram-vakr ke neeche kii ore aate hai tathaa prakashahin ho jate hai. yah siddhant lagbhag 20 varsh tak prachlit rahaa. isi bich anushakti kaa gyaan ho jane se sankochan kaa sthaan anvik abhikriya ko mila.
 vartmaan kaal main taron ke vikaas ke sambandh main adhikansh jyotishiyon kii dharna he ki taron kaa praarambhik vikaas mukhya kram ke taare ke rup main hota he. kuch samay tak kam dravya maatra ke taare mukhya kram-vakr ke saath chalate rahete hai. tatpashrchaat apni hydrogen dravya maatra kaa adhik upbhog karne lagate hai tathaa inkaa taap or aakaar badhane lagata he. tab ve mukhya kram-vakr ko chhodkar vamavart se, vakr ke dahini ore se, shighrata se upar kii ore badhane lagate hai. adhik dravya maatra ke taare dakshinavart se neeche kii ore aane lagate hai. charam seemaa par pahunchne tak inkaa hydrogen bhandar samaapt ho jaataa he. phir ve thande hone lagate tathaa mukhya kram kii ore badhane lagate hai. is samay inamen sankoch kaa prarambh hone se inke helium bhandar main bhi anvik abhikriya aarambh ho jaati he. inke centre sthit helium main anvik abhikriya tibr hoti he tathaa inke bheetar dabaav main gadabadi aa jaati he. kadachitisi kaaran inamen aavartan se sankochan or prasaaran utpanda ho jaataa he tathaa yai chaltaron kaa rup le lete hai. jab ye sab prakaar ke anvik urja sroton kaa upbhog kar lete hai to ye sankochan se kuch der tak jivit rahete hai. is avasthaa ke taare shwet vaaman hote hai. inke sabhi dravyanu vikrut avasthaa main hote hai tathaa namikon se atyasanas hone se inkaa ghanatv
 atyant bad jaataa he. taron ke jivan kii yah antimasana avasthaa hoti he. taare bina virodh ke mrityu mukh main nahin aate. at:antim rup se bujhane se purv inamen bhayanak visphot hota he tathaa taare, navtaron ke rup main kshanik ujwal jivan dhaaran kar sadaa, ke liye jyotiheen ho jate hai. vikrut gaison ke siddhant se pataa chalata he ki keval ve hi taare shwetvaman ban sakate hai, jinaki dravya maatra surya kii dravya maatra ke lagbhag 1.4 se kuch kam ho. bahut se taron kii dravya maatra is seemaa se kam baithti he. isse adhik dravya maatra ke taare tabhi shwetvaman ban sakate hai, jab ve apni kuch dravya maatra kho den. aise taare atinav taare hi dekhe gaye hai, jo visphot se apni dravya maatra kho dete hai. is vishrleshan se inhen atipurana hona chahie kintu inamen papuleshan dwitiya jaisaa teevr veg nahin he or inamen kuch akashgangeey tarapunjon main bhi
 dikhalaai pade hai, jo apekshaakrit naveen he. is prakaar dekhne se shwetvaman taaro ke vikaas kii avasthaa rahasyamay prathit hoti he.
 yadi ham taron ke vikaas ke liye unke vyaktigat swaroop ko na lekar, unke samuhik swaroop par vichaar karen, to hamen population pratham tathaa population dwitiya ke virgon kaa vishrleshan karnaa padegaa. ye donon vikaas kii do charam avasthaaen hai. population dwitiya main na to atidanavaakar taare hai, na gas, na dhul, na teevr ghurnan. population pratham main dhul, gas, chamkile taare tathaa teevr ghurnan hai. ye taare sarpil bhujaaon main uplabdh hote hai.
 iskaa arth yah hua ki population dwitiya kii navnirmaan kii shaqti samaapt ho chuki he tathaa population pratham abhi vikaas kii praarambhik avasthaa main he. akashgangeey punjon kaa vikaas gas meghon se hota he. gas megh ke bhitari anuon main uthal-puthal hoti rahati he. anuon ke is sangharsh ke kaaran isame kabhi-kabhi bhaag ghurnan ke kaaran atidaavnaakaar taare ban jaaenge, kintu kam dravya maatra ke tukade atyadhik honge, jo mukhya kram ke taare banenge. ativishwaas dravya bhaag akashgangeey punj banenge. purnat: vidyaman taare population dwitiya ke sadsy ban jaaenge. taron ke vikaas kii pranali ko ham akashgangaon ke vikaas se bhi gyaat kar sakate hai. sarvapratham aniyamit akashgangaon kaa vikaas hota he. jab ye kisi aksh ke id-gird ghurnan prarambh kar detii hai to vah gas dhul jo abhi tara nahin bani, inke aksh par lamb samtal ke chaaron ore ikattha hone lagati he. jab tak gas kaa dhul uplabdh rahati he, nae taare janm lekar population pratham ke sadsy banate rahete hai tathaa puraane taare gunon main population dwitiya ke taron jaise hote jate hai. jab gas yaa dhul samaapt ho jaati he to ye akashgangaayen dirghavrittakar ho jaati he.
 choti akashgangaayen kadachitkabhi bhi sarpil nahin hotin. badi akashgangaayen ghurnan se sarpil bhujaaon ko utpanda kar leti hai. ghurnan kii tivrata ke kaaran sarpil akashgangaayen bhi jo population dwitiya kii sadsy hai. apni sarpil bhujaaon ko dhire-dhire kho detii hai tathaa unka antim rup dirghavrittakar he. mukhya kram ke taron main ghurnanaatmak gati rahati he. apane vikaas kii avasthaa main ye sankochan ke samay teevr
 ghurnanaatmak gati praapt kar lete hai or inke kuch bhaag inase pruthakhokar nae taare ban jate hai. kadachityahi kaaran he ki hamen dohare taare adhik maatra main milte hai. mukhya kram ke jin taron kii ghurnanaatmak gati kam hoti he, ve dhul yaa gas ke kanon se apane aakaar ko badhaakar daanavaakar taron kaa rup le lete hai. kadachit isiilie inkaa vayumandal adhik vistrut hota he.
 taron ke vikaas ke sabhi siddhant abhi parokshnavastha main hai. inke vishay main or pareekshan tathaa anusandhan ho rahe hai. at: in siddhaton kii satyata bhavishya ke pareekshan kii siddh kar sakenge.
