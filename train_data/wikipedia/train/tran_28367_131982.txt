 di ai tii si grand chola, chennai kaa paanch sitara lakjri vaala hotel he. mumbai sthit rinesans or grand hayaat ke baad yah bharat kaa teesraa sabase bada hotel he. is hotel ko ‘lakjri collection’ kaa tag praapt he-jo kii international hospitality group starwood hotels ke dwaara franchise kiya hua ek brands he. yah hotel is group kaa nauvaan ‘lakjri collection’ hotel he. 1,600,000 varg feet par bana yah hotel samgr rup se bharat kaa sabase bada ekmaatr hotel he. jiske nirmaan main 12000 million bhartiya rupe lage hai.
 hotel kaa prastaav 8000 se 10000 bhartiya mudra ke praarambhik kharch par paarit kiya gaya tha. iskaa udghaatan 15 sitambar 2012 ko tamilnadu kii mukhyamantri jayalalita dwaara kiya gaya tha. jiske nirmaan main 12000 million bhartiya rupe lage hai.
 hotel kaa nirmaan dakshin bhartiya mandir shilp ke aadhaar par hua he tathaa mandiron ke anuroop hi isamen chaar pravesh dwaar hai, jinke naam ‘walwan’, ‘sembian’, ‘killi’ or ‘grand chola’ hai.isamen prayukt shilp kaa aadhaar 462 khambhe hai. jisamen se adhikansh main hast shilp se kalakritiyaan banaayin gayi hai jo kii thanjavur ke vir bhadreshwar mandir se prerit he. hotel main 1million varg feet pathar kaa prayog hua he, jisamen pathar kii 57 prajatiyon kaa prayog kiya gaya he. sookshm pathar kaa kaary mamallapuram ke 4000 se adhik kaarigaron dwaara kiya gaya he.
 hotel kii urja aavashyaktaaon kii aapurti sabhi punarnavikarniya srotron se hoti he jisame vyarth kiya hua pani bhi shaamil he.
 hotel ke 600 kamaron main 522 kamare hai tathaa 78 suvidha sthal hai. in kamaron main 326 vishisht club kaksh, 31eva kaksh, 132 tower kaksh, 48 ai tii si van kaksh tathaa 14 dealks suites shaamil hai. 615 varg feet main vistrut tower kaksh aadi kaa vishisht pravesh he, jo ki pehali manzil se saatvin manzil tak faile hai. 405 varg feet main faile vishisht club kaksh duusare se dasven manzil tak pehali wing main hai hotel main 10 bhojanadi sthal hai jisamen peshawari, royal veja, madras pevelian, kaife mercara aadi shaamil hai.. hotel main outdoor pool kii suvidha teenon wings main he tathaa khariddaari ke liye shouping aria bhi he. hotel main teen swimming pool bhi hai jo ki banquet haal ke upar hai.
 vyavsaayik suvidhaon main restaurants, health spa, 30,000 varg feet kaa banquet sthal shaamil he jisamen 600 tak atithi aa sakate hai. iske alaava ek pradarshan sthal, ek 2625 feet kaa auditorium,4 meeting kaksh, ek privet multiplex he jisamen 100 atithi aa sakate hai tathaa 1000 kaaron kii parking kii suvidha bhi uplabdh he. prarambh main hotel nen chat par ek heliped banane kaa prastaav bhi rakhaa tha jise baad main kaarij kar diya gaya.
 farbari 2013 main hotel ko paanch sitara grih moolyankan mila- jo kii prakruti sahyogi imaaraton ko die jane vaale moolyankan main sabase zyada he. yah purushkaar raashtrapati pranav mukherjee dwaara diya gaya tha hotel ko apane do restaurants ke liye time food guide purushkar bhi mil chukaa he.
