 udyaan vigyaan yaa audyaniki ) main fal, sabji, ped tathaa phool, sabhi kaa ugaana sammilit he. in padpon ke ugane kii kala ke antargat bahut si kriyaayein aa jaati hai.
 udyanvigyaan main sabase mahatv kaa kaary he adhik se adhik sankhya main manachaahi jatiyon ke padap ugaana. ugane kii do vidhiyaan hai-langik or alangik .
 beej dwaara phool tathaa tarkari kaa utpaadan sabase saadhaaran vidhi he. yah langik utpaadan kaa udhaaharan he. falon ke pedo main is vidhi se ugaae paudhon main apane pita kii tulana main bahudhaa kuch na kuch parivartan dekhne main aata he. isliye padpon kii naveen samunnat jatiyon kaa utpaadan langik vidhi dwaara hi sambhav he.
 padpon ke ankurit hone par nimnlikhit kaa prabhaav padataa he : beej, pani, uplabdh oxygen, taap or beej kii aayu tathaa paripakvata.
 ankuran ke sahaayak - adhikansh beej uchit reeti se bone par badi saralata se ankurit hote hai, kintu kuch aisi jati ke beej hote hai jo bahut samay main ugte hai. prayogon main dekha gaya he ki enzimon ke gholon main bijon ko kai ghanton bhigon rakhane par adhik pratishat beej ankurit hote hai. kabhi-kabhi beej ke upar ke kathor asthiwat chhilkon ko naram karne tathaa unke tvakchhedan ke liye rasinic padaarthon kaa bhi prayog kiya jaataa he. jhadabari yaa raspberi aadi ke bijon ke liye sirka bahut laabh pahunchaata he. salfurik amla, 50 pratishat athwa sandra, kabhi-kabhi amaruud ke liye prayog kiya jaataa he. do teen se lekar bees minute tak beej amla main bhigo diya jaataa he. sweet pi ke beej ko, jo sheeghra nahin jamata, ardhasandra salfurik amla main 30 minute tak rakh sakate hai. yah upachaar beej ke upar ke kathor chhilake ko naram karne ke liye yaa fatne main sayhayta pahunchaane ke liye kiya jaataa he. parantu prayek dasha main upachaar ke baad beej ko pani se bhalee bhoti dho daalana aavashyak he. jin bijon ke chhilake itane kathor hote hai ki saadhaaran ritiyon kaa unpar koi prabhaav nahin padataa unke liye yantric sahaayta leni chahie. bahudhaa retane, mutarne yaa chhed karne kaa bhi prayog kiya jaataa he. boe jane par beej santoshprad reeti se ugen, is uddeshy kii purti ke liye yah jaananaa aavashyak he ki kis beej ko kis samay bona chahie. kuch bijon ke ugane main bahut samay kii aavashyaktaa hoti he yaa ve vishesh ritu main ugte hai or isse pehle ki ve ugna prarambh karen, log bahudhaa unhen nikamma samaj baithte hai. isse bachane ke liye hi baat nahin, apitu thodaa-thodaa karke kishton main beej bona chahie.
 paudha bechnewali tathaa falon kii kheti karanevaalon ke liye vanaspatik vidhiyon se prajnan bahut upyogi siddh hota he, mukhya rup se isliye ki in vidhiyon se vriksh sadaa vaanchit koti ke hi uplabdh hote hai. in vidhiyon ko teen virgon main vibhakt kiya ja saktaa he.
 padap ke hi kisi bhaag se, jese jad, gaanth, kand, pattiyon yaa tane se, ankhue ke saath yaa bina ankhue ke hi, nae padap ugaana kartan lagaana kehalaata he. ropane par in khandon main se hi jaden nikal aati hai or nae padap utpann ho jate hai. adhik se adhik padpon ko ugane kii praaia: yahi sabase sasti, sheeghra or saral vidhi he. tahani ke kartan lagane ko mali log "khanti gaadna" kehete hai. kuch log ise "kalam lagaana" bhi kehete hai, parantu kalam shabd kaa prayog usee sambandh main uchit he jisamen ek padap kaa ang duusare kii jad par chadhaaya jaataa he.
 daaba main nae padap tabhi jad phenkate hai jab ve apane mul vriksh se sambhddha rahete hai. is vidhi dwaara padap prajnan ke teen prakaar hai : sheersh daab -is prakaar main kisi tahari kaa sheersh swayan neeche kii ore jhuk jaataa he or bhoomi tak pahunchne par usamen se jaden nikal aati hai. iske sabase sundar udhaaharan respberi or loganberi hai. saral daab-iske liye tahani ko jhukaakar usapar aavashyaktaanusaar mitti daal dete hai. is prakaar se anek jati ke padap badi saralata se ugaae ja sakate hai. kabhi-kabhi daalon ko bina bhoomi tak jhukaae hi unpar kisi jagah ek aadh ser mitti chhip di jaati he or use taat aadi se lapetakar rassi se band diya jaataa he. isko "gutti bandhna" kehete hai. mitti ko prati din sinchaa jaataa he. mishra daab main padap kii pradhan daali ko jhukaakar kai sthanon par mitti daal dete hai, bich-bich main thodaa-thodaa bhaag khulaa chhod dete hai. angoor kii tarah kii lataaon ke prajnan ke liye log isi dhang ko praaia: apanaate hai.
 isamen chadh kalam, bhed kalam or chashma teenon sammilit hai. mali log chadh kalam or bhet kalam donon ko sata kehete hai. in logon main chashma ke liye chashma shabd farsi chasham se nikaa he, jiskaa arth aankh he. in teenon ritiyon main ek paudhe kaa koi ang duusare paudhe kii jad par ugta he. pehle ko uparopica kehete hai; duusare ko mul vrunt . uparopan main prayukt donon paudhon ko swasth hona chahie. kalam kii vidhi keval aise padpon ke liye upyukt hoti he jinamein upree chhilakevaali part or bhitari kaath ke bich ek spasht edhaster hota he, kyonki yah vidhi uparopica or mul vrunt ke edhastaron ke abhinn he. kalam lagane kaa kaary vaise to kisi maheene main kiya ja saktaa he, phir bhi yadi ritu anukool ho or saath hi anya aavashyak paristhitiyaan bhi anukool hon, to adhik safalataa milane kii sambhaavna rahati he. yah aavashyak he ki judanevaale ang chipakkar baithen. uparopica kaa edhaster mul vrunt ke edhaster ko purna rup se sparsh kare. vasant ritu ke prarambh main yah str adhiktam sakriy ho jaataa he, is ritu main uske ankhue badhane lagate hai or kishlay prasphutit hote hai. jin deshon main garmi ke baad pawas se pani barasata he vahaan garmi kii shushk ritu ke baad barsaat aate hi kriyasheeltaa kaa dwitiya kaal aata he. in donon rituon main kshat sarvaadhik sheeghra purata he tathaa mul vrunt evam uparopica kaa sanyog sarvaadhik nishchit hota he. patjhad vaale padpon main kalam us samay lagaai jaati he jab ve suptavastha main hote he.
 1. shirobandhan, 2. shir tathaa jihvabandhan; 3. paivand; 4. anguthinuma chashma; 5. uparopica bandhan; 6. lathi kalam; 7. saadhaaran chashma.
 1. shirobandhan : yah kalam lagane kii sabase saral vidhi he. is vidhi main uparopica tathaa muulavrunt ke liye ek hi vyas ke tane chune jate hai . phir donon ko ek hi prakaar se tirachha kaat diya jaataa he. kataan kii lambaai lagbhag 1.5 inch rahati he. phir donon ko dridhtaa se baandhakar upar se mom chadha diya jaataa he. baandhane ke liye mali log kele ke ped ke tane se chhilake se 1/8 inch chaudee pattee chirakar kaam main laate hai, parantu kachche soot se bhi kaam chal saktaa he.
 iske antargat lata tathaa tahaniyon ko aashray dene kii reeti or unki kaat-chhant donon hi aati hai. pehali baat ke sahare padpon ko icchaanusaar rup diya ja saktaa he. alankarik padpon ke liye chhantai karanevaale kii ichha ke anusaar shankvakar, chhatrakaar aadi rup diya ja saktaa he or kabhi-kabhi to unhen hathi, ghode aadi kaa rup bhi de diya jaataa he, parantu falon ke vrikshon ko saadhaarant: kalash yaa pushpapaatr kaa rup diya jaataa he or kendriya bhaag ko ghanaa nahin hone diya jaataa. chhantai kaa uddeshy yah hota he ki padap ke praaia: anaavashyak bhaag nikaal die jaaen jisase bachaa hua bhaag adhik utpaadan kar sake yaa adhik sundar, pusht or swasth ho jaae. kuch phulon main, jaise gulab main, jad or tahaniyon kii chhantai isliye kii jaati he ki adhik phool lagen. kuch main puraani lakdi isliye chhant di jaati he ki aisi nai tahaniyaan jinpar phool lagate hai. chhantai main durbal, rogagrast or ghani tahaniyon ko chhantakar nikaal diya jaataa he.
 karshan shabd kaa prayog yahan par do bhinn karmon ke liye kiya gaya he : ek to us chhichhli or baar-baar kii janevaali godai yaa khurpiyane ke liye jo ghaas paat maarane ke uddeshy se kii jaati he or duusare us gahari jotai ke liye jo prati varsh isliye kii jaati he ki bhoomi ke neeche ghaas paat tathaa jaden aadi dab jaaen. tarkari or phool kii kheti main saadhaarant: jotai kii badi aavashyaktaa rahati he. bharat kii adhikansh jagahon main falon ke udyaan main bhoomi par ghaas ugna vaanchhneeya nahin he or isliye thodi bahut godai aavashyak ho jaati he. isamen koi andeh nahin ki godai yaa khurpiyane kaa pradhan uddeshy avaanchit ghaas paat kaa nirmulan he, isliye yah tabhi karnaa chahie jab ve chote hon or unhone apni jaden gahari na jamaa lee hon. yah karshan chhichhlaa hona chahie taaki tarkari, phool yaa falon kii jadon ko haani na pahunche. shushk ritu main prayek sinchai ke baad ek baar halkaa karshan or niraanaa acha he. iske saath hi falon kii udyanbhumi ko, kam-se-kam garmi main or phir ek baar barsaat main, palatanevaale hal se avashya jot dena chahie. jotai kis samay kii jaae, yah bhi kuch mahatvapurn he. yadi adhik geeli bhoomi par jotai kii jaae to avashya hi isse bhoomi ko haani pahunch sakati he. halki mitti kii apeksha baari mitti main aisi haani adhik hoti he. saadhaarant: jotai vahi acchhee hoti he jo paryaapt sukhi bhoomi par kii jaae, parantu bhoomi itani sukhi bhi na rahe ki bade-bade chippad ukhdane lagen. falon ke udyaan or tarkari ke kheton main bina jote hi vishesh rasinic padaarthon ke chhidkaav se ghaas paat maar daalana bhi upyogi siddh hua he.
 yadi padpon kii paraspar duuri thik he to falon ke nae udyaan main bahut si bhoomi aisi padi rahegi jo varshon tak falwaale vrikshon ke kaam main na aegi. is bhoomi main sheeghra utpann honevaale fal, jaise papeeta, yaa koi tarkari paidaa kii ja sakati he.
 bhinn-bhinn prakaar ke padpon ko itani vibhinn matraaon main pani kii aavashyaktaa hoti he ki inke liye koi vyapak niyam nahin banaaya ja saktaa. kitna pani diya jaae or kab diya jaae, yah is par nirbhar he ki koun-sa paudha he or ritu kya he. gamale main lage paudhon ko sukhi ritu main prati din pani dena aavashyak he. sabhi padpon ke liye bhoomi ko nirantar nam rahanaa chahie jisase unki baadh na ruke. falon ke bhi samuchit vikaas ke liye nirantar pani kii aavashyaktaa rahati he. yah samaran rakhana chahie ki bhoomi main nami maatra itani kam kabhi na ho ki paudhe murjhaa jaaen or phir punap na saken. acchhee sinchai vahi he jisamen pani kam se kam maatra main kharaab jaae. yah kharabi kai kaarnon se ho sakati he : upree sataha par se pani ke bah jane se, anaavashyak gaharaai tak ghus jane se, upree sataha se bhaap banakar ud jane se tathaa ghaas-paat dwaara aavashyak pani khich jane se. panktiyon main lagi hui tarkariyon kii bagal ko bagal kii naaliyon dwaara seenchna saral he. chote vriksh thala banaakar seenche ja sakate hai. thale is prakaar yojit hon ki padpon ke mul tak kii bhoomi sinch jaae. jaise-jaise vriksh badhate jaaen thaalon ke vrutt ko badhaate janaa chahie. bade se bade vrikshon kii sinchai ke liye naaliyon kii paddati hi kuch parivartit rup main upyogi hoti he.
 budhimattapurna sinchai ke liye vrikshon tathaa bhoomi kii sthiti par dhyaan rakhana param aavashyak he. vishesh yantron se, jaise prasarmapi tathaa jipsom parichaalak ishtikaaon ko bhoomi ke bheetar rakhkar, bhoomi kii adrrata naapi ja sakati he. bhoomi kii nami jaanane ke liye penchdaar burma kaa bhi upyog ho saktaa he.
 padpon ko uchit aahaar milanaa sabase mahatv kii baat he. fal or tarkari anya fasalon kii apeksha bhoomi se adhik maatra main aahaar grahan karte hai. falwaale vriksh tathaa tarkari ke padpon ko anya padpon ke sadrush hi apni vruddhi ke liye kai prakaar ke aahaar avyavon kii aavashyaktaa hoti he jo saadhaarant: paryaapt maatra main upasthit rahete hai. parantu koi avyav padap ko kitna mil sakegaa yah kai baton par nirbhar he, jaise vah avyav mitti main kis khanij ke rup main vidyaman he, mitti kaa kitna ansh kalil ke rup main he, mitti main adrrata kitni he or uski amlata kitni he. adhikansh fasalon ke liye bhoomi main nitrogen, fasphoras tathaa potacium daalana upyogi paaya gaya he, kyonki ye tatv vibhinn fasalon dwaara newnaadhik maatra main nikal jate hai. isliye yah dekhnaa aavashyak he ki bhoomi ke in tatwon kaa santulan paudhon kii aavashyaktaa ke anusaar hi rahe. kisi ek tatv ke bahut adhik maatra main daalane se duusare tatwon main kami yaa asantulan utpann ho saktaa he, jisase upaj main kami aa sakati he.
 bhartiya bhoomi ke liye khaad ke sabase mahatvapurn ang nitrogen tathaa vanaspatik padaarth hai. yah samaran rahe ki bhoomi-bhoomi main antar hota he; isliye is sambandh main koi ek vyapak nuskhaa nahin bataaya ja saktaa jiskaa prayog sarvatra kiya ja sake. nitrogen denevaali kuch vastuen ye hai :- jeevajanik strot : gobar, lid, mutr, kooda karkat aadi kii khaad; khali tathaa hari fasalein jo khaad ke rup main kaam main aa sakati hai, jaise sanai, tinapatiyaa moong, dhencha aadi. ajivajanit strot : uria, jisamen 40 pratishat nitrogen hota he, ammonium sulphate, ammonium nitrate, calcium nitrate tathaa sodium nitrate . saadhaaran: bhoomi main prati acre 50 se 12 pound tak nitrogen santoshjanak hone kii aashaa kii ja sakati he.
 yah sambhav he ki fasphoras bhoomi main paryaapt maatra main rahe, parantu padpon ko keval dhire-dhire praapt ho. dekha gaya he ki kabhi-kabhi jahaan anya fasalein bahut hi nikammi hoti thim, vahaan falon kaa udyaan bhoomi main bina upar se fasphoras padaarth daale, bahut acchhee tarah phulataa faltaa he, sambhavat: isliye ki fal ke vrikshon ko fasphoras kii aavashyaktaa dhire-dhire hi padati he. khaadon main tathaa sabhi prakaar ke jeevajanit padaarthon main kuch-na-kuch fasphoras rahata he. parantu fasphorasprad vishesh vastuen ye hai-asthiyon kaa churna, basic slag or super phosphate jiskaa prayog bahutayat se hota he. isamen 16 se 40 pratishat fasphoras pentaxide rahata he. un mittayon main, jo fasphoras ko sthir kar leti hai, pehali baar itnaa fasphorasmay padaarth daalana chahie ki sthir karne par bhi paudhon ke liye kuch fasphoras bachaa rahe, parantu jo mittyaan fasphoras ko sthir nahin karatin unamem adhik maatra main fasphorasmay padaarth nahin daalana chahie, anyathaa santulan bighad jayega or anya avyav kam pad jaayenge.
 jis bhoomi main sulabh potacium kii maatra bahut hi kam hoti he usamen potacium dene par darshneey antar padataa he, jo upaj kii vruddhi se spasht ho jaataa he. potashium sulphate tathaa potacium chloride hi saadhaarant: khaad ke liye prayukt hote hai. inamen se prayek main lagbhag 50 pratishat potacium oxide hota he. potacium nitrate main 44 pratishat potacium oxide hota he; saath main 13 pratishat nitrogen bhi rahata he. jeevajanit khaadon main bhi 50 pratishat yaa adhik potacium oxide ho saktaa he. 
