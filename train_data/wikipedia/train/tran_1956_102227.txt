 dharawahik ke liye dekhen- epa ai aar 
 kisi ghatana ke sambandh main police ke paas kaarywai ke liye darj kii gai soochna ko praathmiki yaa pratham soochna rapat kaha jaataa he.
 pratham soochna report yaa exiaar ek likhit prapatr he jo bharat, pakistan, evam japan aadi kii police dwaara kisi sangyeya aparaadh kii soochna praapt hone par taiyaar kiya jaataa he. yah soochna praayah aparaadh ke shikaar vyakti dwaara police ke paas ek shikaayat ke rup main darj kii jaati he. kisi aparaadh ke bare main police ko koi bhi vyakti maukhik yaa likhit rup main suchit kar saktaa he. FIR police dwaara teyar kiya hua ek dastavej he jisame aparaadh kii suchana varnit hoti he I saamanyat: police dwaara aparaadh sambandhi anusandhan prarambh karne se purv yah pehla kadam anivaary he I
 bharat main kisi bhi vyakti dwaara shikaayat ke rup main praathmiki darj karaane kaa adhikaar he. kintu kai baar saamaanya logon dwaara di gai soochna ko police praathmiki ke rup main darj nahin karti he. aise main praathmiki darj karaane ke liye kai vyaktiyon ko nyaayalay kaa bhi sahaara lenaa padaa he.
 jab kisi aparaadh kii soochna police adhikari ko di jaati he, to use exiar kehete hai. iskaa puraa rup he he- 'first informeshan report'. aap police ke paas kisi bhi prakaar ke aparaadh ke sambandh main ja sakate handi ati-aavashyak evam gambhir maamalon main police ko FIR turant darj kar anusandhan prarambh karnaa anivaary he I aparaadh kii soochna ko lipibaddh karne kaa kaary police karti he. praavdhaan he ki telephone se praapt soochna ko bhi exiar kii tarah samajha ja saktaa he. bhartiya dand prakriya samhita 1973 ke dhara 154 ke tahat exiar kii prakriya puri kii jaati he. yah vah mahatvapurn suchanaatmak dastavej hota he jiske aadhaar par police kanoonee karrwai ko aage badhaati he.
 exiar sangyeya aparaadh hone par darj kii ja jaati he. sangyeya aparaadh ke bare main pratham soochna report koi bhi vyakti darj karvaa saktaa he. iske tahat police ko adhikaar hota he ki vah aaropee vyakti ko giraftaar kare or jaanch-padtaal kare. jabaki aparaadh sangyeya nahin he, to bina court ke ijaajat ke karrwai sambhav nahin ho paati.
 haalanki police kii najar main di gayi jaankaree main agar jaanch-padtaal ke liye paryaapt aadhaar nahin banataa he, to vah karrwai ke liye baadhya nahin. is sthiti main use karrwai na karne kii vajah ko log book main darj karnaa hota he, jisaki jaankaree bhi samnevaale vyakti ko deni hoti he. police adhikari apni taraf se is report main koi tippanee nahin jod saktaa. shikaayat karanevaale vyakti kaa adhikaar he ki us report ko use pard kar sunaaya jaye or uski ek copy use di jaye. is par shikayatakarta kaa hastakshar karana bhi anivaary he. agar thanadhyaksh soochna darj karne se inkaar karata he, to varisht padaadhikariyon se milakar yaa dak dwaara isaki soochna deni chahie.
 aksar FIR darj karte vaqt aage ke kaarywahi ko saral banane hetu is baat kaa dhyaan rakhaa jaataa hai ki ghatnasthal se sanlagn thane main hi isaki shikaayat darj ho parantu kai baar aise maukey aate hai jab peedit ko vipareet evam visham paristhitiyon main kisi bahari police thane main cese darj karne kii zarurat pad jaati hai. magar aksar aisa dekha jaataa hai ki police vaale apane seemaa se bahaar hui kisi ghatana ke bare main utane gambhir nahin dikhaae dete. gyaat ho ki FIR aapkaa adhikaar hai evam aapke prati ho rahi asamantao kaa byora bhi, atah sarkaar ne aise visham paristhitiyon main bhi aapke adhikaron ko bachaae rakhane hetu ZERO FIR kaa praavdhaan banaaya he. iske tahat peedit vyakti aparaadh ke sandarbh main avilamb kaarywahi hetu kisi bhi police thane main apni shikaayat darj karvaa sakate hai evam baad main cese ko uparokt thane main transafar bhi karavaaya ja saktaa hai.
