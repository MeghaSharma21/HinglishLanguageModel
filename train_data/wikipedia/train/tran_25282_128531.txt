 nabhikeey astr pareekshan yaa parmaan pareekshan un prayogon ko kehete hai jo dizin evam nirmit kiye gayi nabhikeey astron ke prabhaviktaa, utpaadakta evam visphotak kshamta kii jaanch karne ke liye kiye jate hai. parmaanu pareekshanon se kai jaankariyaan praapt hotin hai ; jaise - ye nabhikeey hathiyaar kaisaa kaam karte hai; vibhinn sthitiyon main ye kis prakaar kaa parinaam dete hai; bhawan evam anya sanrachanaayen in hathiyaaron ke prayog ke baad kaisaa bartaav karatin han. san 1945 ke baad bahut se deshon ne parmaanu pareekshan kiye. iske alaava parmaanu pareekshanon se vaigyanik, takneekee evam sainik shakti kaa pradarshan karne kii koshish bhi kii jaati he. 
 parmaanu pareekshan kai tarah ke hote hai. hawa, jalagat or bhumigat. 
 hawa main kiye jane vaale pareekshan khule or nirjan ilaake main yaa dharaatal se kuch upar kiye jate hai. aamtaur par aise pareekshanon main upkaran ko oonchi imaaraton, gubbaaron, dwipon main yaa hawaii jahaaj se giraakar pareekshan kiya jataa he. inke alaava, kai baar rocketon se dagkar bhi kuch parmaanu pareekshan kiye ja chuke hai. visphot se upje mashroom cloud main aasapaas kii chijen khinchi chali aati hai or isaki dibariyon se radiodharmita aasapaas ke kshetra main failati he.
 is tarah ke pareekshan kisi jahaaj yaa nauka kii madad se kiye jate hai. in pareekshanon ko shatru kii nausena ke jahaajon or pandubbiyon se mukaable kii drushti se kiya jataa he. iske atirikt, samudri yuddh main kaam aane vaale hathiyaaron jaise torpeado yaa depth chargers ke shakti pareekshan ke liye bhi kiya jaataa he. sagar tat ke paas kiye jane vaale jalagat pareekshanon se pani main kaaphi radiodharmee tatv mil jate hai jo aasapaas ke jahaajon or sagariya jan-jivan ke liye bahut ghaatak hote hai.
 aise pareekshan prithvi kii sataha main gaddha khodakar yaa anya tareeke se kiye jate hai. america or soviet rus ne sheet yuddh ke dinon main aksar aise hi pareekshan kiye the. 1963 main iske atirikt anya pareekshanon ko limited test bain treety sandhi ke tahat nishedh kar diya gaya tha. jab aise pareekshan sampann hote hai to usamen prayog kiye gaye saamaan se bukamp kaa khatra ho saktaa he. anyathaa inase khatra kam rahata he.
 beesvin sadi main kai deshon ne parmaanu pareekshan kiye the. pehla parmaanu pareekshan america ne 16 july, 1945 main kiya tha jisamen 20 kiloton kaa pareekshan kiya gaya tha. ab tak kaa sabase bada parmaanu pareekshan soviet rus main 30 aktubar 1961 ko kiya gaya tha jisamen 50 megaton ke hathiyaar kaa pareekshan kiya gaya tha. 25 may, 2009 ko uttari korea ne parmaanu pareekshan kiya tha, jise vishwa ke adhikansh deshon ne nindaneey bataaya he.
 vishwa ke parmaanu shakti sampann rashtron ne ab tak kam se kam 2000 parmaanu pareekshan kiye hai. 
 bharat ne san 18 may, 1974 main pokharan main pehla parmaanu pareekshan kiya. doosraa parmaanu pareekshan san 1998 main pokharan main hi hua. us samay bharat sarkaar ne ghoshnaa kii thi ki bharat kaa parmaanu kaarykram shantipurna kaaryo ke liye hoga or yah pareekshan bharat ko urja ke kshetra main aatmanirbhar banane ke liye kiya gaya he. baad main 11 or 13 may, 1998 ko paanch or bhumigat parmaanu pareekshan kiye or bharat ne swayan ko parmaanu shakti sampann desh ghoshit kar diya. inamen 45 kiloton kaa ek tapiya parmaanu upkaran shaamil tha jise praayah par hydrogen bam ke naam se janaa jaataa he. 11 may ko hue parmaanu pareekshan main 15 kiloton kaa vikhandan upkaran or 0.2 kiloton kaa sahaayak upkaran shaamil tha. iske baad
