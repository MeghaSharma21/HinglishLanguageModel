 bakhtri yaa bactriai prachinkaal main madhya asia ke baakhtar kshetra main boli jane vaali ek purvi irani bhashaa thi jo samay ke saath vilupt ho gai. bhashavaigyanik nazariye se bakhtri ke pashto, yidaga or munji bhashaaon ke saath gahare sambandh hai. yah pracheen soudai or parthi bhashaaon se bhi milti-julati thi. bakhtri ko likhane ke liya zyaadaatar unani lipi istemaal kii jaati thi, isliye is kabhi-kabhi 'unani-bakhtri' bhi kaha jaataa he. uttar bharat par raaj karne vaala kushaan vansh bhi is bhashaa ko istemaal karata tha isliye ise kabhi-kabhi 'kushaan bhashaa' yaa 'kushaani-bakhtri' bhi kehete hai.
