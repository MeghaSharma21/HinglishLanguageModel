 chini lipi sansar kii pracheenatam lipiyon main se he. yah chitralipi kaa hi roopaantar he or isamen aksharon kii bajaae hazaron chini bhavchitron ke dwaara likhaa jaataa he. isamen maanav jati ke mastishk ke vikaas kii adbhut kahani milti he - maanav ne kis prakaar machhlee, vriksh, chandra, surya aadi vasatuon ko dekhakar unke aadhaar par apane manobhaavon kii vyakt karne ke liye ek vibhinn chitralipi found nikaali. isvi san ke 1700 varsh purv se lagaakar ajtak upyog main aanevaale chini shabdon kii akritiyon main jo kramik vikaas hua he uskaa adhyayan is drushti se bahut rochak he.
 hunan praant main anyang kii khudaai ke samay kachhuon kii asthiyon par shangakalin jo lekh mili hai unase pataa lagata he ki aaj se lagbhag 3000 varsh purv china ke log likhane kii kala se parichit the. is praant ke nivaasiyon kaa vishwaas tha ki in asthiyon main jaadu he. inhen aag par tapaane se inpar jo daraaren pad jaati thim unhen dekhakar pandit log bhavishya kaa bakhaan karte the. kachhuon kii asthiyon ke atirikt, pashuon kii taangon or kandhon kii haddiyon par bhi lekh likhe jate the. "chu" rajwanshon ke kaal main china nivasee kaanse ke bartanon par likhane lage the. is kaal main chini bhashaa main bahut se nae varno kaa samavesh kiya gaya. ab baans yaa lakdi kii nukili kalam kii jagah baalo ke bane brush se log likhane lage the. kramash: uttar main china kii badi diwaar se lekar dakshin kii ore hwai nadi kii ghati tak chini lipi kaa prachaar badha. iske pashchaat "chhin" rajyakaal main samrat shih hwang ne chini lipi ko ek rup dene ke liy china bhar main chhin lipi kaa prachaar kiya. lekin is lipi ke kathin hone ke kaaran sarkari fermaanon ke likhane padhane main bahut dikkat hoti thi, isaliye is samay "li" lipi kaa prachaar kiya gaya jisamen mudi hui rekhaon or golakaar konon ke sthaan par kone kii sidhi rekhaayen banaai jaan lagi. is samay kaanse kii jagah baans kii pattiyon par likhane lage. is prakaar chini lipi ko suvyavasthit or ekarup banane ke liye china ke log lagaataar parishram karte rahe. "haan" rajwanshon or chhin rajwanshon ke kaal main ghaseet or shighralipi style kaa prachaar badha. isvi san kii chauthi shatabdi main sulekhak wang shih-chhi ne sundar aksharonvali ek adarsh style ko janm diya jisase adhik vyavasthit, sudaul or chaukor akshar likhe jane lage. aaj bhi likhane kii yahi style china main prachlit he.
 chini ekakshrapradhan bhashaa maani jaati he, yadhyapi dhyaan rakhane kii baat he ki uske ek baar main bole janevaale shabd main ek yaa ek se adhik varna yaa akshar ho sakate hai. hindi yaa angreji aadi bhashaaon kii bhanti chini dhvanyatmak bhashaa nahin he, atev isamen ek ek shabd yaa bhav ke liye alag alag sankettmak akritiyaan banaai jaati hai.
 varnmaala ke abhaav main is bhashaa main prayek shabd yaa bhav ke liye likhaa janevaala varna yaa akshar apane aap main purna hota he or vibhinn upsarg yaa pratyay na lagane se in varnon ke mul main parivartan nahin hota. hindi, angreji aadi bhashaaon kii bhanti yahan vibhinn pratyayon yaa kaarkchihnon kii bharmaar nahin rahati jisase sangya sarvnaam ore visheshnon main vibhakti pratyayon ke saath parivartan nahin hota. udhaaharan ke liye ladkaa ladke or ladakon- in vibhinn roopon ke liye chini main ek hi varna likhaa jaataa he- hai ts. kaal, vachan, purush or streeling pulinlag kaa bhed bhi yahan nahin he, is drushti se chini bhashaa kaa bolnaa apekshaakrit saral hai. kuch shabdon kaa uccharan karte hue unche neeche surabhed kaa dhyaan avashya rakhana padataa he. jaise, chini main chu shabd se boar, baans, swami or rahanaa, in chaar artho kaa bodh hota he. lekin jab ham chu shabd kaa iske vishisht surabhed ke saath uccharan karte hai tabhi hamen apekshit arth kaa gyaan hota he.
 upar ullekh ho chukaa he ki chini bhashaa main prayek shabd yaa bhav ke liye alag alag akruti banani padati he. san 1716 main prakashit chini bhashaa ke sabase bade kosh main is prakaar ke 40 hajaar varna yaa shabdachihn die gaye hai, yadhyapi inamen se lagbhag 6-7 hajaar hi pichley kai varsho se kaam main aate rahe hai. jin varno kii akruti banaate samay upar neeche bahut se rekhachihn lagane padate hai, un varno kaa likhnaa kathin hota he. ek varna main ek baar main adhik se adhik lagbhag 33 rekhachihn tak rahete hai or yadi bhul se koi chihn idhar udhar ho gaya to arth kaa anarth ho saktaa he. chitralipi ke saath chini lipi kaa sambandh hone ke kaaran koi acha chitrakaar hi chini ke sundar akshar likh saktaa he. in aksharon ko seekhney ke liye uskaa uccharan, likhaawat or unke anrth kaa dhyaan rakhana aavashyak he, atev chini lipi kaa siikhnaa kaaphi kathin he.
 kabhi kabhi ek varna ke sthaan par do varno ke sanyog se bhi chini shabd banaae jate hai. jaise, "prakaash" ke liye surya or chandramaa, "acha" ke liye stri or putr, "purush" ke liye khet or takat, "ghar" ke liye boar or chat, "shanti" ke liye ghar main baithi hui stri, "mitrataa" ke liye do haath, tathaa "vansh" ke liye stri or janm kaa sankethik chihn banaaya jaataa he. kabhi vibhinn arthvaale do varno ke sanyog se bananevaale shabdon kaa arth hi badal jaataa he, yatha-
 shweu adhyayan, vanau likhnaa, shwevanu sahitya; chhingu haraa, nyenu varsh, chhingnyenu yuvavastha; mingu chamkila, tyenu akaash, mingtyenu kal; shiu pashchim, hungau laal, shihau fal, shi hung shihau tamaato; tsau apane aap, laayau aana, shweu pani, piu kalam, ts laay shwe piu fountain pen;u chungau madhya, hwau phool, renu aadmi, minau janata, kungau saadhaaran, hau ekta, cou desh, chung hwa rain min kung ha kou chini lok janatantr.
 bhaavon ko vyakt karne kii samathrya, pravaahashiltaa, vyakaranpaddati or shabdkosh kii drushti se chini bhashaa sansar kii samrudh bhashaaon main gini jaati he. lekin compojing, typing, taar bhejnaa, samachaarpatron ko report bhejnaa, koshanirmaan or praudh-shiksha-prachaar aadi kii drushti se yah kaaphi clisht he, isaliye pracheen kaal se hi is bhashaa ke sambandh main sanshodhan parivartan hote rahe hai.
 isvi san kii duusari shatabdi ke baad china main bhartiya buddha sahitya kaa pravesh hone par chini bhashaa ke varnoccharan ke pramanik gyaan kii aavashyaktaa prathit hui. lekin buddha dharm sambandhi hajaaron paribhaashik shabdon kaa chini main anuwaad karnaa sambhav na tha. atev in shabdon ko chini chini main akshrantarit kiya jane laga. jaise, bodhisattva ko fusa, amitabh ko ami to pho, shakyamuni ko shih ja moni, stupa ko tha, ganga ko han ha or jain ko chaa en likhaa jane laga.
 chini ko roman lipi main likhane ke prayaas kaa itihaas bhi kaaphi purana he. iske atirikt pichley 60 varsho se is lipi ko dhvanyatmak rup dene ke praytn bhi hote rahe hai. san 1911 main peking boli ke uccharan kii adarsh maanakar is prakaar kaa praytn kiya gaya. san 1919 main 4 may ke saahitiyik andolan ke pashchaat duruh clasical bhashaa kii jagah bolchaal kii bhashaa ko pradhanta di jane lagi.
 san 1951 main janamukti sena ke chini shikshak chhi chyen hwa ne apadh mazdooron, kisaanon or sainikon ko alp samay main chini sikhaane ke liye nai paddati kaa avishkaar kiya. lekin likhane kii kathinaayee isse hal na hui. is kathinaayee ko dur karne ke liye nae china kii kendriya jan sarkaar ne chini ke 2000 upyogi shabd chune or unki sahaayta se pathyapustaken taiyaar kii gai. pehle kisi shabd ke uccharan se ek se adhik artho kaa bodh hota tha, yaa bahut se shabd ek se adhik prakaar se likhe jate the, lekin ab yah baat nahin he. puraane shabdon ko saral banane ke saath kuch nae shabdon kaa bhi avishkaar kiya gaya he. china kii sarkaar ne peking boli ko adarsh maanakar 26 aksharon kii varnmaala taiyaar kar chini lipi ko dhvanyatmak rup diya he jisase chini kaa siikhnaa saral ho gaya he. pehle yadi 2000 shabd seekhney main 400 ghante lagate tha to ab keval 100 ghaton main itane hi shabdon kaa gyaan praapt kiya ja saktaa he.
 1956 main, china janavaadee ganraajya kii sarkaar sarlikrut chini aksharon ke saarvajanik ek set karne ke liye seekhney, padhane or chini bhashaa aasaan lekhan banane ke liye banaaya he. mukhyabhumi china or singapore main, logon ko in saral varnon kaa upyog karen. honkong, taiwan or anya sthanon par jahaan ve chini bolte hai, logon ko abhi bhi or adhik paaramparik varna kaa upyog karen. korian bhashaa main bhi chini aksharon kaa prayog karata he kuch shabdon kaa pratinidhitiv karte hai. japani bhashaa unhen or bhi adhik baar upyog karata he. ye varna korian main hanjaa ke rup main or kanji ke rup main japani main janaa jaataa he.
 ek acchhee shiksha ke saath ek chini vyakti aaj 6,000-7,000 akshar jaanata he. ek mukhyabhumi akhbaar padhane ke liye 3000 chini aksharon kii jarurat he. haalanki, seekhney vaale log keval 400 akshar istemaal kar ek akhbaar pard sakate hai - lekin ve kuch kam prayog kiya jaataa shabd lagata hoga.
