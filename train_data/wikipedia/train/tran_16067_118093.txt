 hullad muradaabadi ek hindi hasya kavi the. itani oonchi mat chodo, kya karegi chandani, yah andar kii baat he, tathakthith bhagavaanon ke naam jaisi hasya kavitaaon se bharpoor pustaken likhane vaale hullad muradaabadi ko kalashri, attahas sammaan, hasya ratna sammaan, kaaka haathrasi puraskaar jaise puraskaar se sammanit kiya gaya tha. bharat ke purv raashtrapati da. shankar dayaal sharma dwaara march 1994 main raashtrapati bhawan main abhinandan hua tha.
 hullad muradaabadi kaa janm 29 may 1942 ko gujarawaala, pakistan main hua tha. bantwaare ke dauraan parivaar ke saath muradabad, uttar pradesh aa gaye the. inkaa vaastavik naam susheel kumaar chaddha tha. 
 muradabad main budh bazaar se stesan road par sabarwal building ke peeche dahini ore sthit ek awaas main kiraye par unka parivaar rahane laga. baad main panchasheel colony main unhone apana awaas bana liya tha.
 kareeb 15 varsh purv is makaan ko unhone bech diya tha or mumbai main jaakar bas gaye the. parivaar main patni krishna chaddha ke saath hi yuva hasya kaviyon main shumaar putr navaneet hullad, putree sonia evam manisha hai. mahanagar ke kejike kalege main shiksha grahan karte hue biessi kii or hindi se eme kii degree hasil kii. padhai ke dauraan hi vah kalege main sahpaathee kaviyon ke saath kavita paath karne lage the.
 shuruyaat main unhone vir ras kii kavitaayen likhi lekin kuch samay baad hi hasya rachanaaon kii ore unka rujhaan ho gaya or hullad kii hasya rachanaaon se kavi manch gulzaar hone lage. san 1962 main unhone ‘sabar’ up naam se hindi kavy manch par apni upasthiti darj karai. baad main vah hullad muradaabadi ke naam se desh duniya main pahachaane gaye.
 film santosh evam bandhanbahon main bhi unhone abhinay kiya tha. bharatiyon ke filmon ke bharat kumaar kahe jane vaale manoj kumaar ke saath unke madhur sambandh rahe hai.
 hullad muradaabadi ne apni rachanaaon main har choti si baat ko apni rachanaaon kaa aadhaar banaaya. kavitaaon ke alaava unke dohe sunakar shrota hansate hansate lotpot hone lagate. hullad ke kuch aise hi dohon par najar daaliye- 
 karja detaa mitra ko wo moorakh kehlimahamurkh wo yaar hajo paise lautaay
 police par vyangy karte hue likhaa he- 
 bina jurm ke pitegasmajhayaa tha toypanga lekar police sesabit bachaa na koy
 unka ek doha- purna safalataa ke liye, do chijen rakh yaad, mantri kii chamachagiri, police kaa aashirwad.’ raajnneeti par unki kavita- ‘jindagi main mil gaya kursiyon kaa pyaar he, ab to paanch saal tak bahaar hi bahaar he, kabr main he paanv par, phir bhi pahalwaan hum, abhi to main jawan hum....’ unhone kavitaaon or shero shaayari ko parodiyon main aisa piroyaa ki bado se lekar bachche tak unki kavitaaon main duubakar masti main jhuumate rahete. echemavi evam tisiris se casets se ‘hullad in honkong’ sahit rachanaaon kaa elbum bhi hai. unhone bainkak, nepal, honkong, tathaa america ke 18 nagaron main yatraye bhi kii.
 
 72 saal ke hullad lambey vakt se biimaar chal rahe the. wo chah saal se diabetes or thyride sambandhi dikkaton se peedit the. 12 farvari 2014 din shanivaar ko shaam kareeb 4 baje mumbai sthit awaas main dil kaa daura padane se unka nidhan ho gaya. hullad muradaabadi ke nidhan kii khabar se shahar ke kavi sahitya jagat main shok kii lahar daud gai.
 
