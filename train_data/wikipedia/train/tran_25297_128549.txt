 
 nirdeshaank: 26°43′41″N 77°01′59″E / 26.728°N 77.033°E / 26.728; 77.033
 hindun bharat ke rajya rajasthan kaa ek upjila he.
 ise hindon tathaa hindon ke naam se bhi janaa jaataa he. iskaa mukhyalay hindun he. yahaan mukhyatah sabhi samudaay ke log rahete hai.
 nakkash kii devi - gomti dham ko hindun city kaa hriday kaha jaataa he. yah hindun city ke madhya main sthit he. yah mata durga ke ek rup nakkash kii devi kaa mandir he. kaha jaataa he ki jab sant shri gomti das ji maharaj yahan par aae the to unhen raatri ko kaila mata ne swapn main apane ek pipal ke neeche dave hone kii soochna di. agle hi din vahaan khudaai karne par mata kii do chamatkaari murtiyon mili jinhen vahiin sthapit kar mata kaa mandir banwaaya. mandir ke peeche kii taraf param poojya brahmaleen shri shri 1008 gomti das ji maharaj kaa vishalkay mandir unke shishyon dwaara banaaya gaya. jisamen unki samadhi bhi sthit he. yahan par chamatkaari shiv parivaar, panchmukhi hanumanji kii pratimaa, ram mandir, yamraj ji aadi ke mandir sthit hai. yahan par ek vatika sthit he. ise gomti dham ke naam janaa jaataa he. iske ek taraf vishalkay talab jalsen sthit he.
 
 narsingh ji mandir, hindun shahar se lagbhag 15 kilometre kii duuri par, ek gupha ke rup main sthit he. hindu puraanon ke anusaar narsingh, bhagwaan vishnu ke avatar hai, jo bhakt prahlada kii raksha karne ke uddeshy se avatarit hue the.
  shri mahavir ji hindun city se 17 kilometre dur mahaviraji kaswe me sthit he. yah mandir jain dharm kii aasthaa kaa kendra he. is mandir me bhagwaan mahavir ki tambe se nirmit pratimaa he, joki padmasana me virajit he. mandir ke paas hi gambheeri nadi bahati he. mahaviraji ki pratimaa ko jameen se khod kar praapt kiya gaya he, jisase se sambandhit katha he ki ek gwaale ki kaamdhenu gaayen pratidin ek tile par ja kar apana sara dudh us tile par failaa detii thim. is ghatana se aashcharya chakit hokar gwaale va gaanv waalo ne us tile ki khudaai ki to vahaan se mahaviraji ki murti nikali. yahan prativarsh mahavir jayanti par meley kaa aayojan kiya jaataa he, jo ki paanch dino tak chalata he. meley ke antim din rath yatra nikaali jaati he va kai dharmik or saanskrithik aayojan kiye jate hai. deshbhar se hajaaron shraddhalu isame sammilit hone aate hai.
 yahan mukhyalay se 8-10 kilometre dur purv kii ore bahut vishalkay pahari kshetra sthit he. jise hindun kaa dong ilaaka ke naam se bhi jaanate he. yah hindun ke van kshetra kaa ek bhaag he. yahan aas paas chote-chote gaanvon vase he. yah bahut manoram kshetra he. yahan ke paas main hi jagar bandhhai. hindon se 3 kilometre dur sikaroda minaa gaanv he
 
 timangarh hindun city ke nikat he. is kile kaa nirmaan 12veen shatabdi ke madhya main hua tha. apane samay main timangarh sthaneey satta kaa centre tha. 1196 main yahaan ke raja kunwar paal kaa haraakar mohammad gauri or unke senapati qutubuddin ne is par apana kabja kar liya tha. iske baad raja kunwar paal ko reva ke ek gaanv main sharan leni padi. kile ke mukhya dwaar par mughal sthapaty kala kaa prabhaav dikhaai padataa he. lekin kile ke aantarik hisson par yah prabhaav nahin he. isaki deevaaren, mandir or bazaar apane sahi rup main dekhe ja sakate hai. kile se sagar jhil kaa vihangam drishy bhi dekha ja saktaa he.
 shri kaila devi ji mandir hindun city se 53 kilometre dur sthit he. yah mana jaataa he ki is mandir kii sthapana 1100 i. main hui thi. shri kaila devi purvi rajasthan, madhya pradesh or uttar pradesh ke lakhon logon kii aradhy devi hai. prativarsh kareeb 60 lakh shraddhalu yahaan darshanon ke liye aate hai. yah mandir devi durga ke 9 shaktipeethon main se ek he. caitra navaratri main yahaan meley kaa aayojan kiya jaataa he.
 yah abhyaarany hindun city se 53 kilometre dakshin pashchim main sthit he. is abhyaarany kii seemaa kailadevi mandir ke paas se shuru hokar karan poor tak jaati hai or ranthambhore rashtriya udyaan se bhi milti hai. kaila devi abhyaarany main nilgai, tendue or siyaar ke alaava kingfisher main milte hai.
