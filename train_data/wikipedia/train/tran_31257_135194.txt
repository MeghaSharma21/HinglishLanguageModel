 nasa antariksh malbe ko saafe karne ke liye gekko gripurs ko viksit kar rahaa he. 
 pasadena, california main nasa kii jet proplson prayogshaala main shodhakartaaon dwaara antariksh malbe jisamen kakshiya malbe yaa karaab ho chuke upgrahon aadi vastuein sammilit hai ko saafe karne ke liye gekko gripurs ko viksit karne hetu prayaas kiya ja rahaa hai. gekko griper mul rup se ek chipakane vaala padaarth he. is se sambandhit khabar ko 19 disambar 2014 ko jet proplson prayogshaala kii website par prakashit kiya gaya tha. 
 is gripping pranali ko haaron paranes jo ek jepiel main kaary karne vaale ek robotics shodhakarta or gripurs ke liye pramukh anveshak he dwaara viksit kiya gaya he. yah pranali geko se prerit he, jo chhipakaliyon ke ek gana gekkota se sambandhit hai yah ushnkaribandheey pradeshon main saamanyatya paayi jaati hai. 
 
 viksit kiye ja rahe gekko gripurs par synthetic bal hai jo geko chhipakaliyon ke pairon par paae jane vaale chote bal kii tarah hai. in synthetic baalo ko stalks bhi kaha jaataa hai. ye pachchar ke aakaar ke hai or duusari taraf ye mashroom ke topi jaise he. 
 gripping pad halke se kisi vastu ke hisse ko chhu leti he to baalo kaa keval upari bhaag kisi vastu ko chhu paata hai, gripurs kii chipchipahat ko prarambh yaa band kiya ja saktaa hai saath hi inaki disha bhi parivartit kii ja sakati hai. 
 gekko gripurs kii asthaayee chipchipahat vaan dar vals bal ke prayog ke madhyam se hasil kii jaati he. is bal ko nobel puraskaar vijeta bhautik vigyaani yohaness didrick vaan dar vals ke naam par rakhaa gaya he. jab vaan dar vals bal ko chipakane vaala pad par lagu kiya jaataa he, to synthetic bal jhuk jate hai. 
 is tarah se bal or sataha ke bich sampark kaa vaastavik kshetra bad jaataa he, jo adhik se adhik aasanjan ke liye sangat hai. jab bal kaa prabhaav samaapt kar diya jaataa hai to bal punah sidhe ho jate hai tathaa is prakriya se chipchipahat band ho jaati he. 
 parmaanuon ke nabhik kii parikrama karne vaale electronon kaa samaan vitaran nahin hone se halkaa vidyutiya aavesh utpann hota hai jiske kaaran ye asthaayee chipakane vaala bal utpann hota hai. yah bal atyadhik taapmaana, dabaav or vikiran kii sthiti main bhi jari rah saktaa hai. 
 jepiel main 30 se adhik antariksh yaan kii satahon kaa pareekshan gripurs kii sateekta kii jaanch karne ke liye kiya ja chukaa hai. isse pehle agast 2014 main, ek pareekshan udaan nasa ke antariksh praudyogiki mishan nideshaalay dwaara gekko griper pariyojna ko jaanchane ke liye kii gayi thi. 
 pareekshan ke dauraan nasa ke si â€“ 9 bi kii udaan ke dauraan vimaan par savaar shodhakartaaon ne bharaheenta kii sankshipt avadhi main gripurs kaa istemaal kiya. pareekshan ke dauraan gripurs ek 20 pound ke ghan jo tair rahaa tha ko pakadaney main safal rahaa iske saath hi gripurs antariksh yaan saamagree panelon se bana ek baniyaan pahane ek shodhakarta jo 250 pound vastu ke baraabar tha ko pakadaney main bhi safal rahaa. in gripurs kaa jepiel thermal nirvaat chambar main safaltaapurvak pareekshan kiya gaya he, kul nirvaat kii sthiti or 76 degree fahrenheit ke neeche ke taapmaana jo antariksh kii sharton ke anukaran karne ke samaan hai. 
 iskaa 30000 se adhik chakra main chaalu or band karke parikshan kiya gaya, iske baad bhi iskaa chipkaane kaa gun achche se kaary karata rahaa. uske pashchaat kai prototip ke dizin taiyaar kiye ja chuke he. 
 kakshiya malbe ko saafe karne ke alaava, ye gripurs antariksh yaan ke nirikshan main madad kar saktaa he yaa chote upgrahon ko antarrashtriya antariksh stesan se docking main sahaayta karte hai. is pranali dwaara antariksh main gum rahi vastuon ko aasaani se pakadaa ja saktaa hai, anyathaa unako lakshith karnaa kathin hota hai. 
 prithvi kii kaksha main 3.9 inch se bhi bade 21000 se adhik tukade kakshiya malbe se tair rahe hai. america antariksh nigaraanee network niyamit taur par in vastuon kii nigaraanee karata hai. 2009 main, ek aakasmik takkar ek kaaryakari sanchaar upgrah or malbe ke ek bade tukden ke bich hui thi jisamen upgrah nasht ho gaya tha. 
