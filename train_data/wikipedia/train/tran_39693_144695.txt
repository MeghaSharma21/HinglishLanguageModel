 pardaa ek islamic shabd he jo arabi bhashaa main farsi bhashaa se aayaa. iskaa arth hota he "dhaknaa" yaa "alag karnaa". pardaa pratha kaa ek pahalu he burka kaa chalan. burka ek tarah kaa ghunghat he jo muslim samudaay kii mahilaayein or ladkiyaan kuch khaas jagahon par khud ko purushon kii nigaah se alag/dur rakhane ke liye istemaal karti hai. 
 bharat main hinduon main pardaa pratha islam kii dein he. islam ke prabhaav se tathaa islamic akraman ke samay lucchon se bachaav ke liye hindu striyaan bhi paradaa karne lageen. yah pratha mogul shaskaon ke dauraan apni jade kaaphi majboot kii. vaise is pratha kii shuruyaat bharat main12vin sadi main maani jaati he. iskaa zyaadaatar vistaar rajasthan ke raajput jati main tha. 20vin sadi ke utraarddh main is pratha ke virodh ke falswarup isamen kami ai he. yah pratha stri kii mul chetana ko avaruddh karti he. vah use gulaamon jaisaa ahsaas karaati he. jo striyaan is pratha se bandha jaati he. ve kai baar itnaa sankoch karne lagati hai ki beemaari main bhi apni sahi se jaanch karaane main asafal rahati hai. is pratha ko samaaj me rakhane ke nuksaan bahut hai. 
 bharat ke sandarbh main isa se 500 varsh purv rachit 'nirukt' main is tarah kii pratha kaa varnan kahin nahin miltaa. nirukton main sampatti sambandhi maamle nipataane ke liye nyaayalayon main striyon ke aane jane kaa ullekh miltaa he. nyaayalayon main unki upasthiti ke liye kisi pardaa vyavastha kaa vivaran isa se 200 varsh purv tak nahin miltaa. is kaal ke purv ke pracheen vedon tathaa samhitaon main pardaa pratha kaa vivaran nahin miltaa. pracheen rugveda kaal main logon ko vivaah ke samay kanya kii ore dekhne ko kaha he- iske liye rugveda main mantra bhi he jiskaa saar he ki "yah kanya mangalamay he, ekatra ho or ise dekho, ise ashish dekar hi tum log apane ghar ja sakate ho." vahiin'aashvalyangriysutra' ke anusaar dulhan ko apane ghar le aate samay duulhe ko chahie ki vah prayek nivesh sthaan par darshakon ko dikhaae or use bado kaa aashirwad praapt ho tathaa chhoton kaa sneh. isse spasht he ki un dinon vadhuon dwaara pardaa dhaaran nahin kiya jaataa tha, balki ve sabhi ke samaksh khule sir se hi aati thim. pardaa pratha kaa ullekh sabase pehle mughalon ke bharat main akraman ke samay se hota hua dikhaai detaa he. 
 is sambandh main kuch vidwaanon ke matanusaar 'ramayana' or 'mahabharat' kaaleen striyaan kisi bhi sthaan par pardaa athwa ghunghat kaa prayog nahin karti thim. ajanta or sanchi kii kalakritiyon main bhi striyon ko bina ghunghat dikhaaya gaya he. manu or yajyavlky ne striyon kii jivan style ke sambandh main kai niyam banaae hue hai, parantu kahin bhi yah nahin kaha he ki striyon ko parde main rahanaa chahie. zyaadaatar sanskrit naatakon main bhi parde kaa ullekh nahin he. yahaan tak ki 10veen shatabdi ke prarambh kaal ke samay tak bhi bhartiya raaj pariwaron kii striyaan bina parde ke sabha main tathaa ghar se baahar bhraman karti thim, yah varnan swayan ek arab yatri abu jaid ne apane lekhan ke jariye kiya he. spasht he ki bharat main pracheen samay main koi pardaapratha jaisi bimaar rudhi prachlan main nahin thi. 
