 raja ravi verma bharat ke vikhyath chitrakaar the. unhone bhartiya sahitya or samskruti ke paatro kaa chithran kiya. unke chitron kii sabase badi visheshta hindu mahakavyon or dharmagranthon par banaae gaye chitra hai. hindu mithkon kaa bahut hi prabhaavshaalee istemaal unke chitron main dikhataa hai. vadodara sthit lakshmivilas mahal ke sangrahalay main unke chitron kaa bahut bada sangrah he.
 raja ravi verma kaa janm 29 april 1848 ko kerala ke ek chote se shahar kilimanoor main hua. paanch varsh kii choti si aayu main hi unhone apane ghar kii deevaaron ko dainik jivan kii ghatnaon se chitrit karnaa prarambh kar diya tha. unke chachaa kalakaar raaj raja verma ne unki pratibha ko pahachaanaa or kala kii praarambhik shiksha di. chaudaa varsh kii aayu main ve unhen tiruvanantpuram le gayi jahaan rajmahal main unki tel chithran kii shiksha hui. baad main chitrakala ke vibhinn ayaamon main dakshata ke liye unhone mysore, baroda or desh ke anya bhaagon kii yatra kii. raja ravi verma kii safalataa kaa shrey unki suvyavasthit kala shiksha ko jaataa he. unhone pehle parmparik thanjore kala main maharath praapt kii or phir europea kala kaa adhyayan kiya. 
 doctor anand kumaraswami ne unke chitron kaa moolyankan kar kalajagat main unhen supratishthit kiya. 58 varsh kii umr main 1906 main unka dehant hua.
 chitrakala kii shiksha unhone madurai ke chitrakaar allagri naidu tathaa videshi chitrakaar shri theodor jenson se, jo bhramanarth bharat aaye the, paayi thi. donon europea style ke kalakaar the. shri verma kii chitrakala main donon shaileyon kaa sammishran drushtigochar hota he. unhone lagbhag 30 varsh bhartiya chitrakala kii sadhana main lagaae. mumbai main lithograph press kholkar unhone apane chitron kaa prakaashan kiya tha. unke chitra vividh vishay ke hai kintu unamem puranic vishyon ke or raajaaon ke vyakti chitron kaa aadhiky he. videshon main unki kritiyon kaa swaagat hua, unka sammaan badha or padak puraskaar mili. puranic veshbhusha ke sachche swaroop ke adhyayan ke liye unhone deshaatan kiya tha. 
 unki kalakritiyon ko teen pramukh shreniyon main baanta gaya he. 
 yadhyapi jansadharan main raja ravi verma kii lokapriyata itihaas puraana va devi devataaon ke chitron ke kaaran hui lekin tel madhyam main bani apni pratikrutiyon ke kaaran ve vishwa main sarvotkrisht chitrakaar ke rup main jane gayi. aaj tak telarangon main unki jaisi sajiv pratikrutiyaan banane vaala kalakaar doosraa nahin hua. unka dehant 2 oktober 1906 ko hua.
 
 
 
 ashtsiddhi
 lakshmi
 saraswati
 bhishma pratigya
 krishna ko sajaati hui yashoda
 radhamadhav
 arjuna va subhadra
 gangavataran
 shakuntla
 duhkhi shakuntla
 draupadi
 draupadi kaa satvaharan
 sairandhri
