 bal sahitya choti umr ke baccho ko dhyaan main rakh kar likhaa gaya sahitya hota he.
 bal-sahitya lekhan kii parampara atyant pracheen he. narayan pandit ne panchatantr naamak pustak main kahaniyon main pashu-pakshiyon ko madhyam banaakar bacchon ko shiksha pradaan kii. kahaniyon sunanaa to bacchon kii sabase pyaari aadat he. kahaniyon ke madhyam se hi ham bacchon ko shiksha pradaan karte hai. bachapan main hamaari daadi, nani hamaari maa hi hamen kahaniyaan sunaati thi. kahaniyon sunaate-sunaate kabhi to ve hamen pariyon ke desh le jaati thi to kabhi satya jaisi yathartwaadee vaali baaten sikhaa jaati thim. saahas, balidaan, tyaag or parishram aise gun hai jinke aadhaar par ek vyakti aage badhata he or ye sab gun hamen apni maa ke haathon hi praapt hote hai. bachche kaa adhik se adhik samay to maa ke saath gujarata he maa hi use sahitya tathaa shiksha sambandhi jaankaree detii he kyonki jo haath paalna main bachche ko jhulaate hai ve hi use sari duniya kii jaankaree dete hai.
 darasal, bal sahitya kaa uddeshy bal pathakon kaa manoranjan karnaa hi nahin apitu unhen aaj ke jivan kii sachchaaiyon se parichit karana he. aaj ke balak kal ke bharat ke naag padhegein usee ke anurup unka charitra nirmaan hoga. kahaniyon ke madhyam se ham bacchon ko shiksha pradaan karke unka charitra nirmaan kar sakate hai tabhi to ye bachche jivan ke sangharshon se jujh sakenge. in bacchon ko bade hokar antariksh kii yatraaen kerani hai, chaand par janaa he or shaayad duusare grahon par bhi. bal sahitya ke lekhak ko bal-manovigyaan kii puri jaankaree honi chahie. tabhi vah bal maanas patal par utar kar bacchon ke liye kahani, kavita yaa bal upanyaas likh saktaa he. bacchon kaa man makkhan kii tarah nirmal hota he, kahaniyon or kavitaaon ke madhyam se ham unke man ko vah shakti pradaan kar sakate hai jo unke man ke bheetar jaakar sanskaar, samarpan, sadbhaavna or bhartiya samskruti ke tatv bitha sakate hai.
 shri ke. shankar pillai dwaara bal sahitya ke sandarbh main “children book trust” kii sthapana 1957 main kii gai thi. aaj yah trust apni 50veen varshganth manaa rahaa he. is trust kaa mukhya uddeshy bacchon ke liye uchit digining va saamagree uplabdh karana he. isamen 5-16 varsh tak ke bacchon ke liye behatar bal sahitya uplabdh he. jaise:
 puranic kathaayen: krishna sudama, panchatantr kii kahaniyon, puranic kahaniyon, prahlada
 gyanavardhak: upyogi avishkaar, parvat kii pukaar, rangon kii mahima, vigyaan ke manoranjak khel
 rahasy romaanch : anokhaa uphaar, jasuson kaa jasoos, nanihaal main gujarey din,ponch jasoos
 upanyaas/kahaniyon: 24 kahaniyon, insaan kaa betaa, guddi, master sahab
 mahaan vyaktitv: mahaan vyaktitv part ek se das tak
 vanya jivan : amma kaa parivaar, kuch bhartiya pakshi, chota sher bada sher,
 paryaavaran : anokhe rishte
 kya or kaise: computer, ghadi, telephone, railgadee
 children book trust ne bacchon ke liye asamiya, bengali, hindi, gujarati, kannada, malayalam, marathi, punjabi, tamil or telugu bhashaaon main sachitr pustaken prakashit kii hai. is trust ke parisar main hi da0 raay memory children vaachanalay tathaa pustkaalay kii sthapana kii gai he. jo keval 16 varsh tak ke bacchon ke liye hai. isamen hindi tathaa angreji bhashaa kii 30,000 se adhik pustaken hai. isi kram main san 1991 main shankar art academy kii sthapana kii gai he. jahon par pustak, chitra, art tathaa graphic ke kaarykram chalaae jate hai. shankar international chitrakala pratiyogita bhi puure desh main yojit kii jaati he jisase bacchon main srujanaatmak ruchi kaa vikaas hota he.
 patrikaon ke str par anek bhartiya bhashaao main chanpak, hindi main bal hans, bal bharti, nanhen samratnandan tathaa yuvaaon ke liye muktha prakashit kii jaati he
 punjab kesari, navabharat times, hindustan samachar patron main bhi ‘baalkon kaa konaa’ bacchon ke liye prakashit kiya jaataa he jisamen bal pratibha ko viksit karne kaa avasar diya jaataa he ‘times of india’ ke dariyaganj sthit en.ai.i. centre main dilli ke schuli bacchon kii rachanaaon par aadhaarit shiksha kaa prishth sampadit hota he jo atyant suchnaprad tathaa rangabirangi abha ko lekar prakashit kiya jaataa he jisamen dilli ke sabhi skulon kii gatividhiyon prakashit kii jaati he jo ki bal sahitya ke kshetra main ek anoothaa kadam he.
 aadhunik baalsahitya ke praneta ke rup main dow harikrishna devsare ne 300 se adhik pustaken likhi, sahitya ke pratishthit sansthaaon se 25 se adhik rashtriya evam rajkeey puraskaron se sammanit kiya gaya. sahitya academy dwaara baalsahitya ke kshetra main samgr yogadan hetu varsh 2011 ke puraskaar se bhi sammanit kiya gaya. dodevasre kii jeevani film ke liye is link par clic karen. 
 shri jaiprakash bharti ko hindi main baalsahitya kaa yug pravartak mana jaataa he.
 
 
