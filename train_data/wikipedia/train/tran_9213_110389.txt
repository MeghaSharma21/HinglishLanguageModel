 
 pipal bharat, nepal, shri lanka, china or indonesia main paaya jane vaala bargad, yaa gooler kii jati kaa ek vishalkay vriksh he jise bhartiya samskruti main mahatvapurn sthaan diya gaya he tathaa anek parvon par isaki puja kii jaati he. bargad or gooler vriksh kii bhanti iske pushp bhi gupt rahete hai atah ise 'guhyapushpak' bhi kaha jaataa he. anya kshiri vrikshon kii tarah pipal bhi dderghaayu hota he.iske fal bargad-gooler kii bhaanti bijon se bhare tathaa aakaar main moongfalee ke chote daanon jaise hote hai. beej rai ke dane ke aadhe aakaar main hote hai. parantu inase utpann vriksh vishaltam rup dhaaran karke saikadon varsho tak khadaa rahata he. pipal kii chaaya bargad se kam hoti he, phir bhi iske pattey adhik sundar, komal or chanchal hote hai. vasant ritu main is par dhaani rang kii nayi konpalein aane lagati he. baad main, vah hari or phir gahari hari ho jaati hai. pipal ke pattey jaanwaron ko chaare ke rup main khilaaye jate hai, vishesh rup se haathiyon ke liye inhen uttam chaara mana jaataa he. pipal kii lakdi eendhan ke kaam aati he kintu yah kisi imarti kaam yaa furniture ke liye anukool nahin hoti. swasthya ke liye pipal ko ati upyogi mana gaya he. pilia, rataundhi, malaria, khaansi or dama tathaa sardi or sir dard main pipal kii tahani, lakdi, pattiyon, kopalon or seekon kaa prayog kaa ullekh miltaa he.
 bhartiya samskruti main pipal devvruksh he, iske satvik prabhaav ke sparsh se ant: chetana pulakit or prafullit hoti he. skanda puraana main varnit he ki ashwatth ke mul main vishnu, tane main keshav, shakhaon main narayan, patton main srihari or falon main sabhi devataaon ke saath achyut sadaiv nivas karte hai. pipal bhagwaan vishnu kaa jivant or purnat:murtiman swaroop he. bhagwaan krishna kehete hai- samast vrikshon main main pipal kaa vriksh hoon. swayan bhagwaan ne usase apni upama dekar pipal ke devatv or divyatv ko vyakt kiya he. shastron main varnit he ki pipal kii savidhi puja-archana karne se sampoorn devtaa swayan hi poojit ho jate hai. pipal kaa vriksh lagane vaale kii vansh parampara kabhi vinasht nahin hoti. pipal kii seva karne vaale sadgati praapt karte hai. pipal vriksh kii prarthana ke liye ashwatthastotra main pipal kii prarthana kaa mantra bhi diya gaya he. prasiddh granth vrathraj main ashwatthopasna main pipal vriksh kii mahima kaa ullekh he. ashwatthopanayanvrat main maharishi shaunak dwaara iske mahatva kaa varnan kiya gaya he. atharvavedake upved ayurveda main pipal ke aushadhiy gunon kaa anek asaadhya rogon main upyog varnit he. pipal ke vriksh ke neeche mantra, jap or dhyaan tathaa sabhi prakaar ke sanskaron ko shubh mana gaya he. shrimadbhagwat main varnit he ki dwapar yug main paramdhaam jane se purv yogeshwar shrikrishna is divya pipal vriksh ke neeche baithkar dhyaan main leen hue. yajna main prayukt kiye jane vaale 'upabhrit paatr' pipal-kasht se hi banaae jate hai. pavitrataa kii drushti se yajna main upyog kii jane vaali samidhaayen bhi aam yaa pipal kii hi hoti hai. yajna main agni sthapana ke liye rishigan pipal ke kashtha or shami kii lakdi kii ragad se agni prajvalit kiya karte the. gramin samskruti main aaj bhi log pipal kii nayi kopalon main nihit jeevandaayee gunon kaa seven kar umr ke antim padav main bhi sehatmand bane rahete hai.
 jab amavasya hindu calendar varsh main somvaar ko padati he. is din pavitra pipal ke ped kii 108 baar parikrama kar mahilaayein vrath rakh kar pujan karti hai. 
