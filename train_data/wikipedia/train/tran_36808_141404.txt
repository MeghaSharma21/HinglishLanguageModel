 dakaiti hinsa yaa hinsa kii dhamkee se gair-kanoonee dhang se kisi anya vyakti kaa dhan, maal, jaan, pashudhan yaa anya vaastu chin lene ko kehete hai. dakaiti karne vaale vyaktiyon ko daaku yaa dasyu kaha jaataa he. daaku aksar girohon kaa bhaag hote hai or aise kshetron main adde banaate hai jahaan police or anya kaanoon ke rakhwalon kaa pahunchnaa kathin ho. raahazani ek vishesh prakaar kii dakaiti hoti he jisamen yatra kar rahe logon par hamalaa kar ke unase chori kii jaati he yaa swayan unpar balaatkaar yaa qatl jaisaa aparaadh kiya jaataa he.
 kuch daaku apane jivan ke armbh main shareef log hua karte the jinaki kisi shaktishaalee vyakti yaa sarkaar se ladaai ho gai ho or unhen jaan bachane ke liye bhaagna padataa tha. sarkaar or police unka shikaar kar rahi hoti thi isliye ve apane bachaav ke liye hathiyaar uthaa lete the or jeene ke liye khaane-paise kii vajah se aparaadh kaa rasta lete the. aise vidrohi daakuon ko puraane kaal main aksar 'baagi' bulaayaa jaataa tha.
 'daaku' ko angrezi main 'bandit' yaa 'brigand' kehete hai. 'raahazano' ko angrezi main 'hiveman' kaha jaataa tha lekin angrezibhaashi deshon main kaanoon vyavastha acchhee hone se yah 150 varshon se dekhe nahin gaye hai. america main daakuon ko 'outlau' kaha jaataa tha. mexico main spani bhashaa kaa 'desperaado' shabd istemaal hota tha. baagi daakuon ko america main 'rabal outlau' kaha jaataa tha.
 bhartiya samskruti main ateet ke kuch jane-maane daaku aaj bhi yaad kiye jate hai, jaise ki bijanour kaa sultanaa daaku, jisapar ek mashhoor nautnki aadhaarit he. aadhunik kaal main phulan devi ek mahila daaku thi jo aage chalakar bharat kii saansad bhi bani.
 anya deshon main bhi prasiddh daaku hue hai. masalan america main jassi jemz or billy da kid mashhoor hai. madhyakaalin england main robin hud ek mashhoor baagi daaku tha. italy main prasiddh tha Carmine Crocco
