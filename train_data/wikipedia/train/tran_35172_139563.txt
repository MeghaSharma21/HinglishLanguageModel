 bhartiya banking pranali main kshetreey gramin bainkon kii sthapana bharatvarsh ke krishakon evam pichde varg ke logon ke jivan main krantikari ghatana maani ja sakati he kyonki kshetreey gramin bainkon kii sthapana ke peeche mul uddeshy yahi he ki chote tathaa majhole str ke kisaanon, bhoomihin mazdooron aadi ko aasaani se banking sevaaon evam suvidhaon kaa laabh pahunchaaya jaae tathaa unhen yug-yug se chale aa rahe sahukaaron kii zanjeeron se mukti dilaakar unke apane gaurab ko punarujjivit karane kii sahaayta pradaan kii jaae. in bainkon kii sthapana kshetreey gramin bank ke adhyadesh 1975 antargat kiye jane kaa nirdhaaran kiya gaya or sthaneey jarur drushtigat rakhkar sabhi anusuchit bainkon ko is prakaar kii kshetreey gramin bainko kii sthapana ke liye anudesh jari kiye gaye hai. in anudeshon ke anusaar sabhi vanijyik bainkon ne kshetreey gramin bainkon kii sthapana kii he or nirantar ye bank sthapit kiye ja rahe hai or is prakaar kii mahatvakankshi yojana taiyaar kii gai he ki inkaa vikaas aise kshetron main vishesh rup se kiya jayega jahaan par vanijyik bainkon tathaa sahakaari bainkon kii sevaaon evam suvidhaon kaa vikaas nahin ho sakaa he. is prakaar kshetreey gramin bainkon dwaara unke lakshya kii purti karne kii disha main nirantar prayaas jari he or inaki sevaao tathaa suvidhaon kaa laabh uchit jaruratmand vyaktiyon tak pahunch rahaa he, yahi kshetreey gramin bainkon ke lokapriy hone kii pavati maani ja sakati he.
 bhartiya bankig pranali main vanijyik bainkon kii apni alag pahchaan hone ke saat hi unka mahatv vishesh mana ja saktaa he. banking pranali kii 'ridh' kii haddi isko kaha ja saktaa he. ye bank apane purna ansh patron ke vikray, janata se praapt jamaa surakshit kosh, anya bainkon tathaa kendriya bank se rin lekar praapt karte hai or sarkari pratibhutiyon, vinimay patron, baadon, taiyaar maal athwa anya prakaar kii taral yaa chal sampatti kii jamaanat par rin pradaan karte hai. bhartiya rigerv bank kaa in par niyantran rahata he. rashtriyakaran se purv inkaa uddeshy tathaa bankig pranali thodi bhinn prakaar kii thi kintu pramukh bainkon ke rashtriyakaran ke saath hi inaki kaary pranali tathaa antargat parichaalan kii dasha ev disha main aamulagr parivartan hue hai. is parivartan ke peeche bainkon ke rashtriyakaran kaa mul uddeshy nihit he. at: bhartiya banking vyavastha ke pramukh vanijyik bainko ke rashtriyakaran kii ghatana yugpravartak maani ja sakati he. bank rashtriyakaran ke saath hi bharatvarsh kii saamaajik tathaa aarthik vikaas kii disha unnat karne vaale ek nae parv kii shuruuaat hui he. 19 july 1969 ko desh ke 50 karod rupee se adhik jamaa raashi vaale pramukh chaudaa anusuchit vanijyik bainkon ke rashtriyakaran ke saath hi is nae vikaas parv kaa shriganesh hua. isi ke saath hi bhartiya banking pranali maatr len-dein, jamaa yaa rin ke madhyam se keval laabh arjeet karne vaala udyog hi na rahakar bhartiya samaaj ke garib, dalit tabakon ke saamaajik evam aarthik punarutthan or aarthik rup main unhen ooncha uthaane kaa ek shashakt madhyam ban gaya. bank rashtriyakaran kii sutaradhar saudamini shrimati indira gandhi ko puraa yakeen tha ki yah banking udyog raashtra ke sarvageen vikaas evam punarutthan kii disha main teji laayegaa. bainkon ke rashtriyakaran ke aitihaasik parv kii shuruuaat karte samay shrimati indiraji ne kaha tha ki "banking pranali jaisi sanstha, jo hajaaron -lakhon logon tak pahunchati he or jise lakhon logon tak pahunchaana chahie, ke peeche aavashyak rup se koi bada saamaajik uddeshy hona chahie jisase vah prerit ho or in kshetron ko chahie ki vah rashtriya praathamiktaaon tathaa uddeshyon ko puraa karne main apana yogadan den. " is vishwaas ko sarthak karne kii prakriya main hi 200 karod rupee se adhik jamaa raashi vaale or chha: bainkon kaa rashtriyakaran 15 april 1980 ko kar diya gaya.
 rashtriyakaran se purv sabhi vanijyik bainkon kii apni alag or swatantra nitiyaan hoti thim or unka uddeshy adhikadhik laabh ke margon ko prashast karne tak hi simit tha jo swaabhaavik hi mana janaa chahie kyonki in bainkon ke adhiktar share-dharak kuch ine-gine puunjipati vyakti the jo apane hiton kii raksha ke saath nijee hitadhikariyon ko hi banking sevaaon evam suvidhaon kaa laabh pahunchaate the. samaaj ke garib, kamjor varg, dalit tathaa saamaanya gramin tabakon ke logon ko bank kis chidia kaa naam hota he, iskaa bhi pataa nahin tha. at: ve din-pratidin seth-sahukaaron evam mahajanon ke sood ke neeche itane dab gaye ki jivan kii asli pahchaan tak bhul gaye. bharatvarsh asaliyat main graamon main hi basaa he or graamon main kisaan evam khetihar majdoor basate hai. bank rashtriyakaran ke purv kisaanon kii haalat itani kharaab hoti thi ki unke bare main ek kadava satya kaha jaataa he ki bhartiya kisaan karj main hi janm letaa he. karj main hi palata he or peeche karj chhodkar hi marataa he. falat: aisi dasha main puunjipati adhik dhanwaan hote gaye tathaa nirdhan or bhi garibi ke do paaton main pisate gaye or desh main bhayankar saamaajik asantulan kaa sankat paidaa ho gaya. saamaajik asantulan ke saath hi raashtra jabardast aarthik vishmataaon ke kodh main ulajh gaya. is prakaar saamaajik tathaa aarthik vikaas kii gati avaruddh hoti gai jiske falswaroop krantikari nai aarthik niti kii aavashyaktaa mahasoos kii jane lagi thi at: desh kii arthvyavastha kii ridh kii chhadi bainkon kaa rashtriyakaran karke unhen desh ke vikaas pravaah main shaamil kiya janaa ek rashtriya aavashyakta thi. falat: bainkon kaa rashtriyakaran kiya gaya. is rashtriyakaran main mul uddeshy yahi rahaa ki banking pranali desh ke aarthik vikaas mulak kaaryon main sakriy sahyog pradaan karke banking sevaaon evam suvidhaon kaa laabh samaaj ke kamjor virgon sahit anya sabhi kshetron ko pahunchane main ahm bhoomika adaa karen.
 is prakaar pramukh vanijyik bainkon kaa rashtriyakaran karne ke mul uddeshy the.
  banking suvidhaon tathaa sevaaon kaa vistaar karnaa, rashtriyakaran ke pehle bankig sevaaye kuch poojipatiyon evam bade vyapaaree tathaa kisaanon tak hi simit thim jiske falswaroop samaaj ke do virgon main bahut badi aarthik daraar utpann ho gai thi. is aarthik vishmata ko dur karne hetu bankig sevaaon evam suvidhaon kaa laabh samaaj main sabhi virgon visheshat: gramin kasbaai kshetron main based kamjor virgon tak pahunchane kaa mul uddeshy bainkon ke rashtriyakaran main nihit he.
  desh kaa aarthik vikaas doosraa uddeshy mana ja saktaa he. jaisaa ki pehle bhi kaha ja chukaa he ki bank rashtriyakaran ke pehle desh main aarthik sankat utpann hone ke kaaran aarthik vikaas kii gati avaruddh ho gai thi. at: desh ke aarthik vikaas main teji laane ke liye bainko kaa rashtriyakaran kiya janaa bahut hi aavashyak ho gaya tha kyonki kisi bhi desh kii pragati evam khushhaali ke liye uske aarthik vikaas kii hi mahatvapurn bhoomika rahati he.
  bank rashtriyakaran kaa teesraa uddeshy tha desh main berogari kii samasya. yah bharatvarsh kii mukhya chintaa rahi he ki bainkon ke rashtriyakaran ke madhyam se is samasya kaa samaadhaan khoja ja saktaa tha kyonki shikshit berozegaron ko aarthik sahaayta ke madhyam se unke apane nijee udyog yaa swarozgaar ke anek sadhano main vruddhi karke berogari par kaabo paaya ja saktaa tha. jab tak desh main berogari kii samasya kaa uchit hal nahin hota tab tak uske vikaas kaary main teji nahin aa sakati. is tathy ko drushtigat rakhkar berogari unmoolan kii disha main thos kadam uthaae janaa jaruri ho gaya tha taaki banking sevaaon tathaa sahaayta kaa laabh shikshit berozegaron ko milakar ve apni unnati ke nae maarg prashast kar saken.
  bank rashtriyakaran kaa ek uddeshy yah bhi tha ki samaaj ke kam jor virgon tathaa praathamikta praapt kshetron ke logon kaa banking sevaaon evam suvidhaon ke madhyam se utthan karke desh kii aarthik unnati ko ek nai disha pradaan karana. desh ke kamjor varg tathaa praathamikta praapt kshetron ke log arthath chote tathaa manzole kisaan, bhoomihin majdoor, shikshit berozegaar, chote karigar aadi kii aarthik unnati main yogadan diya janaa bahut aavashyak ho gaya tha kyonki aise virgon ke log deshbhar main faile hue the or unki sankhya kaaphi thi. samaaj main ve apekshit bhi the. at: virgon ke logon main nayaa aatmavishvaas paidaa karke unhen unnati evam khushahali ke maarg par laana desh kii sarvageen pragati ke liye bahut jaruri ho gaya tha. at: banking suvidha ke madhyam se hi inkaa vikaas sambhav tha. falat: bank rashtriyakaran kaa vichaar saamne aayaa.
  bainkon ke rashtriyakaran kaa ek or mul uddeshy tha gramin kshetron kii sthiti main sudhaar tathaa krishi evam laghu udyogon ke kshetron kii samuchit pragati kiya janaa. bhartiya kisaan yug-yug se upekshit hi rahaa or har baar vah auron se chusataa hi gaya. falat: vah garibi kii parton se upar nahin uth sakaa tha. yahi haalat kutir udyog evam laghu udyogon kii thi. ye vyavsaay adhiktar krishi par hi nirbhar karte the or krishi or krishi kaa kshetra upekshit tathaa aviksit hone ke kaaran in udyogon kaa bhi pragati nahin ho pai thi. is prakaar, krishi evam laghu udyog jaise upekshit kshetron kii ore uchit dhyaan dekar unki aarthik sthiti main sudhaar laayaa janaa raashtra kii pragati ke liye bahut aavashyak tathaa anivaary ho gaya tha.
  desh ke biimaar udyogon ko punarujjivit karke nae laghu-stareey udyogon ke nav nirmaan ko badhaava dena bhi bainkon ke rashtriyakaran kaa ek uddeshy tha. biimaar udyogon ke kaaran berogari kii samasya main vruddhi hokar aarthik mandi failane kaa yah bhi ek kaaran tha at: aise udyogon ko aarthik sahaayta dekar punarujjivit karnaa aavashyak tha. iske saath hi laghu-stareey udyogon kii sankhya paryaapt nahin thi jisase kasbaai kshetron kii pragati main teji nahin aa paa rahi thi or aise udhyami hameshaa videsh kii ore ankhen lagaakar baithe hue hote the. at: desh kii pragati ke liye laghu-stareey udyogon ko badhaava diya janaa bhi atyant jaruri tha joki aarthik sahaayta ke bagaiyr asambhav-sa prathit hota tha. at: bainkon dwaara aarthik niyojan ke liye unpar sarkaar kaa swamitya hona ek aavashyak baat ho gai thi. is prakaar anek saamaajik tathaa aarthik uddeshyon ke kaaran bainkon kaa rashtriyakaran kiya gaya jisase ki kamjor evam upekshit virgon kii unnati ke saath samaaj kii or prakarantar se raashtra kii pragati ho.
 rashtriyakaran ke baad unki shakhaon ke vistaar ke saath hi unke dwaara kiye gaye vikaas kaaryon main aashcharyakaarak pragati hui he. ye sabhi rashtriyakrut bank desh ke saamaajik tathaa aarthik vikaas kaaryon kii samuchit pragati hetu katibaddh hai tathaa sarkaar kii niti ke anusaar kamjor varg evam pichhadi jati-janajati ke logon ko aarthik sahaayta dwaara uske nimna str ke upar unke rashtriya kaary main sarkaar kii puri taur par sahaayta kar rahe hai. gramin kshetron kii ore bainkon ne vishesh dhyaan diya he. gramin kshetron kii kray shakti main vruddhi karne ke liye bainkon ne in kshetron main adhik se adhik puunji niyojan kiya he. gramin tathaa kshetreey gramin bank kii sthapana se to gramin vikaas tathaa unnati kii anek nai dishaaen unnat hui hai. samaaj ke lagbhag sabhi virgon ke logon tak banking seva tathaa suvidhaayen pahunch gai hai or unka laabh sabhi ko samaan rup se mil rahaa he. swarozgaar kii nai yojana chalaae jane ke kaaran shikshit berogari kii samasya kaa hal kramash: hota ja rahaa he. kutir udyog tathaa laghu stareey udyogon main kaaphi badhotaree hui he or saath main niryaat -aayaat ko bhi badhaava mil rahaa he. shrimati indira gandhi dwaara sutarapaat kiye gaye nae bees sutri aarthik kaarykram ne to desh kii saamaajik tathaa aarthik pragati kaa ek nayaa adhyay khol diya he. bees sutri aarthik kaarykram ne chote kisaan, bhoomihin khetihar majdoor, shikshit berozegaar, aarthik drushti se kamjor varg, anusuchit jati va janajati, shaareerik rup se viklang vyakti, chote karigar jaise anek kamjor virgon ke logon ke jivan main vikaas tathaa khushhaali kaa nayaa sutarapaat kiya. is prakaar bainkon ke rashtriyakaran se desh kii aarthik va saamaajik pragati kaa ek nayaa parv shuru hua he.
