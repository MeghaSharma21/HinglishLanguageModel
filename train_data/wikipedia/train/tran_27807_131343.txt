 samachar patr yaa akhbaar, samaacharo par aadhaarit ek prakaashan he, jisamen mukhyat: samayik ghatnayen, raajnneeti, khel-kud, vyaktitv, vigyaapan ityadi jaankariyaan saste kaagaj par chhapi hoti he. samachar patr sanchaar ke sadhano main mahatvapurn sthaan rakhte hai. samachaarpatr praayah dainik hote hai lekin kuch samachar patr saptahik, pakshik, masik evam chamahi bhi hoten hai. adhiktar samachaarpatr sthaneey bhashaaon main or sthaneey vishyon par kendrit hote hai.
 sabase pehla gyaat samachaarpatr 59 i.pus. kaa 'da roman acta diurna' he. julies sisar ne janasadhran ko mahatvapurn rajnatijna or samaajik ghatnaon se avgat karaane ke liye unhe shahro ke pramukh sthano par preshit kiya. 8ve shatabdi main china main hastlikhit samachaarpatro kaa prachlan hua.
 akhbaar kaa itihaas or yogadan: yun to british shashan ke ek purv adhikari ke dwaara akhabaaron kii shuruyaat maani jaati he, lekin uskaa swaroop akhabaaron kii tarah nahin tha. vah keval ek panne kaa suchanaatmak parchaa tha. purnroopen akhbaar bengal se 'bengal-gajet' ke naam se vysarai hikki dwaara nikaala gaya tha. aarambh main angrejon ne apane phaayde ke liye akhabaaron kaa istemaal kiya, chunki saare akhbaar angreji main hi nikal rahe the, isliye bahusankhyak logon tak khabaren or suchnaayen pahunch nahin paati thim. jo khabaren baahar nikalakar aati thintra se guzarate, vahaan apana aatank failaate rahete the. unke khilaaf na to mukademe hote or na hi unhen koi dand hi diya jaataa tha. in naarkeey paristhitiyon ko jhelte hue bhi log khamosh the. is dauraan bharat main ‘da hindustan times’, ‘neshnal herald', 'pyniyar', 'mumbai-mirar' jaise akhbaar angreji main nikalate the, jisamen un atyaacharon kaa dur-dur tak ullekh nahin rahata tha. in angreji patron ke atirikt bangala, urdu aadi main patron kaa prakaashan to hota rahaa, lekin uskaa dayera simit tha. use koi bengali padhane vaala yaa urdu jaanane vaala hi samaj saktaa tha. aise main pehali baar 30 may 1826 ko hindi kaa pratham patr ‘udant martand’ kaa pehla ank prakashit hua.
 yah patr saptahik tha. ‘udant-martand' kii shuruyaat ne bhashaayi str par logon ko ek sutara main baandhane kaa prayaas kiya. yah keval ek patr nahin tha, balki un hajaaron logon kii jubaan tha, jo ab tak khamosh or bhaybheet the. hindi main patron kii shuruyaat se desh main ek krantikari parivartan hua or aazaadee kii jang. unhen kaaphi tod-marodakar prastut kiya jaataa tha, taaki angreji sarkaar ke atyaacharon kii khabaren dabi rah jaaen. angrej sipaahi kisi bhi kshetra main ghuskar manamaana vyavhaar karte the. lut, hatya, balaatkaar jaisi ghatnaayen aam hoti thim. wo jis bhi ksheko bhi ek nai disha mili. ab logon tak desh ke kone-cone main ghat rahi ghatnaon kii jaankaree pahunchne lagi. lekin kuch hi samay baad is patr ke sampadak jugal kishor ko sahaayta ke abhaav main 11 disambar 1827 ko patr band karnaa padaa. 10 may 1829 ko bengal se hindi akhbaar 'bangadoot' kaa prakaashan hua. yah patr bhi logon kii aawaaj bana or unhen jode rakhane kaa madhyam. iske baad july, 1854 main shyamsundar sen ne kalakatta se ‘samachar sudhaa varshan’ kaa prakaashan kiya. us dauraan jin bhi akhabaaron ne angreji hukumat ke khilaaf koi bhi khabar yaa aalekh chapa, use uski keemat chukaani padi. akhabaaron ko pratibandhit kar diya jaataa tha. uski pratiyaan jalawaai jaati thim, uske prakashkon, sampadakon, lekhakon ko dand diya jaataa tha. un par baari-bharkam jurmaana lagaaya jaataa tha, taaki wo dubaara phir uthne kii himmat na juta paaen.
 aazaadee kii lahar jis tarah puure desh main fail rahi thi, akhbaar bhi atyaacharon ko sahakar or mukhar ho rahe the. yahi vajah thi ki bengal vibhaajan ke uparaant hindi patron kii aawaaj or buland ho gai. lokmaanya tilak ne 'kesari' kaa sampadan kiya or lala lajpat raay ne punjab se 'vande maataram' patr nikaala. in patron ne yuvaaon ko aazaadee kii ladaai main adhik-se-adhik sahyog dene kaa aahvaan kiya. in patron ne aazaadee paane kaa ek jajba paidaa kar diya. ‘kesari’ ko nagpur se madhavrao sapre ne nikaala, lekin tilak ke uttejk lekhon ke kaaran is patr par pabandi laga di gai.
 uttar bharat main aazaadee kii jang main jaan phunkane ke liye ganesh shankar vidhyaarthee ne 1913 main kanpur se saptahik patr 'pratap' kaa prakaashan aarambh kiya. isamen desh ke har hisse main ho rahe atyaacharon ke bare main jaankariyaan prakashit hoti thim. isse logon main aakrosh bhadakne laga tha or ve british hukumat ko ukhaad phenkane ke liye or bhi utsahit ho uthe the. isaki aakraamakata ko dekhte hue angrej prashasan ne iske lekhakon, sampadakon ko tarah-tarah kii pratadnaayen deen, lekin yah patr apane lakshya par data rahaa.
 isi prakaar bengal, bihar, maharashtra ke kshetron se patron kaa prakaashan hota rahaa. un patron ne logon main swatantraaa ko paane kii lalak or jaagrukta failaane kaa prayaas kiya. agar yah kaha jaae ki swatantraaa senaniyon ke liye ye akhbaar kisi hathiyaar se kamatar nahin the, to koi atishyokti nahin hogi.
 akhbaar bane aazaadee kaa hathiyaar press aaj jitna swatantra or mukhar dikhataa he, aazaadee kii jang main yah utani hi bandishon or paabandiyon se bandhaa hua tha. na to usamen manoranjan kaa put tha or na hi ye kisi kii kamai kaa jariya hi. ye akhbaar or patr-patrikas aazaadee ke jaanbaajon kaa ek hathiyaar or madhyam the, jo unhen logon or ghatnaon se jode rakhata tha. aazaadee kii ladaai kaa koi bhi aisa yoddha nahin tha, jisane akhabaaron ke jariye apni baat kehane kaa prayaas na kiya ho. gandhiji ne bhi ‘harijan’, ‘yang-india’ ke naam se akhabaaron kaa prakaashan kiya tha to moulana abul kalam aaazaad ne 'al-hilaal' patr kaa prakaashan. aise or kitne hi udhaaharan hai, jo yah sabit karte hai ki patr-patrikaon kii aazaadee kii ladaai main mahati bhoomika thi.
 yah vah daur tha, jab logon ke paas samvaad kaa koi saadhan nahin tha. us par bhi angrejon ke atyaacharon ke shikaar asahaay log chupchaap saare atyachar sehate the. na to koi unki sunne vaala tha or na unke du:khon ko harne vaala. wo kehete bhi to kisase or kaise? har koi to usee pratadna ko jhel rahe the. aise main patr-patrikaon kii shuruyaat ne logon ko himmat di, unhen dhanjhas bandhaaya. yahi kaaran tha ki krantikariyon ke ek-ek lekh janata main nai sphurti or deshbhakti kaa sanchaar karte the. bhaaratendu kaa naatak ‘bharat-durdasha’ jab prakashit hua tha to logon ko yah anubhav hua tha ki bharat ke log kaise daur se guzar rahe hai or angrejon kii manshaa kya he.
