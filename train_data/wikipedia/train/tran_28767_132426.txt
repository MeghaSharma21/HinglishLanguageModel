 naukar bivi kaa bhartiya hindi film he, jiskaa nirdesan rajkumaar kohli ne kiya he. is film main dharmendra, anitha raaj, rina roy, vinod mehara, raaj babbar or om prakaash mukhya kirdaar main hai.
 amar nath kaa parivaar bahut amir hota he, phir bhi vah police afasar ban jaataa he. uske baad kuch gundon ko pakad kar hawalat main daal detaa he. uske baad un gundon ko kai varshon kii sajaa sunai jaati he. apane pita ke marji ke khilaaf ho kar vah shila sharma se shaadi kar letaa he. uske marji ke bina wo donon shaadi kar lete hai, is kaaran vah donon ko ghar se baahar kar detaa he.
 donon baad main ek bacchee ko janm dete hai, jiskaa naam jyoti rakhte hai. ve donon uski shaadi bachapan main hi deepak se tay kar dete hai. tabhi ek apradhi, jise amar ne hi pakadaa tha, vah kaid se baahar bhaagane main safal ho jaataa he or nikalne ke baad amar or shila kaa khun kar detaa he. un donon kii beti ko abdul bachaa letaa he or jagirdaar ke paas le jaataa he. vah use apane paas paalane ke liye rakh letaa he.
 kuch varshon ke baad jyoti or deepak, donon bade ho jate hai. jyoti ab apane amir dadaji ke paas rahati he or deepak ke pita kii mrityu ho jaye rahati he. donon kii shaadi bachapan main tay kii gai thi, is kaaran jab deepak is bare main jyoti se bolta he to jyoti use bahut ulta sidhaa bolti he or uskaa majaak udaati he. is kaaran krodh main deepak ne jyoti ke mitra ko thappad maar detaa he or uske baad jyoti use thappad maar detii he. deepak iske baad usase badla lenaa chahta he or yah bhi chahta he ki vah maafee maange or shaadi ke liye bhi haan kah de. lekin jyoti pehle se hi ek amir ladke, raman se pyaar karte rahati he. iske baad deepak ek prasiddh hindi film abhinetri sandhya se miltaa he, jo usase pyaar karne lagati he.
