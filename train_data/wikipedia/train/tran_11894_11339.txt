 bisai sensex yaa mumbai share bazaar samvedi suchakank bharat kaa ek mulya-bhaarit suchakank he. mumbai share bazaar ne 1986 main sensex kii rachana kii thi. aaj uski sirf bharat main hin nahin balki videsh main bhi pramukh index main gananaa hoti he. sensex main 30 companiyon ko samahit kiya gaya he, jisaki gananaa market capitaliseshan-vettege methadolaji ke aadhaar par kii jaati he. sensex kaa aadharvarsh 1978-79 he. sensex ko samay guzaraten `free plot market capitaliseshan-vettege' methadolaji main badla gaya tha.
 sensex kaa aadhaar mulya 1 april 1979 ko 100 ru. or aadhaar varsh 1978-1979 he.
 june 1990 ko suchakank apane aadhaar mulya se lagbhag 10 guna bad gaya.
 bharat main share bazaar kaa maapak mumbai share bazaar kaa samvedi suchakank ne rajat jayanti varsh main pravesh kiya he. isaki sthapana 2 janvari 1986 ko us samay kii kaaphi sakriy 30 sheyaron ke saath hui thi, 1979 aadhaar varsh tha. aajkal samvedi suchakank ke 30 share bisai ke kul puunjikaran kaa lagbhag 15waan hissaa he.
 bisai main 4700 se adhik companiyaan soochibadhd hai jo ise duniya kaa sabase bada share bazaar banaati hai. haalanki sabhi sheyaron main sakriy kaarobaar nahin hota. unase bhi thode se sheyaron se hi bazaar or arthvyavastha ke ruukh ke bare main pataa chalata he.
 samvedi suchakank kii sthapana ke samay mumbai share bazaar ne kaha tha, nn bazaar ke saamaanya ruukh ko pradarshit karne ke liye equity mulyon ke suchakank kii kami kaaphi samay se niveshkon or samachar patron dwaara mahasoos kii ja rahi thi, kyonki ve apana suchakank taiyaar nahin kar pate the.
 sensex mulya aadhaarit suchakank he or isaki gananaa vimukt pravaah puunjikaran prakriya ke aadhaar par hoti he. yah prakriya ek company ke jari kul sheyaron ke bazaar -puunjikaran kii purv kii prakriya se alag he. isamen company kii keval un sheyaron kaa upyog kiya jaataa he jo kaarobaar ke liye puri tarah uplabdh he. is vimukt pravaah prakriya main promotor, sarkaar or saansthanik niveshkon ke share shaamil nahin he. yah prakriya, bazaar ke ruukh kii sahi tasviir pesh karne ke liye 1 sitambar 2003 ko lagu kii gayi thi.
 sensex kii gananaa main 30 companiyon ke vimukt pravaah puunjikaran ko suchakank vibhaajak se vibhajit kar diya jaataa he. yah vibhaajak hi sensex ke mul aadhaar varsh se sambadhd hota he. yah suchakank ko tulanaatmak banaata he tathaa karporate gatividhiyon se athwa share badalane ityadi se suchakank main hone vaale pherbadal ke liye parivartan bindu bhi he.
 sensex ne 1986 se ek lambii yatra tay kii he or vah philhal 35 guna batch gaya he. kaarobaar ke pehle din 1 april 1986 ko sensex 549.43 ank par band hua tha. yah apane rajat jayanti varsh main 17467 ank par khulaa.
 sensex main baari giravat ai jo kii 1000 rupee girakar 2500 tak pahunch gaya...yah 24agast 2015 kii sabase badi giravat ai...
 suchakank kaa swaroop bhi kai baar badal gaya he shuru kii 30 mul companiyon main se 11 hi abhi iskaa hissaa bani hui he. sensex kaa aadhaar varsh 1978-79 he or mul maan 100 he.
 1986 main sansex main asisi, bambai daaing, ballarpur industries, siet tyrs, centuri spining, food specialitys, great eastern shipping, jiesefasi, glaxo, gwalior reyon, hindustan aluminium, hindustan liver, hindustan motors, indian hotels, indian reyon, itisi, kirloskar kummins, larsan and toubro, mahindra and mahindra, mukand, pis electranix, premier automobile, rilanyas industries, cemens, telko, tata power, tata steel, voltaz or janith companiyaan shaamil thim.
 philhal isamen asisi, bhel, bharti airtel, dlef, grasim, echdiefasi, echdiefasi bank, hero honda, hindalco, hindustan uniliver, isiaisiai bank, infosis, jaiprakash associats, larsan and toubro, mahindra evam mahindra, maruti udyog, antipisi, oengisi, reliance communication, reliance industries, reliance iffrastracchar, bhartiya state bank, sterlite industries, sanpharma, tisies, tata motors, tata power, tata steel or wipro companiyaan shaamil hai.
 bhartiya nigamit kshetra ne jo nayaa aayam praapt kiya he usase uski parivartit sthiti kaa spasht sanket miltaa he. bharat kii teen badi iti-itiies companeon tisies, infosis or wipro kii upasthiti se soochna praudyogiki jagat main uski pehle se pahunch rekhaankit hota he. vinievesh niti ke madhyam se saarvajanik kshetra kii paanch companiyon ke pravesh ne chhipi sampada ko sabake saamne rakh diya he. teen reliance companiyon kii upasthiti se nigamon ke vibhaajan kaa jhalak miltaa he, vahiin bharti airtel, jaiprakash associats or sterlite kii pahunch se nai nigamit hastiyon kaa aagaman hua he or haal ke pichley varshon kii nami companiyon jaise bambai dying, centuri, hindustan motors, premier automobiles or great eastern shipping aadi ko samvedi suchakank se hatana padaa he.
 ateet or vartmaan kii sensex companiyon par sarsari taur par nigaah daalane se bhartiya arthvyavastha ke suryoday or suryaast kshetron kaa spasht chitra dekhne ko miltaa he. nai sanrachana se bhi mumbai mukhyalay vaali companiyon kii baari upasthiti main hraas aayaa jo 1996 main 75 pratishat se adhik darj kiya gaya tha.
 sensex ko chaar ankon ko paar karne main do varshon se adhik lage. 25 july 1990 ko pehali baar sensex 1001 ankon par band hua. 1991 main bharat ke tatkaaleen vitt mantri dow manmohan singh ne aarthik udaarikaran ke upayon kii jo ghoshnaa kii thi, usase aarthik gatishiltaa aane lagi thi. 1992-93 main bhartiya bazaar ke liye upyogi bajet se aayaat-niryaat kii aashaaen badhi zisase march 1992 tak sensex main 4000 ankon kaa oochaal aayaa. parivartan kaa yah daur harshad mehta ghotaalaa prakaran se pehle aayaa tha. varsh 2000 main soochna praudyogiki kii abhootpurv pragati ke saath-saath sensex 6000 ank ko paar kar gaya. varsh 2006 ke aasapaas videshi niveshak bhi sakriy ho gaye jiske parinamswaroop 8 sitambar 2005 ko sensex 8000 ank ko paar kar gaya. 7 farvari 2006 bambai sensex kaa svarnim din rahaa or isane 10,000 kaa aankada paar kar gaya. sensex phir duguna ho gaya or 29 oktober 2007 ko 20,000 kaa aankada bhi paar kar gaya. yah 8 janvari 2008 ko 21,078 kii oonchai tak pahunch gaya.
 isi bich vaishvik mandi kii prakriya shuru hui or videshi niveshkon ne apane nivesh ko bechnaa shuru kar diya.
 praaia: yah kaha jaataa he ki share bazaar desh ke aarthik swasthya ko thik rakhane or uski pragati banaaye rakhane main pramukh bhoomika nibhaataa he. yah dove jones ke 1884 ke nirmaan se shuru hota he. ab duniya main kai share bazaar suchakank hai. inamen se ullekhneey hai – es and pi global, dove jones, patsai, hongseng and nikkei. niveshkon main inaki atyadhik lokapriyata ke baavjood inaki anek avasaron par bahut adhik aalochana bhi hui he. gadabad ghotaale, nigamit bhrashtacharon, kritrim rup se sheyaron ke atyadhik mulya dikhaane, shodh fermon ker kattavya or hiton main takaraav aadi anek udhaaharan milte hai. isse bazaar main asthirataa paidaa hoti he, suchankankon kii chhavi kharaab hoti he, kyonki tab yah soochibadhd company ke sahi swasthya kaa parichaayak nahin rah jaataa.
 iske baavjood share bazaar or unke suchakaankon kaa abhi bahut mahatv bana hua he. share bazaar arthvyavastha ko jaruri taralata uplabdh karaate hai. bharat ke do pramukh bazaar bisai sensex evam niphuti ne bhartiya puunji bazaar ko vishwa maanchitr par utkrisht sthaan dilaane main bahut yogadan kiya he. videshi sansthagat niveshkon kii babbti upasthiti hamaare bazaar ko vaishvik bazaar se jodne main mahatvapurn bhoomika nibhaati he.
 bisai kaa equity index 'sensex' to lokapriy he hi or usamen sampoorn stock market kaa centement prathit hota he, parantu iske saath hi bisai dwaara vibhin kshetra ke share suchakank bhi shaamil kiye jate hai. aise sectoral index main technology, piesu, aato, bankex, kanjumar guds, epa em si ji, health care, ai tii, metal, aayal and gas ke alaava dollars ke mulya main dolex-100, dolex-200 ank kaa samavesh hai.
 bisai ne janvari 1988 main mumbai, kolkata, dilli, ahmedabad or madras share bazaar kii pramukh companiyon ke sheyaron ko shaamil kar bisai-100 suchakank kii rachana kii thi or use neshnal index ke rup main mana gaya. haalanki 14 oktober 1996 ko uski punarrachana kii gai or sirf mumbai share bazaar main listed companiyon ke sheyaron ko usamen samahit kar bisai-100 kii rachana kii gai. bisai-100 index ke dollars ke mulya main roopantarit index ko dolex-100 ke rup main pahachaanaa jaataa he.
 bisai ne 27 may 1994 ko nae udyogon main pravesh karanevaali companiyon ke badhate markeÀt capitalijeshan ko maddnajar rakh bisai-200 suchakank kii rachana kii thi. bisai-200 suchakank ke dollars mulyankan main roopantarit suchakank ko dolex-200 ke rup main pahachaanaa jaataa he. lagaataar badhati ja rahi listed companiyon kii sankhya ke saath markeÀt capitaliseshan main vruddhi hone lagi. bazaar ke partisipant ko dhyaan main rakh bisai ne adhik vistrut index bisai-500 shuru kiya tha, jo bisai adhikansh markeÀt capitaliseshan ko samahit kar letaa he.
 samay ke saath nae nae kshetra kii companiyon kii badi sankhya ko dhyaan main rakh bisai ne sectoral suchakank kii rachana kii. 1999 main paanch sectoral suchakank prarambh kiye gaye. 2001 main bisai ne piesu index, dolex-30 or pehali baar bisai tech index kaa shriganesh kiya tha. exange dwaara share suchakank ke saath us suchakank kii prati share aay, book vailu reshio or pratishat main labhaansh yield kii bhi jaankaree di jaati he. bisai index ko trading ke dauraan har 15 second main apadet karata he. exange kii `index kamity' dwaara bisai suchakank main samay samay par sanshodhan kiya jaataa he.
 uparokt anusaar bisai dwaara 'sectoral index' ke tahat bisai technology, bisai piesu, bisai auto, bisai bankex, bisai kanjumar guds, bisai kanjumar daurebabal, bisai epa em si ji, bisai health care, bisai ai tii, bisai metal or bisai aayal and gas jari kiya jaataa he. is index kaa market capitaliseshan ke alaava uske saath varsh kaa unchaa-nicha str bhi diya jaataa he.
 bajaj auto · airtel · bhel · sipla · kol india limited · dow. reddies leboratories · gail · echdiefasi · echdiefasi bank · hero motocorp · hindalco · echuel · isiaisiai bank · infosis · itisi · jindal steel evam power · el and tii · maaruti · mahindra and mahindra · antipisi · oengisi · rilians industries · esbiai · sterlite industries · san pharmaceutical · tata motors · tata power · tata ispaat · tisies · wipro
