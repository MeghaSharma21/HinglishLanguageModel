 pandit jasraj bharat ke suprasiddh shastreey gayakon main se ek hai.
 panditji kaa sambandh mewati gharaane se he. jab jasraj kaaphi chote the tabhi unke pita shri pandit mothiramji kaa dehant ho gaya tha or unka paalan poshan bade bhai pandit maniramji ke sangrakshan main hua.
 jasraj kaa janm hisar main hua tha. panditji ke parivaar main unki patni madhu jasraj, putr saarang dev or putree durga hai.
 bhartiya shastreey sangeet ke vishwavikhyath gayak, pandit jasraj 80 varsh ke ho gaye hai. bhartiya shastreey sangeet ko unka yogadan pichley chah dashakon se bhi zyaada samay se mil rahaa he.
 29 janvari 2005 ko dilli main mewati gharaane ke is kalakaar kaa 75vaan janmdin manaaya gaya. isi avasar par yojit ek sammaan samaaroh main panini anand ne unase khaas baatcheet kii.
 prastut he is baatcheet ke kuch pramukh ansh-
 jivan ke 75 basant paar karke aaj kaisaa anubhav kar rahe hai?
 bahut hi sundar anubhuti ho rahi he par kai logon ke na hone kaa dukh bhi he. khaaskar un logon ke bichhudane kaa, jinase sikhkar or jinke sanidhya se hi aaj is mukaam tak pahunchaa hoon.
 sangeet ke kshetra ko aapkaa bahut bada yogadan he. aaj is avasthaa tak aakar aap ko kya lagata he, jivan main sangeet yatra kahan tak pahaunchi he?
 kai baar aisa hota he ki gaate-gaate swaron ko khojane lagata hoon, dhundne lagata hoon ki kahin se koi sur mil jaae. us din log kehete hai ki aapane to aaj ishwar ke darshan kara die. yah kah paanaa bahut kathin he ki kitni saansen leni hai, kitne kaarykram karne hai. main nahin maanata ki sangeet ke kshetra main meraa koi yogadan he. main kahan gaata hoon. maine kuch nahin kiya he. main to keval madhyam maatr hoon. sab ishwar or mere bhayeeji kii krupa or logon kaa pyaar he.
 kai baar aisa hota he ki gaate-gaate swaron ko khojane lagata hoon, dhundne lagata hoon ki kahin se koi sur mil jaae. us din log kehete hai ki aapane to aaj ishwar ke darshan kara die or jis din mujhe lagata he ki maine bahut acha gaaya, koi puch baithta he, pandit ji, aaj kya ho gaya tha.
 par haan, main ye maanata hoon ki har kalakaar, jo is desh main paidaa hua or jisane apni jagah banaai he, uskaa sangeet ko ek bada yogadan hota he. ye yogadan to log hi sahi-sahi bataa sakate hai. kalakaar apane yogadan ko nahin jaan paata.
 aaj shastreey sangeet ko lekar kai tarah ke prayog ho rahe hai. kai kalakaar apane elbum jari kar rahe hai. ise kis rup main dekha jaae?
 ye meri drushti se kisi badi bahes kaa vishay nahin he. nae kalakaaron ne apane str par mehnat karke apni jagah banaai he or aaj ek badi sankhya aise kalakaaron ko sun rahi he.
 kai kalakaaron ne apane kaam ke jariye shastreey sangeet ke prasar ko badhaayaa he or duniyabar main log unako sun rahe hai, yah sakaaratmak sanket he.
 
 ve anya kai puraskaron ke atirikt pratishthit padmabhushan se bhi sammanit ho chuke hai.
