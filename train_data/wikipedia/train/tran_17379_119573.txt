 gharelu beemaa policy ghar, makaan, imaarat va usamen rakhe saamaan kii beemaa policy hoti he. takreeban sabhi general insurance companiyaan ye suvidha detii hai. gharelu beemaa sampatti kii vittiya suraksha pradaan karne kaa sabase sasta or surakshit madhyam hota he va kai prakaar se laabhadaayak bhi hoti he. kai beemaa companiyon dwaara houseold insurance main yamtrik va vidyut upkaran bhi bimit kiye jate hai. is policy ke prati logon main jaagrukta kam he, kintu pichley kuch varsho main iske prati logon kaa rujhaan kaaphi badha he. yah policy sabhi gharelu saamaan ke liye behatar he, bhale hi bimaadharak makaan maalik ho yaa kirayedar. 
 kisi durghatana ke baad beemaa company ko phone, fax yaa puraa likhit vivaran bataanaa chaiye. company ko is baat kii jaankaree milane par surveykshankartta ko ghar par nirikshan karne ke liye bhejti he. use puraa sahyog dena chaiye saath hi kshatipurti ke liye aavashyak dacument use dene chaiye. is sarweyre kii report antim hoti he. uske baad insurance company ko daawa aavedan form jamaa karne kii jarurat hoti he.
 gharelu beemaa policiyon main kuch baaten avashya dhyaan rakhni chahiyein. pradooshan ke kaaran sampatti kii kshati hona is policy main cover nahin hota he. policy main yuddh, videshi akraman, bandhak kaa cover nahin miltaa he. daawa karte samay daawakrtta ko exiaar, aag lagane kii sthiti main fire brigade kii report, bukamp sambandhi report, rent agreement report ko jamaa karnaa aavashyak hota he.
