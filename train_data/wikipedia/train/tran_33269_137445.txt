 nehru taramandal teen murti bhawan main vah jagah he jahaan jaakar brahmad, taron, sitaron or khagoleey ghatnaon se judi jigyaasa ko shant kar sakate hai. bharat ke anya shaharon ke taramandalon kii apeksha is taramandal ke paas bahut zyada suvidhaayen nahin hai to bhi vah logon ko is rahasyamay duniya kii jhalak dikhaata he. nehru taramandal kii kalpana evam yojana purv pradhanmantri indira gandhi ne banaayi thi. ve chaahati thim ki bacchon main vigyaan ko badhaava diya jaae. 
 jawahar laal nehru kaa science or bacchon main rujhaan tha. isi ko dekhte hue indira gandhi ne sochaa ki unheen ke naam par kuch aisa kiya jaae jisamen bacchon or science donon ko laabh ho. so, is tarah nehru taramandal astitv main aayaa. taramandal jawahar laal nehru memorial fund ke paise se banaaya gaya tha par aaj ise nehru memorial museum and librari chalaati he. taramandal ko banane kii shuruyaat san 1982 main hui thi or san 1984 main iskaa pehla program shuru kar diya gaya tha. iskaa udghaatan bhi khud indira gandhi ne kiya tha. pehle sho kaa naam tha avar cosmik heritage. is sho main brahmad ke banane ke bare main ab tak maanya sidghant big baing ke jariye grahon, upgrahon or akashganga ke astitv main aane kii kahani bataai gai thi. taramandal ke pehle diarector karnal singh the. unke baad dow nirupama raghavan ain or aaj isaki diarector hai dow en. ratnashri. 
 yahaan taramandal banane se pehle yahaan ek tennis court hua karata tha, jahaan kabhi purv pradhanmantri rajeev gandhi or unke bhai sanjay gandhi apni kishoravastha main tennis khelaa karte the. taramandal kii imaarat pattharon se bani he. pattharon se isliye banaaya gaya, taaki paas hi bani duusari aitihaasik rachanaaon jaisi mughalakalin banaavat kii jhalak isamen aane se ekarupata bani rahe.
 brahmad or grahon-upgrahon kii gatividhiyon ko samajhane ke liye taramandal main ek ski theatre he jisamen aane vaale schuli bacchon or logon ko cosmik sho dikhaaya jaataa he. theatre ko khaas taur par dom shape yaa gumbadakaar banaaya gaya. gumbadakaar isliye banaaya gaya he taaki akaash kaa vaastavik drishy paidaa kiya ja sake or theatre ke andar baithkar bhi yah lage aap apni chat se yaa khule akaash ke neeche baithkar hi taron ko nihaar rahe hai. yani jab ham chat par baithkar akaash ko dekhte hai to jaisaa vah dikhaai padataa he vaisaa hi theatre ke andar kaa maahaul banane kii koshish kii gai he taaki film main dikhaae ja rahe vishay ko aasaani se samajha ja sake.
 ski theatre main ek sho ko 270 log ek saath baithkar dekh sakate hai. rojaanaa yahaan chaar sho hote hai. pehla sho subah saadhe gyaarah baje hota he. inglish sho subah saadhe gyaarah or shaam teen baje jabaki hindi ke sho dedh va chaar baje hote hai. har sho chalis se pantalis minute tak kaa hota he. sitaron kii kahani or akashiya hulchalon ko bayaan karte ye sho ek khaas projector ke jariye dikhaae jate hai. germany main bana yah projector taramandal kii shuruyaat se hi yahaan he.
 sho main dikhaai jane vaali filmein akaash main ghatit ho raheen tazatreen ghatnaon ke anusaar samay-samay par badal di jaati hai. baad main puraane sho main nai ghatnaon ko milakar ek nai film bana di jaati he taaki nai filmein aane par bhi darshak puraani saamagree se vanchit na ho jaaen. haal hi main do nae sho hue hai new solar system main pluto kii kahani khaasi dilachasp he or duusari chandyan jo sirf subah saadhe gyaarah baje inglish bhashaa vaale sho main dikhaai jaati he. taramandal main ek pradarshnee bhi lagaai gai he jisamen photo or paintings ke jariye grahon ke bare main samajhaayaa gaya he. taramandal ke senior aatirst rajesh harsh kaa kahana he ki yah pradarshnee kii khaasiyat he ki tasveeron ke madhyam se grahon ko samajhnaa aasaan hota he kyonki yah zyada najadik hote hai. skool ke bacchon ko to isse naye idia develop karne main bhi madad milti he.
 taramandal ke paas apane do-teen telescope bhi hai jinka istemaal samay-samay par ghatit hone vaali khagoleey ghatnaon kii jaanch or pradarshnee ke liye kiya jaataa he jaise surya grahan, chand grahan, comats kii gatividhiyaan. aam log vahaan jaakar telescope ke jariye in ghatnaon ko dekh sakate hai. tivi ke mukaable khud apni ankhon se aisi ghatnaon ko dekhnaa kahin zyada jeevant or doorgaami prabhaav chhodane vaala hota he. yah bhi muft hota. logon kii ruchi hoti he khagoleey ghatnaon ko jaanane main isliye taramandal dwaara samay-samay par special kaarykram yojit kiye jate hai.
 yahaan ek vajan taulne vaali mashin bhi he jo bataati he ki chandramaa or brihaspati grah par jaaen to aapkaa vajan kitna ho jayega. taramandal kaa ek aakarshan he soyuj tii-10 kaa original capsule. yah vahi capsule he jisamen pehle bhartiya antariksh yatri rakesh sharma antariksh yatra ke baad waapas aae the. yah capsule rus ne bharat ko gift kar diya tha. in sho ko dekhne ke liye har roj yahaan takreeban ek hajaar se zyada log family ke saath aate hai. bharat ke vibhinn rajyon se hi nahin videshon se bhi yahaan log aate hai. haal hi main bhartiya antariksh yatri sunita williams bhi ai thim. rakesh sharma bhi aa chuke hai.
