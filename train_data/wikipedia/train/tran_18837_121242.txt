 pan shrinarayan chaturvedi hindi ke sahityakar, prachaarak, sarjak tathaa patrkaar the jo aaajeevan hindi ke liye samarpit rahe. ve saraswati patrika ke sampadak rahe. unhone raashtra ko hindimay banane ke liye janata main bhashaa kii jivant chetana ko uksaaya. apni amuly hindi seva dwaara unhone bharataratna madan mohan malviya tathaa purushottam das tandon kii yojanaon or lakshyon ko aage badhaayaa.
 shri narayan chaturvedi kaa janm uttar-pradesh ke itawa janapad main san 1895 i main hua mana jaataa he tathaa shrinarayan ji isi janmatithi ke hisaab se hi bharat sarkaar kii rajkeey seva se sevanivruth bhi huye. . inke pita shri dwarika prasad sharma chaturvedi us kshetra main apane samay ke sanskrit bhashaa ke nami vidwaan the. pita kii viddhta kaa sidhaa prabhaav shrinarayan ji par padaa or inaki shiksha elahabaad vishvavidhyalay se itihaas vishay main em0e0 karne ke saath purna huyi. kaalaantar main inhone uniwarsity of landan se shaikshanik takneekee main ucch shiksha bhi grahan kii.swatantraaa se purv unhone san 1926 se 1930 tak geneva main bhartiya shaikshik samiti ke pramukh ke rup main bhaag liya. ye kai varsho tak uttar pradesh sarkaar ke shaikshik vibhaag ke bhi pramukh rahe. swatantraaa prapti ke uparaant inhone aal india radio ke up mahanideshak ke rup main tainaat rahakar hindi bhashaa vigyaan ke vikaas ke sambandh main mahatvapurn bhoomika kaa nirvahan karte huye sevanivruth huye.
 inaki khyaati ek kavi, patrkaar, bhashaa-vigyaani tathaa lekhak ke rup main he.
 inaki khyaati ek kavi, patrkaar, bhashaa-vigyaani tathaa lekhak ke rup main he. unhone apni kavitaayen ‘shrivar’ naam se likhakar do kavita sangrah taiyaar kiye hai 1-ratnadeep tathaa 2-jivan kan 
 inke dwaara angreji bhashaa se kiya gaya anuwaad ‘vishwa kaa itihaas ’ tathaa ‘shaasha’ mahatvapurn granth hai. ve hindi bhashaa main prakashit sangraahak kosh ‘vishwabharati’ ke sampadak rahe.
 patrakarita ke kshetra main rajkeey seva se sevanivruti ke uparaant lagbhag 20 varsho tak hindi sahitya jagat kii mahatvapurn patrika ‘saraswati’ ke sampadak ke rup main inkaa yogadan adwitiya rahaa. ‘saraswati’ patrika ke sampadan kaal main rashtriya tathaa antarrashtriya str par vikhyath vidwaanon ko shradhanjali swaroop likhe gayi sampadakeey lekhe kaa sangrah ‘paavan samaran ’ ke naam se prakashit hua he.
 ‘vinod sharma abhinandan granth’ hasya vyangy kaa mahatvapurn granth he. unke dwaara likhit ‘aadhunik hindi kaa adikaal’ ’ tathaa ‘saahitiyik chutkule’ bhi mahatvaparn dastavej hai.
 ve swayan ko ‘youthphul old main’ kahlaana pasand karte the. unke hi shabdon main kahen te ‘is ‘youthphul old main’ ke bharat sarkaar ne 1982 main padam bhushan se alankrita kiya’.
 shrinarayan ji jis vishay par likhte the apni vihangam or vistaarit dwashti se sampoorn saamaajik, aarthik, rajnatik sahit samast pariveshon ko sammilit karte huye hi likhte the jisase unki rachanaayen apane kaal kii chhavi ke mahatvapurn abhilekh ke rup main avatarit hoti rahi hai. unki is vistaarit lekhan style kaa prabhaav aatmakatha ke lekhan par bhi padaa. unhone apni aatmakatha kaa lekhan varsh 1967 main prarambh kiya parantu atyadhik vistaar se likhane ke kaaran puri na kar sake. inke jyeshtha putr shrishailanath charthuvedi ne isaki bhoomika main likhaa haih-
 ve aatmakatha lekhan ko aatmshlagha athwa aatm ninda ke vyaaj se aatm vigyaapan athwa ahankaar katha maanate the isaliye apni aatmakatha likhane ke paksh main nahin the. pan0 vidyanivas mishra ke barambar anurodh karne par ise likhane ko taiyaar huye parantu sheeghra hi likhnaa band kar baithe. ise band karne ke peeche ek or bhi kaaran tha ki unhen is prakaar ke lekhan kii nirarthakta kaa anubhav hone laga. is tathy ko unhone apane lekh ‘kya, kyon or kiske liye likhuun?’ sheershak main vyakt bhi kiya he. baharhaal inaki likhi is adhuri aatmakatha kaa prakaashan varsh 1995 main prabhaat prakaashan se ‘parivesh kii katha’ naamak pustak ke madhyam se sambhav ho sakaa. durbhaagya se tab tak unki mrityu ho chuki thi or hindi sahitya jagat is aatmakatha ke madhyam se sampoorn shatabdi ke aitihaasik, raajnneetik, saanskrithik or saamaajik parivartat kii chhavi ko dekh paane kaa saubhaahgya na paa sakaa.
 chaturvedi ji bahuaiami vyakti ke swami the. pan0 vidyanivas mishra ne shrinarayan chaturvedi ji ke bahumukhi vyaktitv kaa varnan karte huye likhaa haih-
