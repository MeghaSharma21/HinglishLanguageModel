 paribhaashik shabdaawalee yaa paribhaasha kosh, "glassri" kaa pratishbd he. "glassri" mulat: "glos" shabd se bana he. "glos" greek bhashaa kaa glossa he jiskaa praarambhik arth "vaani" tha. baad main yah "bhashaa" yaa "boli" kaa vaachak ho gaya. aage chalakar isamen or bhi arthparivartan hue or iskaa prayog kisi bhi prakaar ke shabd ke liye hone laga. aise shabdon kaa sangrah hi "glosri" yaa "paribhaasha kosh" he.
 gyaan kii kisi vishesh vidha main prayog kiye jane vaale shabdon kii unki paribhaasha sahit suchi paribhaashik shabdaawalee yaa paribhaashik shabdkosh kehalaati he. udhaaharan ke liye ganit ke adhyayan main aane vaale shabdon evam unki paribhaasha ko ganit kii paribhaashik shabdaawalee kehete hai. paribhaashik shabdon kaa prayog jatil vichaaron kii abhivyakti ko sucharu banaata he.
 mahaviracharya ne ganitsarasangrahah ke 'sangyadhikaar' naamak pratham adhyay main kaha he-
 iske baad unhone lambaai, kshetrafal, aaytan, samay, sona, chaandi evam anya dhaatuon ke maapan kii ikaayiyon ke naam or unki paribhaasha diya he. iske baad ganitiya sankriyaaon ke naam or paribhaasha di he tathaa anya ganitiya paribhaashaayen di he.
 dwibhashik shabdaawalee main ek bhashaa ke shabdon kaa duusari bhashaa main samanarthak shabd diya jaataa he va us shabd kii paribhaasha bhi kii jaati he.
 arth kii drushti se kisi bhashaa kii shabdaawalee do prakaar kii hoti he- saamaanya shabdaawalee or paribhaashik shabdaawalee. aise shabd jo kisi vishesh gyaan ke kshetra main ek nishchit arth main prayukt hote hai, vah paribhaashik shabd hote hai or jo shabd ek nishchit arth main prayukt nahin hote vah saamaanya shabd hote hai.
 prasiddh vidwaan acharya raghuveer bade hi saral shabdon main paribhaashik or saadhaaran shabdon kaa antar spasht karte hue kehete hai-
 paribhaashik shabdon ko spasht karne ke liye anek vidwaanon ne anek prakaar se paribhaashaayen nishchit karne kaa praytn kiya he. dow raghuveer singh ke anusaar -
 dow bholanath tiwari 'anuwaad' ke sampadakeey main ise or spasht karte hue kehete hai-
 shabdaawalee kii parampara "encychlopedia britnica" main tathaa anyatra bhi philatus se maani jaati he. inkaa kaal teesri sadi i. pus. he. inhone "atakta" sheershak shabdaawalee sangruhit kii thi. kintu vastut: shabdaawalee kaa itihaas ab bahut peeche chalaa gaya he or ab tak praapt pracheenatam shabdaawalee hittit bhashaa kii he, jiskaa samay isa se praaia: 1000 varsh purv se bhi aage hai. 
 bharat main pracheenatam shabdaawalee nighantu rup main milti he. sanskrit bhashaa main vikaas ke kaaran jab vaidic sanskrit logon ke liye duruh siddh hone lagi to vaidic shabdon ke sangrah kiye gaye, jinhen "nighantu" kii sangya di gai. aaj jo nighantu uplabdh he vah yaskacharya kaa he, kintu aise vishwaas ke paryaant pramaan hai ki yask ke samay main aise 4-5 or bhi nighantu the. yask kaa samay 8veen sadi i. pus. mana gaya he. iskaa aashay yah hua ki pashchimi vidvan philtus kii jis shabdaawalee ko pracheenatam maanate hai vah bhartiya nighantuon se kam se kam 4-5 sau varsh baad kii he. 
 europe main jo shabdaawaliyaan prarambh main sangruhit kii gayi, ekabhashik thim kintu baad main bahubhashik shabdaawaliyon kii parampara chali. europe kii pracheenatam gyaat dwibhashik shabdaawalee latingreek kii he, jiske sangrahakarta philoxens maane jate rahe hai yadhyapi yah siddh ho chukaa he ki mulat: yah rachana unki nahin thi. iskaa kaal mote rup se chhathi sadi i. he. yah ullekh he ki encychlopedia britnica aadi main ise pracheenatam bahubhashik shabdaawalee mana gaya he, kintu vastut: peeche jis hittit shabdaawalee kaa ullekh kiya ja chukaa he, vah dwibhashik hi nahin tribhaashik he. is prakaar pracheenatam bahubhashik shabdaawalee kaa kaal latin-greek se lagbhag dedh hajaar varsh peeche he. 1000 i. ke aasapaas greek-latin latin-greek kii kai shabdaawaliyaan baniin. 
 bharat main bahubhashik shabdaawalee kii parampara bahut puraani nahin he. amarkosh ke purv - jaise kaatya kaa "nammala", bhaguri kaa "trikand", amardutt kaa "amarmala" yaa vachaspati kaa "shabdarnav" aadi-evam baad ke - purushottam dev ke "haravali" tathaa "trikandkosh", halaayudh kaa "abhidhaan ratnamala", yadavaprakash kaa "vaijanti" aadi-kosh ekabhashik hi hai. praakrit apbhransh - jaise dhanpalkrit "pand lachchhinammala", hemchandra kii "deshinammala" tathaa gopal, dron aadi ke deshi "kosh" evam hindi ke puraane kosh - jaise nandadaas, banarsidas, badridaas, haricharandas, chetanvijay, vinayasagar aadi kii "nammala", prayagdas kii "shabdaratnavali" yaa haricharandas kaa "karnabharan" aadi-usee parampara main, arthath ekabhashik shabdaawaliyaan hai. is parampara main kadachit antim granth suvansh shukla kaa "umravakosh" he.
 bharat main ekaadhik bhashaaon kii shabdaawaliyon kii parampara musalamaanon se aarambh hoti he. iskaa sabase prasiddh granth "khalikabaari" he, jisamen hindi, frarsi, turki ke shabd hai. khalikabaari parampara main is prakaar ke kai granth likhe gaye, jinamein sabase prasiddh rachana amir khusron kii kahi jaati he, yadhyapi is sambandh main paryaapt vivaad he. anek vidwaanon ke anusaar khalikabaari kisi "khusroshaah" kii rachana he, jo prasiddh kavi khusro ke bahut baad main hue the. shivaji ne bhi raajnneeti kii farsi-sanskrit shabdaawalee banaai thi, jisamen lagbhag 1500 shabd the. uske baad khalikabaari parampara main hindi-farsi ke kai kosh likhe gaye. kintu vaigyanik dhang se yah kaary angrejon ke sampark ke baad prarambh hua. europe main is disha main kaary ko vaigyanik str par laane kaa shrey je. skellisar ko he. 1573 main prakashit henry stefenus kii dwibhashik shabdaawalee is kshetra kii pratham mahatvapurn rachana maani jaati he. bharat main angrej padariyon ne dharm evam rajprachaar kii drushti se yahan kii kai bhashaaon ke angreji kosh prakashit kiye. hindi kii drushti se is shrunkhlaa ke pratham kosh je. fergusan kii "e dictionari ov hindustaan languij" he jo 1773 i. main landan se chhapi thi. yah ullekhya he ki is parampara main hote hue bhi ye kosh shabdaawalee kii seemaa ke baahar hai.
 ab bahubhashik shabdaawaliyon kii parampara bahut viksit ho gai he tathaa idhar 3-4 se lekar 10-12 bhashaaon kii vibhinn vishyon kii shabdaawaliyaan prakashit hui hai. is disha main england, america, germany, france tathaa rus ne paryaapt shram kiya he. sanyukt raashtra sangh ne bhi is disha main yoga diya he.
 isamen tanik bhi andeh nahin ki shabdaawaliyon kaa hi vikaas koshon ke rup main hua he, kintu donon ek nahin hai. donon main antar yah he ki shabdaawalee main ek yaa adhik bhashaaon ke shabdon kaa sangrah rahata he, kintu kosh main shabdon kaa arth yaa unki vyakhya aadi bhi rahati he. kala, vaanijya, vigyaan aadi ke vigyaan aadi ke vibhinn vishyon ke dwibhashik yaa bahubhashik koshon ke atirikt, paryaay evam vilomkosh bhi shabdaawaliyon kii hi parampara main aate hai. madhyayugin hindi sahitya kaa "nammala" sahitya is drushti se ullekhya he. ab paryaay koshon kii parampara badi vaigyanik ho gai he or lekhakon aadi ke liye ye bade upyogi siddh hue hai.
 madhyakaal kii nammalaon kii parampara ke baad pehla shabdaawalee sankalan kaa kaary aadam ne 1829 main 'hindai bhashaa kaa kosh' sheershak se taiyaar kiya jisamen 20,000 shabd the. tadbhav tathaa deshaj shabdon ko pradhanta di gai. aadam sahab pehle vyakti the jinhone lok se bolchaal ke shabd sangruhit kiye. aadam se purv gilakraist, karkapetric, wiliam hunter, shakespeare, robak ke kosh or baad main failan, yet, dankar fors, thomson tathaa jon plats ke kaary ullekhneey hai. inamen se failan, thomson tathaa jon plats ke kaary mahatvapurn hai. thomson ke sankalan main shabdasankhya 30,000 he, failan ke kosh main 1216 prishth hai. plats ke kosh kaa puraa naam he - "'e dictionari aaf urdu, clasical hindi and inglish" jisaki pramukh visheshtaayen hai: 
 bharatiyon dwaara banaaye gayi koshon main jin do koshon kaa sarvaadhik prachaar-prasar hua, ve hai - "shridhar bhashaa kosh', shridhar treepathi, lakhanu, prishth san. 744 tathaa 'hindi shabdaarth parijaat', dwarka prasad chaturvedi, elahabaad. pehle kosh main lagbhag 25,000 shabd sankhya he jabaki duusare main brajabhasha-avadhi aadi vibhaashaon ke shabdon kii paryaapt sankhya rahane ke kaaran shabd sankhya adhik he. anumaan kiya ja saktaa he ki 20ve shatabdi ke prarambh tak shabd sankalan 50,000 tak pahunch gaya. 
 aadhunik kaal main babu shyaam sundar das, ramachandra shukla, ramachandra verma ke satprayaason se nagari prachaarini sabha, varanasi se 'hindi shabdhsagar' prakashit hua jisaki yojana 23-8-1907 kii sabha ke param hitaishi or utsaahi sadsy shriyut reverend i. greebz ke us prastaav ke anusaar bani jisamen prarthana kii gai thi ki "hindi ke ek brihat or sarvangpurn kosh kaa bhaar sabha apane upar le." 
 san 1910 ke aarambh main shabd sangrah kaa kaary samaapt hua. 10 lakh slip banaai gai jinamein se lagbhag ek lakh shabdon kaa aankalan kiya gaya. yah kosh vastut: sagar tha jo shabdon, arthon, muhaavaron, lokoktiyon, udaahranon tathaa uddharanon se bharpoor arthchhataayen dene main sarvottam mana jayega. iske baad kosh kala main dirghakaalin anubhav praapt acharya ramachandra verma ke prayaason se varanasi se 'pramanik hindi kosh' prakashit hua. 'vrihad hindi kosh' ke tisare sanskaran main ek lakh adtalis hazaar shabd hai. is bich 'hindi shabdhsagar' kaa naveen sanshodhit or parivardhit sanskaran main prakashit hua jisamen kul prishth san. 5570 he, sanyojak shri karunapati treepathi ke dinaank 18-2-65 ke vaktavy ke anusaar "mul shabd sagar se isaki shabd sankhya main duguni vruddhi hui he." is prakaar koshon ke aadhaar par shabdaawalee kii sankhya do lakh he.
 pracheen bharat main hi darshan, jyotish, ganit, ayurveda aadi kuch vishyon main prachur bhartiya shabdaawalee uplabdh thi. sthapit ho chuke paribhaashik shabdon ke liye paryaay nishchit karne evam maanak bhashaa viksit karne kaa vaastavik kaary bharat main nagari prachaarini sabha, hindi sahitya sammelan, bengal sahitya parishad, gurukul kangri vishvavidhyalay, osmania vishvavidhyalay, hindustani culture socity aadi ke madhyam se sambhav ho sakaa. san 1898 i. main nagari prachaarini sabha ne 'hindi scientific grassri' naamak paribhaashik kosh ko taiyaar karnaa prarambh kar diya tha, jo san 1901 i. main sampann ho gaya tha. is disha main dow satyaprakash tathaa dow raghuveer ke kaary vishesh ullekhneey hai. uske baad lagbhag chaar dashak baad san 1940 i. main sukhsampatiraay bhandari kaa 'tvintieth century english-hindi dictionari' chhapakar logon ke saamne aayaa or aazaadee ke baad san 1951 i.main dow raghuveer kaa ‘a compreehensive english-hindi dictionari’ prakashit hua.
 dow raghuveer ke kosh kaary kii ek ore atyadhik prashansa hui, duusari ore atyadhik aalochana. vastut: yah prashansaneey kaary tha, jisko atyadhik shram se vaigyanik aadhaar par prastut kiya gaya. sampoornat: sanskrit par aadhaarit hone ke kaaran isaki vyaavhaarikta par andeh kiya jane laga. unhone sarvapratham bhashaa-nirmaan main yantrikta tathaa vaigyaniktaa ko sthaan diya. upsarg tathaa pratyayon ke dhaatuon ke yoga se lakhon shabd sahaj hi banaaye ja sakate hai:
 is prakriya ko kosh kii bhoomika main samajhaayaa. yadi maatr do sambhavit yoga len, mulaansh 400 or teen pratyay len to 8000 rup ban sakate hai, jabaki abhi tak maatr 340 yogon kaa upyog kiya gaya he. yahan shabd-nirmaan kii adbhut kshamta udghaatit hoti he. unhone vistaar se udhaaharan dekar samajhaayaa ki kis prakaar gam dhaatu maatr se 180 shabd sahaj hi ban jate hai. pragati, paraagati, parigati, pratigati, anugti, adhigati, apagati, atigati, aagti, avgati, upagati, udgati, sugati, sangati, nigati, nirgati, vigati, durgati, avgati, abhigati, gati, gantavya, gamy, gamaneey, gamak, jangam, gamyaman, gatvar, gamnika aadi kuch udhaaharan hai. maatr 'i' dhaatu ke saath vibhinn ek athwa do upsarg jodakar 107 shabdon kaa nirmaan sambhav he. unhone spasht kiya ki 520 dhaatuon ke saath 20 upsargon tathaa 80 pratyayon ke yoga se lakhon shabdon kaa nirmaan kiya ja saktaa he. agar dhaatuon kii sankhya badha lee jaae to 1700 dhaatuon se 23800 moulik tathaa 84,96,24000 shabdon ko vyutpann kiya ja saktaa he.
 is prakaar sanskrit main shabd nirmaan kii adbhut kshamta he, jiskaa abhi nammaatr kaa hi upyog kiya ja sakaa he. ativaadee drushti se bachakar bhi lakhon aise saral shabdon ko prayog main laayaa ja saktaa he, jo hindi kii pravriti ke anukool hai. 
 antarrashtriya str par prayog main aane vaale tathaa purv sweekrut vaigyanik shabdon ko sweekaar kar lenaa chahie. prayog ke aadhaar par kuch shabd purna paribhaashik, kuch ardhaparibhaashik, jaise akshar, sangati, aapatti. aitihaasik aadhaar par tatsam, tadbhav ke saath videshi shabdaawalee kaa vishesh mahatva he. 
 mukhya lekh vaigyanik tathaa takneekee shabdaawalee ayog
 swatantraaa ke baad vaigyanik-takneekee shabdaawalee ke liye shiksha mantralay ne san 1950 main board kii sthapana kii. san 1952 main board ke tattwavdhan main shabdaawalee nirmaan kaa kaary prarambh hua. antat: 1960 main kendriya hindi nideshaalay kii sthapana hui. is prakaar vibhinn avasaron par taiyaar shabdaawalee ko 'paribhaashik shabd sangrah' sheershak se prakashit kiya gaya, jiskaa uddeshy ek ore vaigyanik tathaa takneekee shabdaawalee ayog ke samanvay kaary ke liye aadhaar pradaan karnaa tha or duusari ore antarim avadhi main lekhakon ko nai sankalpanaaon ke liye sarvasammat paribhaashik shabd pradaan karnaa tha.
 aaj is bhagdaud ke yug main har aadmi kii yah aadat banati ja rahi he ki kam se kam samay main kam se kam shabdon main apane man ke bhaavon ko abhivyakt kare. is swaabhaavik pravriti ke falswaroop hi sansthaaon tathaa sanghathanon ke lambe-lambe naam sankshipt hote ja rahe hai. nai prakaar kii yah shabdaawalee angrezi main 'echronim' se abhihit kii jaati he. prayek kaal main aise shabd banate rahe hai. kaalaantar main jab ye shabd bahuprayukt hokar kosh ke antargat apana samuchit sthaan bana lete hai, to praaia: bhul jate hai ki inkaa nirmaan is vidhi se hua hoga, jaise angrezi 'news'. hindi main prachlit 'badi' tathaa 'sudi' shabd bhi isi prakriya ke falswaroop hai, 'sa' sudi: hindi main ankatad, sam, meado, sito, intak, nato, unesco aadi paryaapt shabd isi koti ke hai. pichhali baar china ke akraman ke samay nefa, mig tathaa radar teen shabd kaafii prachlit ho gayi. yuddh main 'lesar', 'mig' prachlit hai, prabandhashastra main 'prince' 'port' isi prakaar ke shabd hai. hindi patrakarita main prachlit annia, urvasi, upusi, inkaa, lod isi prakaar ke shabd hai.
 kisi boli kaa lokajeevan se abhinn sambandh he. boliyon kaa hi parishkrut, samanyikrut tathaa sanskrit rup bhashaa he. bhashaa ko hi boliyon se hi sahaj shakti praapt hoti he. ganga kaa adirot himakhandon se nirmit gomukh he, usee prakaar hindi kii ganga ko uski boliyon se sarabhoot tatva tathaa pranashakti milti he. vyaavhaarik lokbhasha se shabd sangrah karnaa saral kaary nahin. lokboli ke sthaayee tatva loakgeet tathaa lokkahaniyon main samahit rahete hai. shabd roopon ke strot tathaa unke vikaas kii parampara or saath hi arth vikaas kii shrunkhlaa nirdhaarit karne main lokajeevan kaa vishesh mahatva he. boliyon main jab koi boli shikshit logon ke mukhya nagar yaa anya shisht saamaajik varg kii bhashaa ke pad par pratishthit ho jaati he tab vah maanak bhashaa kehalaati he.
 kis bhashaa ko viksit-vikasshil mana jaae or kisko nahin, iske liye pro fergusan ne badi gaharaai se vichaar kiya he. likhit rup main praapt jis bhashaa main nimnlalikhit visheshtaayen hon vah bhashaa viksit maani jaaegi -
 is kasuti par hindi bilkul khari utarati he. haan, unhone jo aage kii avasthaaen sweekaar kii hai ki 
 us drushti se abhi hindi vikasshil bhashaa he or bhavishya main usamen anant sambhaavnaayen nihit hai.
 hogan ne viksit bhashaa ke jo chaar tatva sweekaar kiye hai unamem se 'aadhuniktaa' par vishesh bal diya he. 'bhashaa kii aadhuniktaa' se taatpary he: shabdaawalee main vruddhi tathaa nai style tathaa abhivyaktiyon kaa vikaas. is kasuti par bhi hindi khari utarati he. 
 hindi ke suprasiddh kavi tathaa vichaarak sachchidanand hiranand vatsyayan kii manyata he ki "bhashaa kalpavriksha he. jo usase asthaapurvak maanga jaataa he, bhashaa vah detii he. usase kuch maanga hi na jaae kyonki vah ped se lataka hua nahin dikh rahaa he, to kalpavriksha bhi kuch nahin detaa." 
 beesvin shatabdi ke labdhpratishth bhashavid, bluemafield ke anusaar 
 vastut: bhashaa mulat: abhivyakti kii sanrachana tathaa shabdaawalee kaa sanyukt rup he jo paraspar sangumphit he. shabdaawalee aati-jaati, nai banati rahati he, puraane shabdon main naveen arth bharte jate hai, jaise aaj adhikram, adhivaktaa, abhilekh, abhyarthi, aakhyaapan se sarvatha naveen arthon kii abhivyanjana hoti he. hindi kii aaksharik sanrachana bhi badi sampann he. aaksharik saanchon main paryaapt rikt sthaan hone ke kaaran vikaas kii abhootpurv kshamta spasht hoti he. 'vyanjan swar-vyanjan deergh swar' saanche main yadi maatr 'k' tathaa 'l' vyanjan kramash: liye jaaen to 21 sambhav shabd ban sakate hai, jinamein se 19 sthaan rikt pade hue the. in rikt sthanon main se chaar sthanon par qila, qile, kuli, kilo shabd badi aasaani se khap gayi.
 ab tak ke pramukh bhashavid upyukt sabhi drushtiyon se hindi kii abhootpurv kshamta tathaa samarthy main vishwaas karte hai.
 bhartiya samvidhan main hindi ke 'shabd bhandar ke liye mukhyat: sanskrit se tathaa gaunat: anya bhashaaon se shabdagrahan kar samrudh' karne kii vyavastha he.
 lekh
 computer program:
