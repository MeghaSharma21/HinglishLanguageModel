 pathar yaa eent kii chinai karanevaalon ko raaj kehete hai. or unka kaam vyapak arth main rajgiri kehalaata he, kintu vyavhaar main rajgiri shabd kaa prayog praaia: pathar kii chinai ke liye hi hua karata he. eent kaa kaam eent chinai hi kaha jaataa he.
 aadi maanav dwaara nirmit angadhi rachanaayen to shaayad aadi kal se hi banati rahi hogi, kintu pathar kaa aisa kamjise rajgiri kaha ja saktaa he, avashya hi sabhyataa ke vikaas ke saath aayaa. rajgiri ke sabase puraane namoonay bharat or misr ke mandiron main milte hai. in pracheen sanrachanaon main se anek main bahut bade bade pathar lage hai, jinhen dekhakar aaj aashcharya hota he ki hamaare purvaj us yug main bhi saat-saat, aath-aath sau ton vajan ke pathar na keval khaanon se nikaalte the, apitu unhen bahut unche uthaakar imaaraton main bhi laga lete the. yah sab kaise kiya jaataa tha, iskaa bhed abhi tak nahin mil paaya.
 ati pracheen rajgiri main praaia: hathode kii gadhaai hi milti he, chheni yaa taanki kii nahin. gadhane or lagane kii vidhiyaan praaia: aisi hi thim, jaisi aajkal hai; alabatta dhulaai kii asuvidha ke kaaran chote-chote pathar hi praaia: lagaae jate the. taanki kii gadhaai jab hone lagi tab to aisi kala pradurbhoot hui, jise dekhakar aisa lagata he ki vaastukala yadi pathar kii na hoti to shaayad bol hi padati.
 rajgiri ke upkaran mote taur se paanch virgon main baante ja sakate hai : 
 bhinn-bhinn prakaar ke kaam ke liye bhinn-bhinn prakaar ke hathode hote hai, jaise, ghan, imarti hathaudaa, kordaar hathaudaa, nukila hathaudaa, sutaki chota hathaudaa, basuli, teshi aadi. lakdi ke hathode, arthath moongariyaan bhi kai aakaar-prakaar kii hoti hai.
 khan se nikaala hua taaja pathar garam hota he or aasaani se cat jaataa he. haath kaa aara naram pathar, jaise porbandar kaa chooney kaa pathar, kaatane ke kaam aata he. yah badhai ke aare jaisaa hi hota he. bade bade khand kaatane ke liye dohatthi aare hote hai. bahut bade khand dhaanchayukta aaron se kaate jate hai. ye aare 4 foot se 15 foot tak lambey hote hai or rassiyon dwaara giriyon se latakaae jate hai, taaki chalaanewaalon ko unka vajan na sanbhaalanaa pade. kaatane kaa patta sade ispaat kaa hota he, jisamen daante bane hote hai. kataai karte samay pani ke saath saath baaluu daali jaati he. pani snehan kaa kaam karata he or baaluu katati he.
 chheniyaan yaa taankiyaan hathode se bhi adhik prakaar kii hoti hai, jaise, choti, badi, daantedaar, sapaat arthath chauras, moti, paini, tej, chaudee, sankri, nukili aadi. nukili taanki summaa kehalaati he. bahut badi taanki savbal kehalaati he, jo kisi had tak apane vajan ke kaaran hathode kii choton kii apeksha nahin rakhti. isse surang lagane ke liye kade pathar main chhed kiye jate hai. bade pathar uthaane ke liye utthapak kaa kaam bhi isse le liya jaataa he.
 nishanbandi tathaa sthaapan ke aujaar pathar kii chinai ke liye bhi vaise hi hote hai jaise eent chinai ke liye, yatha kanni yaa kerani, soot, sahul, gunia, gaj, paara lebill yaa talamaapi, pata aadi.
 pathar uthaane ke upkaran vishesh prakaar ke hote hai, jo bade bade pathar yathasthaan rakhane ke kaam aate hai. doli yaa luis, chutki yaa nippers or gantri is sambandh main ullekhneey hai.
 khan se nikaale hue taaje pathar main ras bahut hota he; isliye uski gadhaai aasaani se ho jaati he. hawa khaane par ras suukh jaataa he or pathar kathor ho jaataa he. khan par hi gadhaai karne se avaanchit bhaar bhi nikaal jaataa he or dhulaai kaa vyay bhi ghat jaataa he. kintu yah aavashyak he ki imaarat main lagane se pehle pathar bhalee bhanti hawa kha le, jisase vah pakakar majboot ho le. sant paal ke bade girjaghar ke vaastu, sar christopher rain, ne is sambandh main yah shart rakhi thi ki khan se nikalne ke baad 3 saal tak pathar samudratat par khulaa padaa rahe, tab kahin vah giraje main lagane yogya samajha jayega.
 pathar jamaate samay yah dhyaan rakhana chahie ki sandhiyaan sahi sahi rakhi jaaen or sataha samtal ho. sataha ubhari hui ho to sandhiyaan chaudee hoti hai. pathar bhi dagamagaataa rah saktaa he. kattal laga lagaakar is prakaar ke pathar jamaana uchit nahin he. sataha avatal ho to koron par jor padataa he, jisase vah chatak sakati hai or papadi ukhd sakati he. tuuti phooti koronvaale pattharon kii chinai kharaab dikhaai padati he. bade bade pathar masaale main jamaane se pehle sookhe hi yathasthaan rakhkar dekh lenaa chahie ki thik baith jate hai ki nahin. yah saavdhaanee rakhni chahie ki pathar tuutane na paae or na papadi hi ukhde, kyonki phir uski marammat nahin ho sakati. pathar sadaa is prakaar jamaana chahie ki bhaar sadaa prakritik nital par lambavat hi pade. is prakaar jahaan keval urdhwadhar bhaar hi aata ho yahan pathar kii prakritik paraten kshaitij rahani chahie. lambey khambhon aadi main lagane ke liye upyukt motaai kii tah main se katkar nikaala hua pathar chhant lenaa chahie. chinai main masala kam se kam lagaana chahie, kintu sadhiyaan poli na rahani chahie. yadi mulaayam kism kaa pathar ho, jaise kaccha balua pathar yaa chooney kaa pathar, to kisi bhi pathar kii lambaai uski motaai ke teen gune se adhik na honi chahie.
 rajgiri main uchit bandha kaa bahut mahatv he. sangeen chinai mento ek ek khand bhalee bhanti bandhan main rahata he. vaastushilpi isaki ek ek sandhi kaa sthaan nishchat kar dete hai. dhoka chinai main tode yaa dhur pathar lagaakar bandhan praapt kiya jaataa he. dhur pathar aage se peeche tak kaaphi mote or chaude hone chahie. aam taur se chaudaai oonchaai se dyodhi ho or diwaar kii sataha par inkaa kshetrafal saare kshetrafal ke shtak hona chahie. raddedaar chinai main ye praaia: paanch paanch foot kii duuri par lagaae jate hai or prayek radde main sthaan badal badalakar visham sthiti main rakhe jate hai.
 jab sangeen chinai keval saamne hi saamne hoti he, to vah 4 se 9 tak gahari jaati he. diwaar kaa shesh eent chinai yaa dhoka chinai se hi banaaya jaataa he. praaia: isapar plasters kar diya jaataa he. saamne kii ore pusht kii, donon chinaayiyon main uchit vaid rakhana aavashyak hota he.
 dhoka chinai praaia: do prakaar kii hoti he : 
 raddevar chinai main kabhi kabhi kuch thodaa bahut gadhakar chauras kiye hue pathar lagaae jate hai. ise raddevar, chauras, dhoka chinai kehete hai. duusari raddevar, angadh, dhoka chinai kehalaati he. berdda chinai so angadh dhokon kii hi hoti he.
 sangeen chinai bhi pathar kii gadhaai ke anusaar kai prakaar kii hoti he. pathar kii sabhi satahen taanki se bahut baarik gadhi hon or sandhiyaan 1/8 inch se adhik moti na hon, to vah baarik sangeen chinai kehalaati he. yadi gadhaai bahut baarik na ho or sandhiyaan 1/4 inch moti hon, to vah 'adgarh sangeen chinai' hoti he. kabhi kabhi iske pattharon kii bahari satahon par baarik gadhaai karke ek hashia sa bana diya jaataa he or haashie ke bich kaa bhaag angadha hi chhod diya jaataa he. yah 'angadh sangeen chinai' kehalaati he; kintu yadi pattharon kii koron main lagbhag ek inch gaharaai tak salaani kar di jaati he, arthath pakh maar di jaati he, to vah 'pakhadaar sangeen chinai' ho jaati he. kabhi kabhi diwaar ke siron par, yaa kabhi kabhi bich main bhi, stambhon ke rup main sangeen chinai karke shesh bhaag main angadh pattharon kii chinai ke dilhe se bana die jate hai, jiske radde sangeen chinai ke raddon se kam unche rahete hai. dilhon kii yah chinai 'pindak chinai' kehalaati he.
 chunki ek sthaan par laganevaali iten praaia: ek jaisi hoti hai, isliye eent chinai ke liye anek prakaar ke bandha, yaa chaalen, prayukt hoti hai. prayek chaal main yah dhyaan rakhaa jaataa he ki khadi sandhiyaan ek duusari ke upar na paden, balki kam se kam itnaa hatakar hon jitna eent kii lambaai kaa chauthai hota he. itnaa dabaav praapt karne ke liye prayek ekantar radde main kinarevaale tode ke baad ek daily chodi jaati he jo chauthai eent ke baraabar chaudee hoti he.
 bandhon, arthath chaalon, main sabase adhik prachlan toda-pattee chaal kaa he, jise angreji chaal bhi kehete hai. isamen todon hi todon ke or pattiyon hi pattiyon ke ek ek radde kramash: ek duusare ke baad aate hai. pattiyon ke raddon main bhi, jahaan kahin bharti kii aavashyaktaa hoti he, keval tode hi bhare jate hai. bheetar pattiyaan na bharani paden, is uddeshy se dedh, dhai, saadhe teen eent aadi kii chinai main prayek radde main ek or pattee kii chaal hoti he to duusari ore tode kii.
 duusari chaal, jo adhik prachlit he, flemish chaal he. isamen pratyek radde main ekantar kram se tode or pattiyaan rakhi jaati he. diwaar ke donon ore se flemish kehalaati he. isamen bhitari sandhiyon ke kuch ansh sabhi raddon main ek duusare ke upar hi aate hai. isliye toda-pattee kii chaal kii apeksha yah majboot kuch kam hoti he, yadhyapi darshneey adhik hoti he. kabhi kabhi majbootee or darshneeyata kaa samanvay karte hue, saamne kii or flemish or pusht main toda-pattee kii chaal chali jaati he. ise ikhari flemish chaal kehete hai.
 aadhi eent kii diwaar main tode nahin lag sakate; at: isamen prayek radde main pattiyaan hi pattiyaan jod katkar rakhi jaati hai. yah pattee chaal kehalaati he. bahut chaudee diwaar main bharti keval todon kii hi hone se, lambaai kii disha main diwaar kuch kamjor rah jaati he. isliye har teen chaar raddon ke baad, ek radde kii bharti main, iten tirchhi rakh di jaati hai. iske vikarn chaal kehete hai. yadi sari iten ek hi disha main tirchhi na karke, ekantar se samakon par ghuma ghuma kar lehren jaisi bana di jaayen, to vah lahariya chaal ho jaati he.
 eent-chinai main bhi sandhiyaan yathasambhav kam chaudee honi chahie. pratham shrenee kii chinai vah he jisamen sandhiyaan 1/4 inch hi chaudee hon. dwitiya shrenee kii chinai main sandhiyaan 3/8 inch tak moti or tritiy shrenee kii chinai main sandhiyaan asmaan or 1/2 inch tak moti ho sakati hai. yah bhi dhyaan rakhana chahie ki iton ke dilhe upar kii ore hon taaki unamem masala bhalee bhanti bhar jaae or chinai poli na rah jaae.
 anek paribhaashik shabd rajgiri main praaia: ek jaise arthon main prayukt hote hai, jaise chinai chaahe pathar kii ho yaa eent kii. diwaar kii saamne dikhalaai padanevaali khadi sataha 'saamana' kehalaati he or uski peeche kii ore kii khadi sataha 'pusht'. diwaar ke bich kaa bhaag, jo saamana or pusht ke madhya main hota he, 'bharti' kehalaata he. pathar kii nichevali sataha, jiske bal vah radde main baithta he, 'nital' kehalaati he. pathar ke baahar kii ve satahen jo saamana or nital ke lambavat hoti hai, 'parshv' kehalaati he. masaale ke kshaitij jod, yaa ve jod jinpar bhaar lambavat padataa he, 'nital sandhiyaan' hai or jo jod nital sandhiyon tathaa saamana ke lambavat hote hai, 'parshv sandhiyaan', yaa keval sandhiyaan kehalaate hai.
 pathar kaa vah khand, yaa eent, jisaki lambaai saamne par lambavat padati he, 'toda' or jisaki lambaai saamne ke samaantar padati he, 'pattee' kehalaata he. 'dhur pathar' vah he jo diwaar ke saamne se pusht tak jaae. 'konia', yaa kone pindak, ve iten yaa khand hai jo kisi rachana main deevaaron ke baheri konon par lagate hai. konia ke pashchaat todon ke raddon main ek tukdaa lagaana padataa he, jisase aage eent rakhane par sandhi dab jaae or chadhaav mil jaae. yah tukdaa 'dali' kehalaata he. yadi eent lambaai kii disha main is prakaar kaati jaae ki prayek khand kii chaudaai puri eent kii chaudaai kii aadhi rah jaae, to vah khand 'maadaa daily' hoga, kintu yadi khand kii chaudaai ek ore to puri ho or duusari ore aadhi, to vah 'nar daily' kehalaayegaa. 'khanda' eent kaa aadha hota he, jisaki chaudaai puri eent kii chaudaai ke baraabar hoti he. 'kattal' ve chote chote tukade hai, jo chinai ke bheetar kii khaali jagah bharne ke kaam aate hai. eent kii ek sataha par praaia: ek gaddha bana rahata he, jisamen nirmaataa apana naam or sanwat aadi likh dete hai, ise 'dilhaa' kehete hai. dilhe se eent kaa vajan kuch kam ho jaataa he or masaale se uski pakad bad jaati he.
 chinai kii prayek kshaitij parat, jo do kramagat nital sandhiyon ke bich main hoti he, 'radda' kehalaati he. prayek radde main pattharon, yaa iton ke rakhane kii vishisht vyavastha, jisase ve paraspar bhalee bhanti bandhe rahen, 'bandha yaa chaal' kehalaati he. 'kingri radda' aage niklaa hua kshaitij radda he, jiske kaaran barish kaa pani neeche kii diwaar kii sataha par bahane nahin paata. yah praaia: alankaranyukt hota he or prayek chhadanatal par lagaaya jaataa he. 'olti radda' sabase upree radda he, jo chat ke olti sire ke neeche hota he. 'niksaa radda' praaia: kisi sanrachanaatmak aavashyaktaa kii purti ke liye, jaise dasa aadi rakhane ke liye, diwaar se kuch baahar nikalataa hua lagaaya jaataa he. 'munder' chat se upar yaa pul kii patan se upar uthaai hui nichi diwaar ko kehete hai. 'sheershika' diwaar kaa sabase upree radda he, jo khulaa hua hota he or varsha ke pani se neeche kii diwaar kii raksha karata he. apane uddeshy main safal hone ke liye sheershika kii chaudaai diwaar kii chaudaai se praaia: kuch adhik rakhi jaati he or bade hue bhaagon main neeche kii ore kabhi kabhi tota yaa tapak ban diya jaataa he, taaki pani diwaar kii sataha par na bahakar usase dur hi tapake. inaki upar kii sataha bhi kabhi kabhi bich se donon ore ko dhaalu rakhi jaati he. golardh, yaa kamanidaar, yaa anya anek prakaar kii katwali sheershikaaye bhi hoti hai. 'carnis' alankaranyukt baahar nikalataa hua radda he, jo praaia: chat ke paas hota he. 'daab radda' carnis ke upar laga hua vah radda he jo use dabaae rahata he, taaki diwaar se baahar nikali hone ke kaaran carnis palatakar gir na jaae.
 kisi daravaaje, yaa mokhe, kii baraalo pakhaa kehalaati hai. ye praaia: guniyaabat, kintu kabhi kabhi tirchhi bhi hoti hai. inhen main daravaaje, yaa khidakiyon kii chaukhaten kasi jaati hai. mokhon kii nichevali sataha 'dehal' kehalaati he. isi par chaukhaten khadi kii jaati hai.
 'stambh yaa khambha', kisi dharan, yaa saradal ko aalamb denevaala khadaa avyav he, jo talchitr main vargakar, ytaakar, vrittakar, yaa bahubhuji ho saktaa he. kisi diwaar main judaa hua or uski sataha se kuch thodaa sa aage niklaa hua khambha bhittistambh kehalaata he. kisi pul kaa patan sanbhaalanevaale bich ke avyav 'paae' or kinarevaale 'antyadhar, yaa pilapaye' kehalaate hai. dhaldaar, yaa seedhidaar, chinai, jo kisi lambii diwaar se aage nikali rahati he or use kisi dak yaa chat kii thel ke viruddh bagali sahaara detii he, 'pushta' kehalaati he. daat ke bich ke pathar ko 'chaabi' kehete hai or anya pathar datpathar kehalaate hai.
