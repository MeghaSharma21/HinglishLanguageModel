 sookshmdarshiki yaa sookshmdarshan vigyaan kii ek shakha hoti he, jisamen sookshm va atisookshm jeevon ko bada kar dekhne main sakasham hote hai, jinhen saadhaaran ankhon se dekhnaa sambhav nahin hota he. iskaa mukhya uddeshy sookshmjeev sansar kaa adhyayan karnaa hota he. isamen prakaash ke paravartan, apvartan, vivartan or vidyutchumbakeey vikiran kaa prayog hota he. vigyaan kii is shakha mukhya prayog jeev vigyaan main kiya jaataa he. vishwa bhar main rogon ke niyantran or nai aushadhiyon kii khoj ke liye microscopy kaa sahaara liya jaataa he. sookshmdarshan kii teen prachlit shakhaon main optical, electron evam scanning prob sookshmdarshan aate hai.
 
 microscopy vishay kaa aarambh 17veen shatabdi ke aarambh main hua mana jaataa he. isi samay jab vaigyanikon or abhiyantrikon ne bhautikee main lens kii khoj kii thi. lens ke avishkaar ke baad vastuon ko unke mul aakaar se bada kar dekhnaa sambhav ho paaya. isse pani main paae jane vaale chote or anya ati sookshm jantuon kii gatividhiyon ke darshan sulabh hue or vaigyanikon ko unke bare main naye tathyon kaa gyaan hua. iske baad hi vaigyanikon ko yah bhi gyaat hua ki praani jagat ke bare main apaar sansar unki pratiksha main he va unka gyaan ab tak kitna kam tha.
 microscopy kii shakha ke rup main drushti sambandhi sookshmdarshan kaa janm sabase pehle mana jaataa he. ise prakaash sookshmdarshan bhi kaha jaataa he. jeev-jantuon ke angon ko dekhne ke liye iskaa prayog hota he. prakaash sookshmdarshi apekshaakrit mahange kintu behatar upkaran hote hai. sookshmdarshan ke kshetra main electron sookshmdarshi kii khoj atyant mahatvapurn mile kaa pathar mana jaataa he kyonki isaki khoj ke baad vastuon ko unke vaastavik aakaar se kai hajaar guna bada karke dekhnaa sambhav hua tha. isaki khoj beesvin shatabdi main hui thi. haalanki electron microscope anya sookshmdarshiyon se mahangaa hota he or prayogshaala main iskaa prayog karnaa chaatro ke liye sambhav nahin hota, lekin iske parinaam kaaphi behatar hote hai. isse praapt chitra ekadam spasht hote hai.
 sookshmdarshan main ek anya takanic kaa prayog hota he, jo electron sookshmdarshan se bhi behatar maani jaati he. isamen haath or salaai ke prayog se vastu kaa kai konon se pareekshan hota he. graham sten ne isi prakriya main sabase pehle jeevanu ko dekha tha.
 sookshmdarshiki bhautikee kaa ek abhinn ang he. aaj sookshmdarshi kaa upyog kaaychikitsa, jeevigyaan, shailavigyaan, maapvigyaan, crystalavigyaan evam dhaatuon or plastic kii talakriti ke adhyayan main vyapak rup se hi ho rahaa he. aaj sookshmdarshi kaa upyog vastuon ko dekhne ke liye hi nahin hota varan dravyon ke kanon ke maapne, gananaa karne or taulne ke liye bhi iskaa upyog ho rahaa he.
 manushya kii pravriti sadaa hi adhik se adhik jaanane or dekhne kii rahi he, isi se vah prakruti ke rahasyon ko adhik se adhik suljhaana chahta he. hamaari indriyon kii kaary karne kii kshamta simit he or sahi yahi haal hamaari aankh kaa bhi he. isaki bhi apana ek seemaa he. bahut dur kii jo vastu khaali aankh se dikhaai nahin padati vah doordarshee se dekha ja sakati he yaa bahut nikat kii vastu kaa vistrut vivaran sookshmdarshi se adhik spasht dekha ja saktaa he. yahan sookshmdarshi ke kshetra main 1865 i. se ab tak jo pragati hui he usee kaa ullekh kiya ja rahaa he:
 ekal uttal lens, jise saadhaarant: aavardhan lens kehete hai, saralatam sookshmdarshi kaha ja saktaa he. ise 'jebi sookshmdarshi' bhi kehete hai. saral sookshmdarshi ek nishchit duuri par sthit do uttal lenson ke sangyojan se bana hota he. padaardh kii taraf lage lens ko abhidrishyak lens or aankh ke paas lage lens ko 'abhinytra lens' kehete hai. aise sookshmdarshi kaa drushtikshetra simit hota he. isamen sudhaar kii aavashyaktaa he. abhinytra lens main ek lens jodne se kshetra bad jaataa he or goleey varnavipathan evam varniya varnavipathan se utpann dosha kam ho jate hai. aise sookshmdarshi ko sanyukt sookshmdarshi yaa prakaash sookshmdarshi yaa paramparaagat prakaashiya sookshmdarshi kehete hai.
 yadhyapi prakaash ke paravartan, apvartan or rekhiy sancharan ke niyam greek darshanikon ko isa se kuch shatabdiyon purv se hi gyaat the par aapatan kone or apvartan kone ke jya ke niyam kaa avishkaar satrahavin shatabdi ke uttarardh tak nahin hua tha. holland ke snaill or france ke dekart ne alag-alag iskaa avishkaar kiya. 1000 i. ke lagbhag arab jyotishvind alhaijain ne paravartan or apvartan ke niyamon ko sutarabaddh kiya par ye jya main nahin the, varan lamb duuri main the. aisa kaha jaataa he ki uske paks ek bada lens tha. sookshmdarshi kaa sutarapaat yaheen se hota he. sookshmdarshi nirmaan kaa shrey ek vanaspatijna jekarios jonamids ko he. hygange ke anusaar avishkaar kaa shrey cornelius drable ko he.
 aibe ke samay tak sookshmdarshi kii paristhiti aisi hi rahi. 1870 i. main aibe ne sookshmdarshi kii sadrudh neenv daali. unhone suprasiddh tailanimjjan takneekee nikaali. isse sarvotkrisht vaishamy or aavardhan praapt hua. par jahaan tak parasookshmakanon ke adhyayan kaa sambandh tha, vaigyanik abhi bhi apane ko asahaay anubhav kar rahe the. 1873 i. main aibe ne anubhav kiya ki sookshmdarshi ko chaahe kitni hi purnataa pradaan karne kaa praytn kiya jaae kisi padaarth main uske kanon kii sookshmata ko ek seemaa tak hi dekha ja saktaa he. keval aankhon se parmaanu yaa anu ko dekhnaa asambhav he kyonki hamaare netron dwaara sookshm vastuon ko dekhne kii ek seemaa he. yah seemaa upkaran kii apurnataa ke kaaran hi nahin parantu prakaash tarangon kii prakruti ke kaaran bhi he jinke prati hamaari aankh samvedansheel he. yadi hamen dhaatuon ko dekhnaa he to hamaare jaivikividon ko ek aise nae kism ke netron kaa vikaas karnaa hoga jo un tarangon ko grahan karen jo hamaare vartmaan saadhaaran netron, yaa drushtitantrika ko sugrahya hone vaali tarangon kii apeksha hajaaron guna choti hai.
 vastav main kisi vastu main sthit do nikatavarti binduon ko kabhi bhi alag pahachaanaa nahin ja saktaa he yadi us prakaash kaa tarang dairghy jisamen un binduon kaa avlokan kiya jaataa he un binduon ke bich kii duuri ke dugane se adhik na ho. is prakaar se yah unke bilgau ko simit kar detaa he. ise vibhedan kii seemaa kehete hai. ganit main ise nimnlikhit sambandh dwaara vyakt kiya jaataa he.
 vibhedan yaa pruthakkaran kii seemaa 
 jahaan N.A. sankhyatmak dwarak he or N.A. = sin . yahan u vastu duuri kaa apvartanaank he. q vah kone he jo rim kiran prakaashik aksh ke saath banaati he. is prakaar drushti vikiran kaa vichaar karne se alpatam vibhedan duuri 3000 A° ke lagbhag hoti he. sabase choti parabegni or avarakt kirnon ke liye yah seemaa kramash: 1500 A° or 3850 A° ke lagbhag hogi, jahaan 1 A° = 10-8 semi..
 aaie ham apane ko purv ke sookshmdarshikivid ke rup main sochen or un sudhaaron par vichaar karen jo ham us samay karnaa chaahate the. saadhaarant: ham apni aashaaon ko chaar baton par kendrit karte hai:
 uparyukt sudhaar yaa kathinaaiyon kaa vastu kii prakruti, pradipti ke prakaar or photography takneekee ne san 1895 main eks kiran kaa avishkaar kiya. parantu san 1912 tak eks kiran kii tarang prakruti kaa koi pataa nahin tha jab tak vaan laue ne use siddh nahin kiya. ab yah aashaa hui ki eks-re sookshmdarshi banaaya ja saktaa he. at: us samay yah vichaar tyaag diya gaya.
 kuch varshon baad 1923 i. main da broggli ne electron kii tarang prakruti ko nishchit kiya or neuyark main 1927 i. main davisan or germar ne tathaa abrdin main ji.pi. tamson ne 1928 i. main uski pushti kii. electron ke kiran punj bhi upyukt vidyut yaa chumbakeey kshetra dwaara mode ja sakate hai. aise sookshmdarshi jinhen safaltaapurvak upyog main laayaa ja saktaa tha 1947 i. main nol, rask or brukh ne prastut kiye. is vikiran kaa tarangadairghy nimnlikhit sambandh dwaara vyakt kiya jaataa he.
 yahan h plank kaa niyatank he, m electron kaa dravyaman or q veg hai. veg voltata kaa falan he, jo electron kiranpunaj kii twarit karne ke liye prayukt hota he. is sookshmdarshi se 10 A° tak vibhedan sambhav tha or isaki aavardhan kshamta bahut adhik thi. iske dwaara 1.6.10-8 mimi vistaar kii vastuen dekhi ja sakati hai. nihsandeh yah badi thos pragati he or iske saath-saath anek nae avishkaar jude hue hai. aaj electron sookshmdarshiki kii apni anek takneekiyaan hai.
 ucch urja electron kii bhanti laghutarangdairghy ke saath-saath eks kirnon main vedhankshmata bahut adhik hoti he or ve kam shighrata se avashoshit bhi hoti hai. at: choti apaardarshee vastuon kii aantarik sanrachana gyaat karne main eks kirane prayukt kii ja sakati hai. eranverkh ne 1947 i. main pehla eks kiran sookshmdarshi yaa chaaya sookshmdarshi nikaala or 1948 i. main kink patric or bejay ne uskaa sudhaar kiya. electron sookshmdarshi kii tarah yahan nirvaat kii aavashyaktaa nahin hoti. achche pratibimb ke liye keval sookshm chhidr kii aavashyaktaa hoti he. iskaa arth he ki isse kam vikiran pravesh karata he or isiilie udbhasana bahut bada hota he. peeche chitra kaa bada vistaar karnaa padataa he jiske liye bahut sookshm kanon kaa paayas aavashyak hota he.
 ab ham saamaanya drishy prakaash sookshmdarshiki kii ore dekhen. iske purv ki ham us disha main hua pragati par vichaar-vimarsh kare, hamen un aakankshaon par dhyaan rakhana hoga jo 40 varsh purv sookshmdarshikividon kii thi. ekmaatr upkaran se sab aavashyaktaaon kii saath hi purti sambhav na thi. vibhedan kshamta main vruddhi sankhyatmak dwarak ke maan se simit ho jaati he jiskaa maan 1.5 se adhik nahin ho saktaa. pranali kii aavardhan kshamta kii vruddhi kii bhi ek seemaa hoti he. yah prayukt leson kii focus duriyon kaa falan he. aavardhan focus duuri kaa pratilom falan he, at: focus duuri kii kami se aavardhan bad jaataa he. par saath hi kriyaatmak duuri nasht ho jaati he.
 aise hi vichaaron ke kaaran lens ke sthaan main darpanon ke upyog se paravarti sookshmdarshi kaa nirmaan barch ne bristol main 1947 i. main kiya. siddhantat: parabangnee kiran tak vikiran kaa upyog yahan sambhav ho sakaa. iskaa sankhyik dwarak kam hota he par avarnataa or adhik kriyaatmak duuri kaa isamen laabh hota he.
 chunki quartz 2000 A° tak vikiran kaa avasorana nahin karata isliye us sookshmdarshi se jisamen kwatarj lenson kaa upyog hota he, kam se kam vibhedan duuri 1,000 A° praapt hogi at: is prakaar ke vinyas ke saath parabangnee vikiran ke upyog se 'parabangnee sookshmdarshi' kaa nirmaan hota he.
 yadi saamaanya prakaash sookshmdarshi kaa upyog choti vastuon dwaara bikhare vikiran ko ekatra karne ke liye hota he to is prakaar kii vyavastha ko parasookshmdarshi kehete hai.
 pro jernik ne sookshmdarshi main kala vaishamy pradipti kaa upyog kiya. is takneekee ko kala vaishamy sookshmdarshiki kehete the. yah rangahin visheshat: paardarshak padaarthon kii sanrachana dikhaane kii vidhi he. vibhinn sanrachanaon ke kaaran unamem krambhang dekha jaataa he, jaise mechak ke yakrut main. vaishamy ko sudhaarney ke liye jaivikivid ranjakon kii sahaayta lete hai. praaia: vaishamy varna filter se aisa kiya jaataa he. dhruvit prakaash se kuch hi kism ke crystalon kaa vishleshan kiya ja saktaa he par kalavaishamy se sab prakaar ke crystalon kaa adhyayan kiya ja saktaa he. is takneekee main abhiranjan ke rup main kritrim varnon kaa upyog nahin hota. abhiranjan main dosha yah bataaya jaataa he ki yadhyapi abhiranjan jeevon kaa koshikaon ko nasht nahin karata he, tathaapi aisa nahin kaha ja saktaa ki vah jeevon yaa koshikaon ko bilkul prabhavit nahin karata. kala-vaishamy-vidhi kaa laabh yah he ki pradipti jo prayek sookshmdarshi main aavashyak he, jeev ko dekhne ke liye or kuch karnaa nahin padataa.
 kala vaishamy sookshmdarshi main sookshmdarshi saamaanya kism kaa hi rahata he. isamen keval yah naveenta rahati he ki ek naveen prakashmay yukti jod di jaati he. pa ek kaanch kaa plate he jisamen ek valayakaar khaanchaa he. plate par calcium fluoride kaa paardarshak lep chadha rahata he. lep kii motaai ek si rahati he. nirvaat main vaashpan dwaara lep chadhaaya jaataa he. lep kii motaai thik itani rahati he ki khaanchaa or plate ke anya bhaag dwaara paarit prakaash ke bich ke samay kaa antar kampan kaa chaturthaansh rahe. da pardaa he jisamen ek valayakaar kaat hoti he jisase abhidrishyak main utana prakaash paarit hota he jitna kalapatt ke khaanche main bharegaa. vastu dwaara bikharit or vivartit prakaash khaanche dwaara paarit nahin hota or yah prakaash jab pratibimb par pahunchataa he, tab vah strot se sidhe pahunche prakaash se mila hua nahin hota he or vyatikaran chitra banataa he. abhinaytrak main yahi pratibimb dikhaai padataa he. vastu ke vibhinn ang apvartanaank ke anusaar prakaash main vibhinn kalantar pradarshit karte hai at: abhinytra main dikhaai padane vaala pratibimb vastu kaa apvartanaank chitra hota he.
 yah sookshmdarshi 1952 i. tak prayog ke liye uplabdh ho gaya. 1952 i. main is uplabdhi ke liye pro jernik ko nobel puraskaar mila. dison ne 1951 i. main is samasya ko bhinn rup se suljhaayaa jiske falswaroop unhone vyatikaran sookshmdarshi kaa nirmaan kiya jisamen paramparaagat kalavaishamy sookshmdarshi se kuch shreshthata thi. isamen vastu kii kaanch ke do ardhrajtit patton ke madhya main dabaa diya jaataa he or use ek vishesh darpan pranali se is prakaar dekha jaataa he ki kuch prakaash abhinaytrak main bina vastu se paarit hue sidhaa chalaa jaae or shesh prakaash vastu se hokar jaae. is prakaar utpann vyaktikaran finj vastu kii apvartanaank sanrachana ko vyakt kar detaa he.
 vastut: do prakaar kii yah pradipti dhundli prishthbhumi or kalavaishamy maanav ke liye ek bada mahatv kaa saadhan he. dhundli prishthbhumi pradipti atyant sookshm kanon ko dekhne main upyogi siddh hui he or kala vaishamy pradipti se prakaashiya ghanatv main nunatam parivartan jaanane kii takneekee kii sambhaavna bad gai he jisase pratibimb kii vyakhya badi aasaani se kii ja sakati he.
 ham dekhte hai ki chalis varsh purv ke sookshmdarshividon kii anek aakankshaayen puri ho gai hai. iskaa yaheen ant nahin he kyonki kisi shodh kaa ant nahin hota or yahi baat sookshmdarshiki ke liye bhi he or aavardhan kshamta ke vibhedan kshamta kii upar di gai seemaa kii vruddhi ke prayaas ab bhi ho rahe hai. nae kism ke kaanch or plastic ke upyog se sookshmdarshiki kii takneekee main or bhi pragati hona anivaary he.
 in sab sookshmdarshiyon se, jinka varnan kiya gayaahai, keval vistaar main hi vibhedan praapt kiya ja saktaa he. sookshmdarshiki kii or shakha he jo badi shandaar or rochak he. yah prakaash vibhedan sookshmdarshiki he . iske dwaara gaharaai main bhi vibhedan maaloom kiya ja saktaa he. yah gaharaai main vibhedan karne main utkrisht siddh hua he. yah prakashkeey or vyaktikaranmapiya takneekee he jise prakaash cat, prakaash profile, bahulit kiran punj phizo franj or samaan varnik koti ke franj ke naam se janaa jaataa he. in prishthiya chaanbin kii sugrahya vidhiyon main anvik pariman tak safaltaapurvak vibhedan kiya ja saktaa he.
 in sookshmdarshikiyon kii kaarykushalta kabhi bhi sambhav na hoti yadi prishth par dhatvik film ko jamaa kar adhik paravartit banane kii yukti na viksit kii gai hoti.
 kuch avyavsaayik sookshmdarshan chitra:
 ek makshika kaa mukh 100X
 chaaval kii jad 400X
 shashak andkosh 100X
 fern porothalium 400X
