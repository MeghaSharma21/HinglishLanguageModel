 tanaji malusre shivaji ke ghanishtha mitra or maratha samrajya ke vir nishthavan coli sardaar the. ve chhatrapati shivaji maharaj ke saath hindvi swarajya sthapana ke liye subhadar kii bhoomika nibhaate the . ve 1670 i. main singhgarh kii ladaai main apni mahati bhoomika ke liye prasiddh hai. apane bete ke vivaah jaise mahatvapurn kaary ko mahatv na dete hue unhone shivaji maharaj kii ichha kaa maan rakhte hue kondhana kila jeetna zyaada jaruri samajha. is ladai main qila to "swarajya" main shaamil ho gaya lekin tanaji maare gaye the. chhatrapati shivaji ne jab yah khabar suni to wo bol pade "garh to jeeta, lekin "singh" nahin rahaa .
 tanajirao kaa janm 17veen shatabdi main maharashtra ke konkan praant main mahad ke paas 'umrathe' main ek coli parivaar main hua tha. ve bachapan se chhatrapati shivaji ke saathi the. taana or shiva ek-duusare ko bahut achhi tarah se jaanate the. tanajirao, shivaji ke saath har ladaai main shaamil hote the. ve shivaji ke saath aurangzeb se milane dilli gayi the tab aurangzeb ne shivaji or tanaji ko kapat se bandi bana liya tha. tab shivaji or tanajirao ne ek yojana banaai or mithai ke pitare main chhipakar vahaan se baahar nikal gaye. aise hi ek baar shivaji maharaj kii mataji laal mahal se  kondana kile kii ore dekh raheen thim. tab shivaji ne unke man kii baat poochi to jijau mata ne kaha ki is kile par laga haraa jhandaa hamaare man ko udign kar rahaa he. uske duusare din shivaji maharaj ne apane rajsabha main sabhi sainiko ko bulaayaa or poocha ki kondana kila jeetne ke liye koun jaayegaa. kisi bhi anya sardaar or kiledaar ko yah kaary kar paane kaa saahas nahin hua kintu tanaji ne chunauti sweekaar kii or bole, "main jitkar laaungaa kondana kila". 
 tanajirao ke saath unke bhai suryaji malusre or mamaa the. vah puure 342 sainiko ke saath nikle the. tanajirao malusre sharir se hatte-katte or shaktipurna the. kondana kaa kila ranneetik drushti se bahut mahatvapurn sthaan par sthit tha or shivaji ko ise kabja karnaa ke liye bahut mahatvapurn tha.
 kondana tak pahunchane par, tanaji or 342 sainikon kii unki tukdi ne pashchimi bhaag se kile ko ek ghani andheri raat ko ghorpad naamak ek sarisrup kii madad se khadi chattan ko maapne kaa faisla kiya. ghorpad ko kisi bhi urdhv sataha par khadi kar sakate hai or kai purushon kaa bhaar iske saath bandhi rassi le sakati he. isi yojana se tanaji or unke bahut se saathi chupchaap kile par chadh gaye. kondana kaa kalyaan darwaja kholane ke baad mughalon par hamalaa kiya.
 kila udaibhaan rathod dwaara niyantrit kiya gaya tha, jo rajkumaar jai singh dwaara niyukt kiya gaya tha. udai bhaan ke netritv main 5000 mughal sainikon ke saath tanaji kaa bhayankar bhayankar yuddh hua. tanaji ek bahadur sher kii tarah lade. is kile ko antatah jeet liya gaya tha, lekin is prakriya main, tanaji gambhir rup se ghayal ho gaye the or yuddh main veergati ko praapt hue.
 tanaji malusre kii smriti main kondhana durg kaa naam badalakar singhgarh kar diya gaya he. pune nagar ke 'vakdebadi' naamak bhaag kaa naam badalakar 'narbir tanaji badi' kar diya gaya he. iske atirikt tanaji ke anekon smarak hai. 
