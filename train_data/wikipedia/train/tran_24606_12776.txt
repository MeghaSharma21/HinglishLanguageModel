 kaurav mahabharat ke vishisht paatr hai. kauravon kii sankhya 100 thi tathaa ve sabhi sahodar the. yudhisthir ke putr lachaman kumaar kii patni garbhvatee thi uskaa maayka mathura main tha siripat ji kii putree thi mahabharat yuddh samaapt hone ke baad wo apane maayke chali gayi vahaan kulguru kripacharya ke vanshaj rahete the unhone us ladki kii raksha kii kanavati se putr kaankunwar hua nau peedi tak mathura main rahane ke baad vijay paal ne vaishali me raaj kiya jo ab madhya pradesh ke narsinghpur-gwalior-bhind-datia jabalpur, vidisha, bhopal, raisen, hoshangabad, aadi jilo main rahete hai.
 kauravon ke mata pita kaa naam gandhari tathaa dhritarashtra tha.
 kunti ke putr yudhisthir ke janm hone par dhritarashtra kii patni gandhari ke hriday main bhi putravati hone kii laalasaa jaagi. gandhari ne veda vyas ji se putravati hone kaa vardaan praapt kar liya. garbh dhaaran ke pashchaat do varsh vyateet ho jane par bhi jab putr kaa janm nahin hua to kshobhavash gandhari ne apane pet main mukka maar kar apana garbh gira diya. yogabal se veda vyas ko is ghatana ko tatkaal jaan liya. ve gandhari ke paas aakar bole, "gandhari tuune bahut galat kiya. meraa diya hua var kabhi mithyaa nahin jaataa. ab tum sheeghra sau kund taiyaar kar ke unamem ghrit bharva do." gandhari ne unki aagyaanusaar sau kund banavaa diye. vedavyas ne gandhari ke garbh se nikle mansapind par abhimantrit jal chhidaka jise us pind ke anguthe ke poruye ke baraabar sau tukade ho gayi. vedavyas ne un tukdon ko gandhari ke banawaaye sau kundon main rakhwa diya or un kundon ko do varsh pashchaat kholane kaa aadesh de apane ashram chale gayi. do varsh baad sabase pehle kund se duryodhana kii utpatti hui. duryodhana ke janm ke din hi kunti kaa putr bhim kaa bhi janm hua. duryodhana janm lete hi gadhe kii tarah renkne laga. jyotishiyon se iskaa lakshan puche jane par un logon ne dhritarashtra ko bataaya, "rajan! aapkaa yah putr kul kaa naash karne vaala hoga. ise tyaag dena hi uchit he. kintu putrmoh ke kaaran dhritarashtra uskaa tyaag nahin kar sake. phir un kundon se dhritarashtra ke shesh 99 putr evam dushshla naamak ek kanya kaa janm hua. gandhari garbh ke samay dhritarashtra kii seva main asamarth ho gayi thi atev unki seva ke liye ek daasi rakhi gai. dhritarashtra ke sahavaas se us daasi kaa bhi yuyuts naamak ek putr hua. yuva hone par sabhi rajkumaron kaa vivaah yathayogy kanyaon se kar diya gaya. dushshla kaa vivaah jaydrath ke saath hua.
