 triayami doordarshan ek prakaar kaa doordarshan hota he, jisamen pradarshan kii triayami takneekon kaa prayog kiya jaataa he, jaise: sterioscopy capchar, bahu-drishy capchar yaa dwiaiami gahraayi evam ek triayami patal. triayami patal ek vishesh darshan yukti hoti he, jo kisi kaarykram kaa projection ek yatharth swarupi tri-aiami kshetra kii tarah karata he. triayami kaarykram ke dharawahik sanyukt rajya main 1990 ke dashak ke antimdaur main lokapriy rahe or darshakon main inhone kaaphi lokapriyata arjeet kii. thridi takanic ko ek udhaaharan ke taur par samajha ja saktaa he. ek computer mouse ko dekhte hue mulat: bain or dayee aankh ke do alag-alag lens hote hai jo mouse ke bhinn konon kii pahchaan karte hai. donon lens yahi sandesh apane apane tareeke se mastishk tak pahunchaate hai. mastishk us chhavi ke liye image procesar kii tarah kaam karata he, yani donon lainson se pahunchane vaali alag alag chhaviyon ko milakar ek kar ke triayami chhavi kaa nirmaan karata he. siddhant rup main yah vahi tarika he jiske aadhaar par fujifilm company kaa finepikes triayami camera kaam karata he.
 triayami patal ke liye ek ainak bhi chaiye hoti he. ie ainak tivi ke saath hi milenge. ye ve vishesh takanic se banaae gaye hai or inamen bydaree kaa prayog istemaal kiya gaya he. in bydareeyon ko ek charjay ke dwaara charge kiya ja sakegaa. bina chashme ke is tivi par triayami saamagree ko dekhenge to drishy dhundhale or aspasht najar aaenge. is patal ko saamaanya rangeen doordarshan patal kii tarah bhi dekha ja sakegaa or vishesh paristhatiyon main yah triayami chitra dikhaaenge. yani donon tarah ke drishyon kaa anubhav liya ja sakegaa. par saadhaaran triayami televizanon main patal ko triayami takanic ke saath joda gaya he or bina chashme ke chhavi triayami to kya, dwiaiami bhi saaf najar nahin aegi. ye chashme kaaphi najuk or mahange hote hai. 
 vishwa main triayami doordarshan takanic ke andar rahete hue kuch companiyaan jaise el.ji electronics or panasonic, autostirioscopy triayami television par kaam kar rahe hai jise dekhne ke liye vishesh sahaayak upkarnon kii aavashyaktaa nahin rahegi. autostirioscopy triayami doordarshan upkaran bhi uparokt varnit triayami takanic ke aadhaar par kaam karti he jo lenticular lainson or paralex barier par aadhaarit hoti he.
