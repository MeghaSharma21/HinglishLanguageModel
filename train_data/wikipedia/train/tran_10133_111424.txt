 bharat main bhrashtachar charchaa or aandolanon kaa ek pramukh vishay rahaa he. aazaadee ke ek dashak baad se hi bharat bhrashtachar ke daldal main dhansa najar aane laga tha or us samay sansad main is baat par bahes bhi hoti thi. 21 disambar 1963 ko bharat main bhrashtachar ke khatme par sansad main hui bahes main dow raamamanohar lohia ne jo bhaashan diya tha vah aaj bhi praasangik he. us vakt dow lohia ne kaha tha singhaasana or vyapaar ke bich sambandh bharat main jitna dooshit, bhrasht or beyimaan ho gaya he utana duniya ke itihaas main kahin nahin hua he.
 bhrashtachar se desh kii arthvyavastha or prayek vyakti par vipareet prabhaav padataa he. bharat main raajnneetik evam naukarshahi kaa bhrashtachar bahut hi vyapak he. iske alaava nyaaypalika, media, sena, police aadi main bhi bhrashtachar vyaapt he.
 2005 main bharat main transperency international naamak ek sanstha dwaara kiye gayi ek adhyayan main paaya gaya ki 62% se adhik bharatvasiyon ko sarkari karyaalayon main apana kaam karwaane ke liye rishwat yaa unche darze ke prabhaav kaa prayog karnaa padaa. varsh 2008 main pesh kii gayi isi sanstha kii report ne bataaya he ki bharat main lagbhag 20 karod kii rishwat alag-alag loksevakon ko di jaati he. unheen kaa yah nishkarsh he ki bharat main police kar ekatra karne vaale vibhaagon main sabase zyada bhrashtachar he. aaj yah katu satya he ki kisi bhi shahar ke nagar nigam main rishwat diye bagaiyr koi makaan banane kii anumati nahin milti. isi prakaar saamaanya vyakti bhi yah maanakar chalata he ki kisi bhi sarkari mahakme main paisa diye bagaiyr gaadi nahin chalati.
 bhrashtachar arthath bhrasht + aachaar. bhrasht yani bura yaa bigadaa hua tathaa aachaar kaa matlab he aacharan. arthath bhrashtachar kaa shabdic arth he vah aacharan jo kisi bhi prakaar se aniatik or anuchit ho.
 kisi ko nirnay lene kaa adhikaar miltaa he to vah ek yaa duusare paksh main nirnay le saktaa he. yah uskaa vivekadhikaar he or ek safal loktantr kaa lakshan bhi he. parantu jab yah vivekadhikaar vastuparak na hokar duusare kaarnon ke aadhaar par istemaal kiya jaataa he tab yah bhrashtachar kii shrenee main aa jaataa he athwa ise karne vaala vyakti bhrasht kehalaata he. kisi nirnay ko jab koi shaskeey adhikari dhan par athwa anya kisi laalach ke kaaran karata he to vah bhrashtachar kehalaata he. bhrashtachar ke sambandh main haal hi ke varshon main jaagarukta bahut badi he. jiske kaaran bhrashtachar virdohi adhinium -1988, citigen charter, soochna kaa adhikaar adhinium - 2005, kamishan of inquairi act aadi banane ke liye bharat sarkaar baadhya hui he.
 angrejon ne bharat ke raja maharaajaaon ko bhrasht karke bharat ko gulam banaaya. uske baad unhone yojanabaddh tareeke se bharat main bhrashtachar ko badhaava diya or bhrashtachar ko gulam banaaye rakhane ke prabhavi hathiyaar kii tarah istemaal kiya. desh main bhrashtachar bhale hi vartmaan main sabase bada mudda bana hua he, lekin bhrashtachar british shasankaal main hi hone laga tha jise ve hamaare rajanetaaon ko viraasat main dekar gayi the.
 bharat ke mahashakti banane kii sambhaavna kaa akalan america evam china kii tulana se kiya ja saktaa he. mahashakti banane kii pehali kasuti takneekee netritv he. atharahavin sadi main england ne bhaap ingine se chalane vaale jahaaj banaaye or vishwa ke har kone main apana aadhipaty sthapit kiya. beesvin sadi main america ne parmaanu bam se japan ko or patriot missile se iraq ko parrast kiya. yadhyapi america kaa takneekee netritv jari he parantu ab dhire-dhire yah kamjor padane laga he. vahaan nai takneekee kaa avishkaar ab kam hi ho rahaa he. bharat se anusandhan kaa kaam baari maatra main 'outsource' ho rahaa he jiske kaaran takneekee kshetra main bharat kaa palada baari hua he. takanic ke mudde par china peeche he. vah desh mukhyat: dusron ke dwaara ijad kii gayi takneekee par ashrith he.
 duusari kasuti shram ke mulya kii he. mahashakti banane ke liye shram kaa mulya kam rahanaa chaiye. tab hi desh upabhokta vastuonka sasta utpaadan kar paata he or duusare deshon main uskaa utpaada pravesh paata he. china or bharat is kasuti par awwal baithte hai jabaki america pichad rahaa he. vinirmaan udyog lagbhag purnataya america se gaayab ho chukaa he. seva udyog bhi bharat kii ore teji se rukh kar rahaa he. america ke vartmaan aarthik sankat kaa mukhya kaaran america main shram ke mulya kaa ooncha hona he.
 teesri kasuti shashan ke khulepan kii he. vah desh aage badhata he jiske naagarik khule vaataavaran main udhyam se jude naye upaay kriyanvit karne ke liye aaazaad hote hai. bediyon main jakade huye athwa police kii tikhi najar ke saaye main shodh, vyapaar athwa adhyayan kam hi panpate hai. bharat or america main yah khulaapan uplabdh he. china is kasuti par peeche pad jaataa he. vahaan naagarik kii rachanaatmak urja par communist party kaa niyantran he.
 chauthi kasuti bhrashtachar kii he. sarkaar bhrasht ho to janata kii urja bhatak jaati he. desh kii puunji kaa risaav ho jaataa he. bhrasht adhikari or netaa dhan ko switzraland bhej dete hai. is kasuti par america aage hai. 'transperenci international' dwaara banaai gayi ranking main america ko 19wein sthaan par rakhaa gaya he jabaki china ko 79wein tathaa bharat kaa 84waan sthaan diya gaya he.
 paanchavin kasuti asamanta kii he. garib or amir ke antar ke badhane se samaaj main vaimnasy paidaa hota he. garib kii urja amir ke saath milakar desh ke nirmaan main lagane ke sthaan par amir ke virodh main lagati he. is kasuti par america aage or bharat va china peeche hai. china main asamanta utani hi vyaapt he jitani bharat main, parantu vah drushtigochar nahin hoti he kyonki police kaa ankush he. falswaroop vah rog andar hi andar badhegaa jaise cancer badhata he. bharat kii sthiti tulana main acchhee he kyonki yahan kam se kam samasya ko prakat hone kaa to avasar uplabdh he.
 mahashakti banane kii in paanch kasautiyon kaa samgr akalan karen to vartmaan main america kii sthiti kramank ek par dikhti he. takneekee netritv, samaaj main khulepan, bhrashtachar niyantran or samanta main vah desh aage hai. america kii mukhya kamajori shram ke mulya kaa adhik hona he. bharat kii sthiti kramank 2 par dikhti he. takneekee kshetra main bharat aage bad rahaa he, shram kaa mulya nune he or samaaj main khulaapan he. hamaari samasyayen bhrashtachar or asamanta kii he. china kii sthiti kamjor dikhti he. takneekee vikaas main vah desh peeche he, samaaj ghut rahaa he, bhratachar chahunor vyaapt he ore asamanta bad rahi he.
 yadhyapi aaj america bharat se aage hai parantu tamaam samasyayen us desh main dastak de rahi hai. shodh bharat se 'outsource' ho rahaa he. bhratachar bhi shanai: shanai: bad rahaa he. 2002 main transperenci international ne 7.6 ank diye the jo ki 2009 main 7.5 rah gayi hai. amareeki nagarikon main asamanta bhi bad rahi he. tamaam naagarik apane gharon se baahar nikaale ja chuke hai or sadak par kaagaj ke dibbon main rahane ko majaboor hai. aarthik sankat ke gahraane ke saath-saath vahaan samasyaayein or teji se badhengi. is tulana main bharat kii sthiti sudhar rahi he. takneekee shodh main bhi ham aage bad rahe hai jaisaa ki naino car ke banane se sanket milte hai. bhratachar main bhi kami ke sanket mil rahe hai. soochna ke adhikaar ne sarkari manamaani par kuch na kuch lagaam avashya kasi he. parantu abhi bahut aage janaa he.
 raajnneetik partiyon kaa mul uddeshy satta par kabiz rahanaa he. inhone yukti nikaali he ki garib ko raahat dene ke naam par apane samarthakon kii toli khadi kar lo. kalyankari yojanaon ke karyanvayan ke liye baari bharkam naukarshahi sthapit kii ja rahi he. sarkari vidyalayon evam aspataalon kaa behaal sarvavidit he. saarvajanik vitaran pranali main 40 pratishat maal kaa risaav ho rahaa he. manaregaa ke marfat nikammon kii toli khadi kii ja rahi he. 100 rupee paane ke liye unhen duusare utpaadak rojgaar chhodane pad rahe hai. at: bhratachar or asamanta kii samasyaon ko rokane main ham asafal hai. yahi hamaari mahashakti banane main roda he.
 upaay he ki tamaam kalyankari yojanaon ko samaapt karke bachi huyi rakam ko prayek matadaata ko sidhe rigerv bank ke madhyam se vitarit kar diya jaye. prayek parivaar ko koi 2000 rupee prati maah mil jaayenge jo unki moolbhoot aavashyaktaaon kii purti ko paryaapt hoga. unhen manaregaa main baithkar farji kaary kaa dhong nahin rachana hoga. ve rojgaar karne or dhan kamaane ko nikal sakenge. kalyankari yojanaon main vyaapt bhratachar swat: samaapt ho jaayegaa. is formule ko lagu karne main pramukh samasya raajnneetik partiyon kaa satta prem he. sarkari karmchaariyon kii lobby kaa saamana karne kaa inamen saahas nahin he. saransh he ki bharat mahashakti ban saktaa he yadi raajnneetik partiyon dwaara kalyankari kaaryakramon main karyrat sarkari karmchaariyon kii badi fouj ko khatm kiya jaye. in par kharch kii ja rahi rakam ko sidhe matadaataaon ko vitarit kar dena chaiye. is samasya ko tatkaal hal na karne kii sthiti main ham mahashakti banane ke avasar ko ganvaa denge.
 yah sach he ki bharat mahashakti banane ke kareeb he parantu ham bhrashtachar kii vajah se is se dur hote ja rahe he. bharat ke netao ko jab apane phaltu ke kaamo se fursat mili tab hi to wo is sambandh main soch sakate he un logo ko to free kaa paisa miltaa rahe desh jaye bhaad me. bharat ko mahashakti banane main jo roda he wo he netaa. yuvaao ko is ke liye inke khilaaf ladna padega, aaj desh ko mahashakti banane ke liye ek mahakranti kii zarurat he, kyoki badlaav ke liye kranti kii hi aavashyaktaa hoti he lekin is baat kaa dhyaan rakhana padega kii bharat ke rashia jaise mahashaktishaalee desh kii tarah tukde na ho jaye, apane ko bachaane ke liye ye netaa kabhi bhi rup badal sakate he.
 aashcharya nahin ki bhartiya samaaj ke bhrashtachar ke sabase vyast or apradhi adde adaalaton ke parisar hai. gandhiji ne kaha tha ki adaalat na ho to hindustan main nyaay garibon ko milane lage.
 nyaaypalika main bhrashtachar he, yah ek aam manyata he. jab kisi vyakti ke khilaaf adalati nirnay aata he to use lagata he ki jarur nyaayadhish ne vipakshi logon se paise liye honge yaa kisi or vajah se usne adaalat kaa nirnay apane paksh main karvaa liya hoga. kehete sab hai, par darate bhi hai ki aisa kehane par ve adaalat kii avmaananaa ke maamle main funs na jaaen. unke khilaaf karrwai ho sakati he.
 angreji kaal se hi nyaayalay shoshan or bhrashtachar ke adde ban gayi the. usee samay yah dharna ban gayi thi ki jo adaalat ke chakkar main padaa, vah barbaad ho jaataa he. bhartiya nyaaypalika main bhrashtachar ab aam baat ho gayi he. sarvocch nyaayalay ke kai nyayadhishon par mahabhiyog kii kaarywahi ho chuki he. nyaaypalika main vyaapt bhrashtachar main - ghoosekhori, bhai bhatijawad, behad dhimi or bahut lambii nyaay prakriya, bahut hi zyada manhagaa adalati kharch, nyaayalayon kii baari kami or paardarshita kii kami, karmchaariyon kaa bhrasht aacharan aadi jaise karkon kii pramukh bhoomika he.
 aamtaur par kaha jaataa he ki falaan vakil ke paas jaaie, vah nishchit rup se aapaki jamaanat karvaa degaa. us "nishchit rup se" kaa ek arth hota he. yahi bhrashtachar he. parantu adaalaton ne apane aap ko puri tarah se aise aavaran main dhaanp rakhaa he ki kabhi is par na koi khabar chhapati he, na koi karrwai hoti he. kanoon aisa he ki aaj nyaayadhish ko giraftaar nahin kar sakate. yah to chhodie, aap unke khilaaf aay se adhik sampatti rakhane kaa mukadmaa nahin bana sakate. kanoon aisa he ki agar koi nyaayadhish is prakaar kii sthitiyon main paaya jaae to us par hone vaali karrwai ko saarvajanik nahin kiya jaataa.
 vaise vigat saat dashakon main rajya ke teen angon ke pradarshan par najar daali jaae to nyaaypalika ko hi behatar mana jayega. anek avasaron par usne puri nishtha or mustaidi se vidhayika or karypalika dwaara samvidhan ulanghan ko roka he, lekin adaalaton main vichaaradhin mukademon kii teen karod kii sankhya kaa pyramid deshavaasiyon ke liye chintaa or bhay utpann kar rahaa he. adalati faislon main paanch saal lagaana to saamaanya-si baat he, lekin bees-tees saal main bhi nipataara na ho paanaa aam logon ke liye traasadee se kam nahin he. nyaay kaa moulik siddhant he ki vilamb kaa matlab nyaay ko nakaarna hota he. desh kii adaalaton main jab karodon maamalon main nyaay nakaara ja rahaa ho to aam aadmi ko nyaay sulabh ho paanaa akaash ke taare todna jaisaa hoga.
 vastut: adaalaton main twarit nirnay na ho paane ke liye yah karypranali zyada doshi he jo angreji shashan kii dein he or usamen vyapak parivartan nahin kiya gaya he. kai maamalon main to vaadi yaa prativaadee hi prayaas karte hai ki faisle kii naubat hi nahin aa paae. samachar-patron or tivi ke baavjood notice tamili ke liye unka sahaara nahin liya jaataa or notice taamil hone main vakt jaaya hota rahata he. aavashyaktaa is baat kii he ki kanoonon main sudhaar karke jamaanat or apilon kii chen main katautee kii jaae or peshiyaan badhaane par bandish lagaai jaae. haalanki desh main bhrashtachar itnaa sarvanyaai hua he ki koi bhi konaa uski sadaandh se bachaa nahin he, lekin phir bhi ucchstareey nyaaypalika kuch apwaad chhodkar nistavan saaf-suthri he. 2007 kii transperency international kii prativedan anusaar neeche ke str kii adaalaton main lagbhag 2630 karod rupaya bataur rishwat diya gaya. ab to pashchim bengal ke nyaayamurti sen or karnataka ke dinkaran jaise maamle prakaash main aane se nyaaypalika kii dhaval chhavi par kaalikh ke chhinte pade hai. mukademon ke niptaare main vilamb kaa ek kaaran bhrashtachar bhi he. ucchattam nyaayalay or hoicourt ke jajon ko hataane kii sanvidhanik prakriya itani jatil he ki karrwai kiya janaa bahut kathin hota he. nyaayik ayog ke gathan kaa masalaa sarkari jhule main varsho se jhul rahaa he.
 ucchattam nyaayalay dwaara bacchon ke shiksha adhikaar, paryaavaran kii suraksha, chikitsa, bhrashtachar, rajanetaaon ke apradheekaran, mayawati kaa putala prem jaise anek maamalon main die gaye numaya faisle, rishwatakhori ke chand maamalon or vilambeekaran ke asankhya maamalon kii dhundh main chup-se gaye hai. yah bharat kii garvonnat nyaaypalika kii hi chamchamati misaal he, jahaan supreme court or uske mukhya nyaayadhish un par soochna kaa adhikaar lagu na hone kaa daawa karte hai or dilli hoicourt unki raay se asahmat hokar pitishan khaarij kar detaa he. yah supreme court hi he, jisane andhrapradesh sarkaar dwaara musalamaanon ko shaikshanik sansthaaon main aarakshan par roak laga di. supreme court ke mukhya nyaayadhish hon, desh ke vidhi mantri hon yaa anya or lambit mukademon ke ambara ko dekhakar chintaa main dub jate hai, lekin kisi ko hal najar nahin aata he. udhar, supreme court adaalaton main jajon kii kami kaa ronaa rota he. unke anusaar ucch nyaayalay ke liye 1500 or nichali adaalaton ke liye 23000 jajon kii aavashyaktaa he. abhi kii sthiti yah he ki ucch nyaayalayon main hi 280 pad rikt pade hai. jajon kii kaary kushalta ke sambandh main haal main sevanivrutt hue urisa hoicourt ke chif justise bilai naaj ne kaha ki magistrate court se lekar supreme court tak ke liye kai jaj faujadaari maamle deal karne main asakshm hai. 1998 ke faujadaari apilen bombai ucch nyaayalay main isliye vichaaradhin padi hai, kyonki koi jaj prakaran kaa adhyayan karne main dilchaspee nahin letaa. vaise bhi puri suvidhaayen die jane ke baavjood nyaaypalika main saarvajanik avkaash bhi sarvaadhik hote hai. padon kii kami or rikt padon ko bhare jane main vilamb ansi samasyaayein hai, jinka niraakaran jaldi ho. hakeekat to yah he ki nyaaypalika kii shithilataa or akushalta se to aparaadh or aatankwaad tak ko badhaava miltaa he.
 baar council kaa daawa he ki desh main 45 pratishat farji vakil hai.
 vishwa kii kuch chuninda sabase tej, sabase chust, bahadur or desh ke prati vishwasaneey senaaon main agrani sthaan paane waalon main se ek he. desh kaa samrik itihaas is baat kaa gavaah he ki bhartiya sena ne yudhon main wo wo ladai sirf apane jazbe or veerta ke kaaran jeet lee jo dushman bade aadhunik ast shastr se bhi nahin jeet paae.
 lekin pichley kuch varshon main jis tarah se, bade shastr aayaat niryaat main, aayudh karagaron main sandehaaspad agincandon kii shrunkhlaa, puraane yanon ke chaalan se uthe sawaal or jane aisi kitni hi ghatnaayen, durghatnaayen or aparaadhik krity sena ne apane naam likhwaaye hai or ab bhi kahin na kahin ye silsilaa zaari he wo is baat kaa ishara kar rahaa he ki ab sthiti pehle jaisi nahin he. kahin kuch bahut hi gambhir chal rahaa he. sabase dukhad or afasosjanak baat ye he ki ab tak sena se sambandhit adhikansh bhrashtachar or aparaadh sena ke ucchadhikariyon ke naam hi rahaa he. aaj sena ke adhikariyon ko tamaam sukh suvidhaayen maujuud hone ke baavjood bhi, sena main bharti, aayudh, vardi evam rashan kii supplai tak main bady ghapale or ghotalebaji ke saboot, puraskaar or protsaahan ke liye farji muthbhedon kii saamne ai ghatnaayen aadi yahi bataa or darsha rahi hai ki bhartiya sena main bhi ab wo log ghus chuke hai jinhone vardi desh kii suraksha ke liye nahin pahani he. aaj sena main hathiyaar aapurti, sainya saamagree aapurti, khaadya rashan padaarthon kii aapurti or eendhan aapurti aadi sab main bahut saare ghapale ghotaale kiye ja rahe hai or isamen unka bharpoor saath de rahe hai sainya evam raksha vibhaagon se jude hue saare bhrasht log. in sabake chupe dhake rahane kaa ek bada kaaran he desh kii aantarik suraksha se juda hone ke kaaran in soochnaaon kaa ati samvedansheel hona or isliye ye suchanaaen paardarshee nahin ho paati hai, lekin aisa nahin he ki kii nahin ja saktin. yadi tamaam thekon or shastr vaanijya deelon ko jansadharan ke liye rakh diya jaae to bahut kuch chupaane kii gunjaish khatm ho jaaegi.
 media sakshartaa bhi dekhen
 rajnatik bhrashtachar par kiye gayi shodh bataate hai ki yadi sanchaar madhyam swatantra or nishpaksh ho to isse sushasan ko badhaava miltaa he jisase aarthik vikaas ko gati milti he.
 bharat main 1955 main akhbaar ke maalikon ke bhrashtachar ke mudde sansad main uthte the. aaj media main bhrashtachar is seemaa tak bad gaya he ki media ke maalik kaaphi taadaad main sansad main baithte dikhaai dete hai. arthath bhrasht media or bhrasht rajaneta milakar kaam kar rahe hai. bhrasht ghotaalon main media gharaanon ke naam aate hai. unamem kaam karne vaale patrakaron ke naam bhi aate hai. kai patrkaar bhi karodpati or arbapati ho gaye hai.
 aazaadee ke baad lagbhag sabhi bade samachar patr puunjipatiyon ke haathon main gayi. unke apane hit nishchit ho sakate hai isliye aawaaj uthati he ki media bazaar ke changul main he. bazaar kaa uddeshy hi he adhik se adhik laabh kamanaa. patrkaar shabd naakaafi he ab to news bijness shabd kaa prayog he. anek netaa or karaporate companiyaan akhbaar kaa spes tathaa tivi kaa samay kharid lete hai. vahaan par news, feechar, photo, lekh jo chaahe lagava den. bharat kii press concil or news broadcasting agency bauni he. achche lekhakon kii satya aadhaarit lekhnee kaa sammaan nahin hota unke lekh koodaydaan main jate hai. arthhin, dishaheen, anargal lekh us sthaan ko bhar dete hai. akhabaaron se sampadak ke naam patr gaayab hai. log vishwaas purvak likhte nahin, likh bhi diya to anukool patr hi chhapate hai baaki koodaydaan main hi jate hai. kuch sampadakon kii kalam satta ke stambhon or maalikon kii ore niharti he.
 2ji spectrum ghotaalaa maamla ne desh main bhrashtachar ko lekar ek nai ibaadat likh di. is puure maamle main jahaan raajnneetik maahaul bhrashtachar kii giraft main dikhaa vahiin loktantr kaa prahari media bhi raja ke bhrashtachar main fansaa dikhaa. raja va media ke bhrashtachar ke khel ko media ne hi saamne laay. haalanki yah pehla mauka nahin he ki media main ghuste bhrashtchaar par sawaal uthaa ho! media ko mishan samajhane vaale dabi jubaan se sweekaarte hai ki nira radia prakaran ne media ke andar ke ucch stareey kathith bhrashtachar ko saamne laa diya he or media kii pole khol di he.
 haalanki, aksar sawaal uthte rahe hai, lekin chote str par. chote-bade shaharon, jilon evam kasbon main media kii chakri bina kisi achche masik tankhwaah par karne vaale patrakaron par hameshaa se paise lekar khabar chhapane yaa phir khabar ke naam par dallali ke aarope lagate rahete hai. khule aam kaha jaataa he ki patrakaron ko khilaao-pilaao-kuch thamaon or khabar chhapavaao. media kii goshtiyon main, media ke diggaj galaa faad kar, media main dallali karne vaale yaa khabar ke naam par paisa ugaahi karne vaale patrakaron par hallaa bolte rahete
 loktantr par najar rakhane vaala media bhrashtachar ke jabade main he. media ke andar bhrashtachar ke ghuspaith par bhale hi aaj ho hallaa ho jaye, yah koi nayi baat nahin he. pehle nichle str par najar daalana hoga. jilon/kasbon main din-raat kaary karne vaale patrkaar isaki chapet main aate hai, lekin sabhi nahin. abhi bhi aise patrkaar hai, jo samvaadadaata sammelnon main khaanaa kya, gift tak nahin lete hai. samvaadadaata sammelan cover kiya or chal diye. vahiin kai patrkaar khaanaa or gift ke liye hangaamaa machaate najar aate hai.
 vahiin dekhen, to chote str par patrakaron ke bhrasht hone ke peeche sabase bada mudda aarthik shoshan kaa aata he. chote or bade media houseon main 15 sau rupaye ke masik par patrakaron se 10 se 12 ghante kaam liya jaataa he. upar se prabandhan kii marji, jab ji chaahe naukari par rakhe yaa nikaal de. bhugtan dihadi mazdooron kii tarah he. vetan ke maamle main kalam ke sipaahiyon kaa haal, sarkari adeshpalon se bhi bura he. aise main yah chintaneey vishay he ki ek jile, kasbaa yaa block kaa patrkaar, apni jindagi pani or hawa pi kar to nahin gujaaregaa? laazmi he ki khabar kii dallali karegaa? vahiin par kai chote-manzole media houseon main karyrat patrakaron ko to kabhi nishchit taarikh par tankhwaah tak nahin milti he. chote str par kathith bhrasht media ko to swikaarne ke peeche, patrakaron kaa aarthik kaaran, sabase bada kaaran samaj main aata he, jise ek had tak majaburi kaa naam diya ja saktaa he.
 
 dutt-shulk samachar bhi dekhen.
 sahchar poonjeewaad dekhen
 yah sarvavidit he ki bharat main naukarshahi kaa maujuuda swaroop british aupniveshik shashan kii dein he. iske kaaran yah varg aaj bhi apane ko aam bharatiyon se alag, unke upar, unka shaasha or swami samajhataa he. apane adhikaron or suvidhaon ke liye yah varg jitna sachesht rahata he, aam janata ke hiton, jaruraton or apekshaaon ke prati utana hi udasin rahata he.
 bharat jab gulam tha, tab mahatma gandhi ne vishwaas jataayaa tha ki aazaadee ke baad apana raaj yani swarajya hoga, lekin aaj jo haalat he, use dekh kar kahana padataa he ki apana raaj he kahaan? us lok kaa tantra kahaan najar aata he, jis lok ne apane hi tantra kii sthapana kii? aaj chaturdik afasarshahi kaa jaal he. loktantr kii chaati par savaar yah afasarshahi hamaare sapanom ko chur-chur kar rahi he.
 desh kii paradheenata ke dauraan is naukarshahi kaa mukhya makasad bharat main british hukumat ko akshunn rakhana or use majboot karnaa tha. janata ke hit, uski jaruratein or uski apekshaayen dur-dur tak uske sarokaaron main nahin the. naukarshahi ke sheersh str par indian civil sarvice ke adhikari the, jo adhikanshat: angrej afasar hote the. bhartiya log maatahat adhikariyon or karmchaariyon ke rup main sarkari seva main bhartee kiye jate the, jinhen har haal main apane varisht angrej adhikariyon ke adeshon kaa paalan karnaa hota tha. lord maikale dwaara taiyaar kiye gaye shiksha ke model kaa uddeshy hi angrejon kii hukumat ko bharat main majboot karne or use chalaane ke liye aise bhartiya babu taiyaar karnaa tha, jo khud apane deshavaasiyon kaa hi shoshan karke britain ke hiton kaa poshan kar saken.
 swatantraaa-prapti ke baad bharat main loktantric shashan vyavastha ke tahat tamaam mahatvapurn badlaav hue, lekin ek baat jo nahin badali, vah thi naukarshahi kii viraasat or uskaa charitra. kade aantarik anushaasan or asandigdh swamibhakti se yukt sarvaadhik pratibhashali vyaktiyon kaa sangathit tantra hone ke kaaran bharat ke sheersh rajanetaaon ne aupniveshik prashasnic model ko aazaadee ke baad bhi jari rakhane kaa nirnay liya. is baar anushaasan ke maandand ko naukarshahi kaa mul aadhaar banaaya gaya. yahi vajah rahi ki swatantra bharat main bhale hi bhartiya civil sarvice kaa naam badalakar bhartiya prashasnic seva kar diya gaya or prashasnic adhikariyon ko lok sevak kaha jane laga, lekin apane chaal, charitra or swabhaav main vah seva pehle kii bhaanti hi bani rahi. prashasnic adhikariyon ke is tantra ko aaj bhi ‘steel frem of india’ kaha jaataa he. naukarshah matlab tana hua ek putala. isamen adhikaron kii antaheen hawa jo bhari he. hamaare logon ne hi is putale ko taqatvar bana diya he. ve itane gurur main hote hai ki mat puuchhie. ve aisa karne kaa saahas keval isliye kar pate hai ki unke paas adhikaar hai, jinhen hamaare hi viklang-se loktantr ne diya he.
 bharat main ab tak hue prashasnic sudhaar ke prayaason kaa koi kargar nateeja nahin nikal paaya he. vastav main naukarshahon kii maansikta main badlaav laae jane kii jarurat he. haalanki, naukarshahi par kitaab likh chuke purv cabinet sachiv tii.es.aar. subramanyam ke mutabik raajnneetik niyantran haaavee hone ke baad hi naukarshahi main bhrashtachar aayaa, ab unka apana mat myne nahin rakhata, sab mantriyon or netaaon ke ishaaron par hota he. hamaare raajnneetijna karnaa chahen, to paanch saal main vyavastha ko durust kiya ja saktaa he, lekin maujuuda sthiti unke liye anukool he, isliye wo badlaav nahin karte.
 pichley kuch varshon se bharat ek nae tarah ke bhrashtachar kaa saamana kar rahaa he. bade ghapale-ghotaalon ke rup main saamne aayaa yah bhrashtachar karporate jagat se judaa hua he. yah vidambnaa he ki karporate jagat kaa bhrashtachar lokapal ke daayre se baahar he. desh ne yah acchhee tarah dekha ki 2ji spectrum tathaa koyala khadaanon ke aavanton main nijee kshetra kis tarah shashan main baithe kuch logon ke saath milakar karodon-arabon rupee ke vaare-nyaare karne main safal rahaa.
 bharat main netaaon, karporate jagat ke bade-bade udyogpati tathaa bilderon ne desh kii sari sampatti par kabja karne ke liye aapas main gathjod kar rakhaa he. is gathjod main naukarshahi ke shaamil hone, nyaaypalika kii lachar vyavastha tathaa bhrasht hone ke kaaran desh kii sari smapda yah gathjod suniyojit rup se lootakar arbapati-kharbapati ban gaya he.
 yah sach he ki aaj bhi aise bade gharaane hai jo jab chahen kisi bhi siem or piem ke yahaan jab chahen dastak den to daravaaje unke liye khul jate hai. desh main adarsh sosayadi ghotaalaa, tu ji spactrum, kamanwealth ghotaalaa or koyala aavanton ko lekar hua ghotaalaa aadi karporate ghotaale ke udhaaharan hai.
 bhartiya garib he lekin bharat desh kabhi garib nahin rahaa" - ye kahana he swiss bank ke director kaa. swiss bank ke director ne yah bhi kaha he ki bharat kaa lagbhag 280 lakh karod rupee unke swiss bank main jamaa he. ye rakam itani he ki bharat kaa aane vaale 30 saalon kaa bajet bina tex ke banaaya ja saktaa he.
 yaa yun kahen ki 60 karod rojgaar ke avasar die ja sakate he. yaa yun bhi kah sakate he ki bharat ke kisi bhi gaanv se dilli tak 4 len road banaaya ja saktaa he.
 aisa bhi kah sakate he ki 500 se zyada saamaajik project purna kiye ja sakate he. ye rakam itani zyada he ki agar har bhartiya ko 2000 rupee har maheene bhi die jaye to 60 saal tak khatm naa ho. yani bharat ko kisi world bank se lone lene ki koi zarurat nahin he. jaraa sochiye ... hamaare bhrasht rajanetaaon or nokarshahon ne kaise desh ko lutaa he or ye lut kaa silsilaa abhi tak 2018 tak jari he.
 is silsile ko ab rokna bahut zyada jaruri ho gaya he. angrejo ne hamaare bharat par kareeb 200 saalo tak raaj karke kareeb 1 lakh karod rupee lutaa.
 magar aazaadee ke keval 64 saalon main hamaare bhrastachar ne 280 lakh karod lutaa he. ek taraf 200 saal main 1 lakh karod he or duusari taraf keval 64 saalon main 280 lakh karod he. yani har saal lagbhag 4.37 lakh karod, yaa har maheene kareeb 36 hajaar karod bhartiya mudra swiss bank main in bhrasht logon dwaara jamaa karwaai gai he.
 bharat ko kisi world bank ke lone kii koi darkaar nahin he. socho kii kitna paisa hamaare bhrasht rajanetaaon or ucch adhikariyon ne blaak karke rakhaa hua he!
 bhrashtachar bodh suchakank bhi dekhen.
 varsh 2015 main bharat kii bhrashtachar ranking 76 tha jo isse pehle ke varshon se acha he. 2014 main yah ranking 85 tha. 2012 main bharat kii bhrashtachar ranking 94 thi.
 bharat main bhrashtachar rokane ke liye bahut se kadam uthaane kii salaah di jaati he. unamem se kuch pramukh hai-
