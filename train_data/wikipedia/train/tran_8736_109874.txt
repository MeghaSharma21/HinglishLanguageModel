 pandit shriram sharma acharya bharat ke ek yugadrushtaa manishi the jinhone akhil bhartiya gayatri parivaar kii sthapana kii. unne apana jivan samaaj kii bhalaai tathaa saanskrithik va charitrik utthan ke liye samarpit kar diya. unhone aadhunik va pracheen vigyaan va dharm kaa samanvay karke aadhyatmik navchetana ko jagaane kaa kaary kiya taaki vartmaan samay kii chunautiyon kaa saamana kiya ja sake. unka vyaktitv ek sadhu purush, aadhyatm vigyaani, yogi, darshanik, manovaigyanik, lekhak, sudhaarak, manishi va drushtaa kaa samanvit rup tha.
 pandit shriram sharma acharya kaa janm asina krishna trayodashi vikrami sanwat 1967 ko uttar pradesh ke agra janapad ke aanvalkheda gram main hua tha. unka balykaal va kaishorya kaal gramin parisar main hi beetaa. ve janme to the ek jameendaar gharaane main, jahaan unke pita shri pan.rupakishor ji sharma aas-paas ke, dur-daraaj ke rajgharaanon ke raajpurohit, udbhat vidwaan, bhagwat kathakaar the, kintu unka antahkaran maanav maatr kii pidaa se satat vichlit rahata tha. sadhana ke prati unka jhukaav bachapan main hi dikhaai dene laga, jab ve apane sahpaathiyon ko, chote bacchon ko amaraayiyon main bithakar schuli shiksha ke saath-saath susanskarita apnaane vaali aatmavidya kaa shikshan diya karte the. chatapataahat ke kaaran himalay kii ore bhaag nikalne va pakade jane par unne sambandhiyon ko bataaya ki himalay hi unka ghar he evam vahiin ve ja rahe the. kise maaloom tha ki himalay kii rishi chetnaaon kaa samucchy banakar aayi yah satta vastutah agle dinon apana ghar vahiin banaaegi. jati-panti kaa koi bhed nahin. jatigat mudhata bhari manyata se grasit tatkaaleen bharat ke gramin parisar main achhut vruddh mahila kii jise kusht rog ho gaya tha, usee ke tole main jaakar seva kar unne gharavaalon kaa virodh to mol le liya par apana vrath nahin choda. unhone kishoravastha main hi samaaj sudhaar kii rachanaatmak pravritiyaan chalaanaa aarambh kar di thim. aupchaarik shiksha swalp hi paayi thi. kintu, unhen iske baad aavashyaktaa bhi nahin thi kyonki, jo janmajaat pratibha sampann ho vah aupchaarik paathyakram tak simit kaise rah saktaa he. haat-bazaaron main jaakar swasthya-shiksha pradhan paripatr baantna, pashudhan ko kaise surakshit rakhen tathaa swazlambi kaise bane, iske chote-chote pamplats likhane, haath kii press se chhapavane ke liye unhen kisi shiksha kii aavashyaktaa nahin thi. ve chaahate the, janamanas atmavalambi bane, raashtra ke prati swabhimaan uskaa jaage, isliye gaanv main janme. is laal ne nari shakti va berozegaar yuvaaon ke liye gaanv main hi ek bunataghar sthapit kiya va uske dwaara haath se kaise kapadaa buna jaay, apane pairon par kaise khadaa hua jaay-yah sikhaaya.
 pandrah varsh kii aayu main vasant panchami kii vela main san 1926 main unke ghar kii poojasthali main, jo unki niyamit upasna kaa tab se aadhaar thi, jabase mahaamanaa pan.madanamohan malviya ji ne unhen kaashi main gayatri mantra kii diksha di thi, unki gurusatta kaa aagaman hua. adrishy chhayadhari sookshm rup main. unne prajjwalit deepak kii lau main se swayan ko prakat kar unhen unke dwaara vigat kai janmon main sampann kriya-kalapon kaa digdarshan karaayaa tathaa unhen bataaya ki ve durgam himalay se aaye hai evam unase anekanek aise kriyalap karana chaahate hai, jo avtari str kii rishisattaayen unase apeksha rakhti hai. chaar baar kuch din se lekar ek saal tak kii avadhi tak himalay aakar rahane, kathor tap karne kaa bhi unne sandesh diya evam unhe teen sandesh die -
 yah kaha ja saktaa he ki yug nirmaan mishan, gayatri parivaar, pragna abhiyaan, poojya gurudev jo sabhi ek-duusare ke paryaay hai, jivan yatra kaa yah ek mahatvapurn mode tha, jisane bhavi reeti-niti kaa nirdhaaran kar diya. poojya gurudev apni pustak hamaari vasiyat or viraasat main likhte hai ki pratham milan ke din hi samarpan sampann hua. do baaten gurusatta dwaara vishesh rup se kahi gai-sansari log kya karte hai or kya kehete hai, uski ore se munh modakar nirdhaarit lakshya kii ore ekaaki saahas ke balboote chalate rahanaa evam doosraa yah ki apane ko adhik pavitra or prakhar banane kii tapascharya main jute janaa- jau kii roti va chacha par nirvaah kar aatmanushasan siikhnaa. isi se vah sarmathy viksit hogi jo vishuddhtah parmarth prayojanon main niojit hogi. vasant parv kaa yah din guru anushaasan kaa avdhaaran hi hamaare liye nayaa janm ban gaya. sadguru kii prapti hamaare jivan kaa anany evam param saubhaahgya rahaa.
 bharat ke paravalambi hone kii pidaa bhi unhe utani hi sataati thi jitani ki gurusatta ke aadeshaanusaar tapakar siddhiyon ke uparjan kii lalak unke man main thi. unke is asamanjas ko gurusatta ne tadkar paravaani se unka maargdarshan kiya ki yugdharm kii mahatta va samay kii pukaar dekh-sunakar tumhen anya aavashyak kaaryon ko chhodkar agnikand main pani lekar daud padane kii tarah aavashyak kaary bhi karne pad sakate hai. isamen swatantraaa sangram senaanee ke naate sangharsh karne kaa bhi sanket tha. 1927 se 1933 tak kaa samay unka ek sakriy swayan sevak- swatantraaa senaanee ke rup main beetaa, jisamen gharavaalon ke virodh ke baavjood paidal lambaa rasta paar kar ve agra ke us shivi main pahunche, jahaan shikshan diya ja rahaa tha, anekanek mitron-sakhaon-maargdarshakon ke saath bhumigat ho kaary karte rahe tathaa samay aane par jail bhi gayi. chah-chah maah kii unhen kai baar jail hui. jail main bhi jail ke nirakshar saathiyon ko shikshan dekar va swayan angreji sikhkar lautai. asanasol jail main ve pan.jawaharlal nehru kii mata shrimati swaruparani nehru, shri rafee ahamed kidawai, mahaamanaa madanamohan malviya ji, devdas gandhi jaisi hastiyon ke saath rahe va vahaan se ek moolmantra siikhaa jo malviya ji ne diya tha ki jan-jan kii saajhedaari badhaane ke liye har vyakti ke anshdaan se, mutthi fund se rachanaatmak pravritiyaan chalaanaa. yahi mantra aage chalakar ek ghanta samaydaan, bees paisa nity yaa ek din kii aay ek maah main tathaa ek mutthi ann roj daalane ke madhyam se dharm ghat kii sthapana kaa swaroop lekar lakhon-karodon kii bhagidaari vaala gayatri parivaar banataa chalaa gaya, jiskaa aadhaar tha - prayek vyakti kii yagyeey bhaavana kaa usamen samavesh.
 swatantraaa kii ladaai ke dauraan kuch ugr daur bhi aaye, jinamein shahid bhagat singh ko phaansi diye jane par faile janaakrosh ke samay shri aravind ke kishor kaal kii krantikari sthiti kii tarah unne bhi ve kaary kiye, jinase akranta shaskaon prati asahyog jaahir hota tha. namak aandolan ke dauraan ve aattaayi shaskaon ke samaksh jhuke nahin, ve maarthe rahe parantu, samadhi sthiti ko praapt raashtra devtaa ke pujari ko behosh hona sweekrut tha par aandolan ke dauraan unne jhandaa choda nahin jabaki, firangi unhen peetate rahe, jhandaa chhinane kaa prayaas karte rahe. unhone munh se jhandaa pakad liya, gir pade, behosh ho gayi par jhande kaa tukdaa chikitsakon dwaara daanton main bheenche gayi tukade ke rup main jab nikaala gaya tak sab unki sahanshakti dekhakar aashcharyachakit rah gayi. unhen tab se hi aazaadee ke matvaale unmatta shriram matt naam mila. abhi bhi bhi agra main unke saath rahe yaa unase kuch sikh liye aganit vyakti unhen matt ji naam se hi jaanate hai. laganabandi ke aakade ekatra karne ke liye unhone puure agra jile kaa daura kiya va unke dwaara prastut ve aankade tatkaaleen sanyukt praant ke mukhyamantri shri govind vallabh pant dwaara gandhi ji ke samaksh pesh kiye gayi. baapu ne apni prashasti ke saath ve pramanik aankade british parliament bheje, isi aadhaar par puure sanyukt praant ke lagaan maafee ke aadesh prasaarit hue. kabhi jinane apni is ladaai ke badale kuch na chaha, unhen sarkaar ne apane pratinidhi ke saath sari suvidhaayen va pension diya, jise unne pradhanmantri raahat fund ke naam sampit kar di. vairaagi jivan kaa, sachche raashtra sant hone kaa isse bada pramaan kya ho saktaa he?
 1935 ke baad unke jivan kaa nayaa daur shuru hua jab gurusatta kii prerana se ve shri aravind se milane pandicherry, gurudev rabindranath tagaur se milane shanti niketan tathaa baapu se milane sabarmati ashram, ahmedabad gayi. saanskrithik, aadhyatmik manrchon par raashtra ko kaise paratantraa kii bediyon se mukt kiya jaay, yah rnidesh lekar apana anushthan yathavat chalaate hue unhone patrakarita ke kshetra main pravesh kiya, jab agra main 'sainik' samachar patr ke kaaryvahak sampadak ke rup main shrikrishnadutt paliwal ji ne unhen apana sahaayak banaaya.
 babu gulab raay va paliwal ji se sikh lete hue satat swadhyyrat rahakar unne 'akhand jyoti' naamak patrika kaa pehla ank 1938 kii vasant panchami par prakashit kiya. prayaas pehla tha, jaankariyaan kam thim atah punah sari taiyaari ke saath vidhiwat 1940 kii janvari se unne parijanon ke naam paati ke saath apane haath se bane kaagaj par pair se chalane vaali mashin se chhapakar akhand jyoti patrika kaa shubharambh kiya, jo pehle to do sau pachaas patrika ke rup main nikali, kintu kramshah unke adhyavsaay, ghar-ghar pahunchaane, mitron tak pahunchaane vaale unke hridayasparshi patron dwaara badhati-badhati navayug ke matsyavataar kii tarah aaj das lakh se bhi adhik sankhya main vibhinn bhashaaon main chhapati va karod se adhik vyaktiyon dwaara padhi jaati he.
 akhil bhartiya gayatri parivaar kaa jaalgharpan shriram sharma acharya
