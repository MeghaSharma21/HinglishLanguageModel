 bairi nelson shaun conary david niven jorge lemonby christopher cazenov roger moore timothy dalton piers brasanan 
 bob holenes jorge baker maaikel jeston 
 james bond 1953 main angrez lekhak ian fleming dwaara rachit ek kaalpanik paatr he. 007 ke gupt naam se prasiddh yah agent fleming kii baarah pustakon va do laghukthaon main maujuud he. 1964 main fleming kii mrityu ke pashchaat chah anya lekhakon ne bond kii aadhikrut pustaken likhi hai, jinamein kingsle amis, christopher woods, jon gardnar, remand benson, sabaishchiyan fox or jefri dever shaamil hai. iske saath charlie higgson ne james bond ke bachapan ke karnaamon par ek shrinkhalaa va ket vastbrook ne manipani, jo har pustak main maujuud kirdaar he, kii diary par aadhaarit teen pustaken likhi hai.
 british gopneey sanstha ke is kaalpanik paatr ko kai filmon, radio, comics va video games main apanaaya ja chukaa he or isaki film shrinkhalaa vishwa kii sabase lambii va duusari sabase adhik kamai vaali shrinkhalaa he. isaki shuruyaat 1962 main bani film dow no se hui thi, jisamen shaun conary ne bond kii bhoomika adaa kii thi. 2012 tak james bond kii ian productions dwaara baaise filmein banaai ja chuki hai or teisavin film scybool oktober 2012 ko release hui. isamen dainiel craig teesri baar bond kii bhoomika nibhaai. ve chathe abhinayta hai jinhone ian shrinkhalaa main yah bhoomika nibhaai he.
 james bond kii filmein kain chizon ke liye mashhoor hai, jisamen film kii dhwani, jise kai baar academy puraskaar ke liye namakan praapt hua he, shaamil he. film kii prasiddhi kaa doosraa kaaran isamen maujuud bond kii gaadiyaan, bandooken va takneekee upkaran shaamil hai jo use kyuu kii shakha pradaan karti he.
 ian fleming ne apane lekhan kaaryon ke liye mukhya paatr james bond kii rachana kii, jo aam taur par emi6 kahalaane vaali british gopneey sanstha kaa ek jaankaree visheshgy he. bond kii pahchaan uskaa gupt ank 007 he or vah royal neval reserve kaa commander he.
 james bond angrezi sahitya main bahut mahatvapurn, par bahut badnaam paraakaashtha bhari parampara he. bachapan main fleming bulldog drumand kii ljutnant karnal harman riril mike'nile kii kahaniyon or richard hanne kii jon buchan kii kahaniyon ko kaafii pasand karte the. unki pratibha yah thi ki unhone in sab karnaamon ko vishwayuddh ke baad ke britain ke anusaar dhaal diya.... bond main unhone bulldog drumand ko jet yug ke liye bana diya.
 dwitiya vishwayuddh ke dauraan ian fleming ne apane mitron se kaha ki vah ek jasusi upanyaas likhnaa chaahate hai. 1952 kii shuruyaat main, apni garbhvatee preyasi ain charteris se shaadi ke baad fleming ne casino royaal likhnaa shuru kiya. fleming ne yah kaam jamaayka main sthit apni goldenay estate main 17 farvari 1952 ko shuru kiya or unhone apane anubhav va kalpana se shuruuaat main hi 2,000 shabd likh daale. 18 march 1952 main, ek maheene baad hi, unhone apni pustak puri kar lee. apane kaary ko ek "ganvaar kaa bakawaas kaam" kah kar unhone apni purv preyasi clir blinchard ko dikhaaya jisane unhen ise kabhi prakashit na karne kii salaah di or kaha ki agar ve prakashit karnaa bhi chahen to kisi anya naam se karen. fleming ne aage chal kar kul baarah pustaken va do chote kahani sangrah likhe. 12 agast 1964 kii subah unki mrityu ho gai. aakhri do pustaken, da main vid da golden gan or octopasi and da living de lits unke marane ke pashchaat prakashit kii gayin.
 fleming ne duusare vishwayuddh ke dauraan neval jaankaree vibhaag main kaary karte hue unhen mili kai logon par bond kaa kirdaar aadhaarit kiya or yah qubul bhi kiya ki bond "un sabhi khufia jasuson va commando kaa mila jula rup he jinase main yuddh ke dauraan mila". inamen ian ke bhai peter bhi shaamil hai jinhone yuddh ke samay norge or greece main shatruon kii seemaa main kaarywahiyaan kii thim.
 fleming ke bhai ke alaava anya kai logon ne bond ke nirmaan main kuch na kuch yogadan diya jinamein fleming ko 1930 main kitzbuhel main mili guptchar conred o'bryan-french, yuddh ke dauraan kr san 30 commando unit main seva pradaan karne vaale patric dollarsel-job or hast nirmit suut pahan kar paris main rolls-royas main ghoomane vaale emi6 ke paris stesan head bill "bifi" danderdel bhi shaamil hai.
 fleming ko apane paatr kaa naam america pakshi vishaarad james bond se mila jo caribian pakshiyon ke visheshgy va bards of da west indies ke lekhak the. swayan pakshiyon main ruchi rakhane vaale fleming ne bond kii patni se kaha ki "mujhe aisa laga ki yah chota, bina ruchi vaala kintu mardaana angrezi naam hi he jisaki main talash main tha or is tarah duusare bond kaa janm hua".
 jab maine 1953 main pehali kahani likhi, main chahta tha ki bond ek bahut hi sust rasaheen vyakti ho jiske saath ghatnaayen ghatati hai; main use kund zariye kii tarah dekhtaa tha... jab main naam talash rahaa tha tab mujhe laga ki he bhagwaan, se adhik sust naam maine aaj tak nahin suna.
 ek anya avasar par fleming ne kaha ki "mujhe ek saadhaaran or sust naam chahie tha or 'james bond' paragrin kairuthars jaise naam se kai guna behatar tha." uske ird-gird vicitra ghatnaayen ghatati hai parantu vah swayan ek virakt rup he - ek sarkari vibhaag kii kaaryon ko anjaam dene kaa ek anamit kund zariyaa." pakshi vishaarad kii patni se mulaakaat ke baad unhone unhe "pyaara joda jo mere mazaaq par bahut khush tha" kaha.
 bond kaa 007 ank angrez jasoos or bahujna jon di se mila, jo elizabeth pratham ko apane patr 00 or ek khinche hue 7 se hastakshrit kar ke bhejte the, jiskaa arth hota tha ki ve patr sirf elizabeth pratham ke padhane ke liye hai. yah ank fleming ne pratham vishwayuddh ke dauraan british neval intelligence kii ek pramukh uplabdhi, german rajanyik code tode jane ke sandarbh main bhi prayog kiya he. 0075 code vaala ek german dastauez, zimarman telegram, jise angrezon ne sulajhaa kar pard liya tha, america ke yuddh main shaamil hone ke mukhya kaarnon main se tha.
 shakl se bond sangeetkaar, gayak va abhinayta harvard karmical jaisaa dikhataa he. casino royaal main wesper lend kahati he ki, "bond mujhe harvard karmical kii yaad dilaataa he, bas fark itnaa he ki usamen krurta bhari he." isi tarah munarekar main special branch afasar gaala brand ko lagata he ki bond "dikhne main bahut badhiya he... harvard karmical jaisaa. dayee bhun ke upar girte kaale bal, ... par kuch krurta he uski aankhon main." kuch log, jinamein ben makintir shaamil he, ko lagata he ki bond main fleming kii chhap bhi dikhti he. pustakon main bond kaa varnan "dusht, krur or rupavaan" kiya gaya he.
 pustakon main bond ko sharirik drushti se sudaul bataaya gaya he, jiske daahine gaal par upar se neeche jaataa 3 inch patala lambaa daag he, neeli-dhumaili ankhen, krur munh or chote kaale bal hai. oonchaai main vah 6 fit lanbaa he or vazan main lagbhag 76 kilo he. casino royaal ke baad bond ke haath ke pichley hisse par roosi akshar "Ш" kaa nishaan he jo ek smarsh easant ne use diya tha or jiskaa uddeshy use jasoos chinhit karnaa tha.
 ian fleming kii kahaniyon main james bond kii umr tees ke aas-paas hoti he or kabhi nahin babbti. munraikar main bond maanata he ki vah 00 kii sevanivritti kii aayu se aath varsh chota he, jo pantalis kii he, jiskaa arth he vah adtis saal kaa he. fleming ne kabhi bond kii janm thidhi nahin bataai par jon pimmersan kii likhi james bond kii kaalpanik jeevani james bond: da othrised biographi of 007 main uski janm thidhi 11 navambar 1920 bataai gayi he. jon griswald, ek bond vidwaan, ke anusaar bond kii pustaken may 1951 se farvari 1964 ke bich ghatati he jis dauraan bond kii aayu 42 he.
 yadi in pustakon kii gunvattta, yaa unki sachai kii tivrata thodi bhi adhik hoti to lekhak ko adhikrut gopniyata adhinium ke tahat sazaaye maut sunai jaati. yah mantralay main kalpik tiraskaar ke rup main dekhi jaati he or yah kaary kaalpanik hone ke kaaran lekhak yaa prakaashak ke viruddh koi kaarywahi nahin kii gai he.
 apni aakhri pustak yu onli liv twis main fliming ne bond ke parivaar kii jaankaree uske kaalpanik mrityulekh main di. yah pehali pustak thi jo dow no, jisamen shaun conary ne bond kii bhoomika nibhaai thi, kii release ke baad likhi gai thi. film ne fleming ke kaary ko prabhavit kiya jiske chalate unhone bond ko hansodpan - bhaavana va scottish purvavritt pradaan kiya jo pehle kii pustakon main nahin tha. pustak is baat kaa khulaasa karti he ki bond ke pita, andru bond, scottish the or maan, monic delacrox, ek swiss thi. bachapan main bond ke apana adhikansh samay videsh main vyateet kiya or kain bhashaaon main maharath hasil kii. iskaa mukhya kaaran yah tha ki uske pita wickers main kaam karte the jo hathiyaar banane kii company thi. ek parvatarohan shivi durghatana main unki mrityu ke baad se bond anaath he.
 apane mata-pita kii mrityu ke baad bond apni chachee miss. chearman bond ke paas pet bottm ke gaanv main rahane chalaa gaya tha jahaan usne apana shuruaati shikshan purna kiya. baad main kuch samay ke liye usne 12 kii umr main aton college main daakhila liya par do satron ke baad hi use vahaan se ladakiyon ko pareshaan karne kii vajah se nikaal diya gaya. aton college se nikaale jane ke baad bond scotland sthit fets college main chale gaya jo uske pita kaa vidhyalay tha. solahah varsh kii aayu main paris daure ke darmiyaan usne apana comarya toda jise for yur aaiz onli ke adhyay "from a vyuu tu kil" main bataaya gaya he. fets chhodne ke baad kii ghatnaain fleming ne swayan ke jivan par aadhaarit kii he, jisamen bond ne kuch kaal university of janeva main bitaayaa, baad main usne kitzbuhel main hens obarhouser se ski karnaa siikhaa, jo octopusi and da living dellites ke adhyay "octopusi" main maaraa gaya.
 1941 main bond raksha mantralay main shaamil ho gaya or royal neval violentier services main leftinant ban gaya or yuddh samapti tak commander kaa auhadaa hasil kar liya. bond ne em ko gopniy sanstha main kaary karne ke liye prastaav bheja or mukhya afasar ban gaya.
 fleming kii pehali pustak casino royaal main bond pehle se hi 00 easant he jo do dushmano ke jasuson ko maarane ke baad use pradaan kiya jaataa he.
 fleming ke jeevankaar andru lesset ne kaha ki, " ke shuruaati pannon main ian ne bond kii kain harkaton va pahachaanon kaa varnan kiya he", jisamen uskaa avatar, uski bendly or uski pine va dhumrapan kii lat shaamil he. bond kii martini kii jaankaree pustak ke santven adhyay tak nahin bataai gai he jisamen vah wesper land ke naam par uskaa naam "da wesper" rakhata he.
 'ek dry martini,' usne kaha. 'bade shampagne ke glass main.'
 'ji janaab.'
 'zaraa ruko. teen hisse gordon ke, ek vodka kaa or aadha lilet kaa. thanda hone tak achche se hilaanaa or baad main ek lambey patale neembu ke tukde ke saath laana. samajhe?'
 'zaroor janaab.' bartender is khyal se santusht dikhaa.
 'he bhagwaan, yah to kaafii tagdi drink he,' letters ne kaha.
 bond ko hansi aagai. 'jab main...a...dhyaan lagaataa hoon,' usne kaha, 'tab main dinar se pehle ek se adhik drink nahin letaa. par jab main vah letaa hoon to chahta hoon ki vah kaafii bady, kaafii taqatvar or bahut thandi ho jise badhia tareeke se banaaya gaya ho. mujhe kisi bhi chiz ke chote hisson se nafrat he, khaas kar jab unka swaad bakawaas ho. yah drink meri khud kii banaai hui he. main ise patent kar luungaa jab mujhe iske liye ek acha naam mil jayega.'
 bond kii pine kii aadat pustakon kii shrunkhlaa main ek samaan rahati he. akele on har megestiz sikret sarvice ke dauraan bond chayalis drinks letaa he jinamein poli-phuise, ricuvihar or marsla wine, alzirian wine, chitau moton rothschild claret ke saath tatinjar or krug shampagne or babycham shamil he.
 bina sharaab vaale peyon main bond chaay se nafrat karata he or use "keechad" kahkar british raaj ke patan kaa kaaran bataata he. iske badale vah coffee lenaa pasand karata he.
 ingland main jab vah mishan par nahin hota, tab bond saadhaaran khaanaa khaataa he jaisaa fleming karte the. mishan ke dauraan bond badhia tareeke kaa swaadisht bhojan karata he. iskaa mukhya kaaran yah he ki 1953 ke dauraan jab casino royaal prakashit kii gai thi tab adhiktar khaadya saamagree rashan main uplabdh nahin thi or bond "britain ke yuddh ke baad bhukhmaree, rashan kii samasya or khoi shakti kaa ek mev tod tha". is tarah bond kaa videshon main jaakar swaadisht khaadya padaarthon kaa anand uthaanaa uske vaachakon ko bahut bhaataa tha jo kabhi videshon main nahin ja pate the.
 1 april 1958 ko fleming ne da manchester gardian ko apane kaary ke bachaav main khat likhaa jisane dow no pustak kii samiksha kii thi. fleming ne bond ke wine va khaane kii aadaton ke bare main "uski durbhagyapurna vyapaar-chihn he. main swayan wine or khaadya padaarthon kaa shaukeen hoon. meraa pasandida khaanaa tale hue andde he." fleming ko tale hue andde itane pasand the ki unhone ise ek choti kahani "007 in new york" ko apane pasandida khaane kaa nuskhaa bataane main upyog kiya. yah unke mitra iwaar bris ke gharbaari mey se unhone liya jiskaa naam bond ke gharbaari ko bhi diya gaya.
 bond baari dhumrapaan kaa aadi he or din main 70 cigarette tak kaa seven karata he. bond kii cigarette grosvener street ke moreland dwaara vishesh taur se banaai jaati he jisamen balcon or turkish tambaakoo kaa upyog kiya jaataa he or isamen aam cigarette kii tulana main nicotine adhik hota he. in cigareton ke filter par teen sunahari pattiyaan hoti he. bond apni cigareton ko ek bade ganmetal cigarette cese main lekar ghumta he jo pachaas cigarette rakhane kii kshamta rakhaata he. iske saath hi vah ek kaala oxidised ronson liter rakhata he. yah cigarette usee brands kii he jiskaa seven fleming karte the. saadharantah bond din main saath cigarette pita he parantu thanderbal main swasthya centre ke daure ke baad yah sankhya gata kar pacchis kar detaa he. fleming swayan din main 80 cigarette piya karte the.
 bond apni kaary kshamta badhaane ke liye kabhi-kabar apni drinks ke saath nashile padaarthon kaa mishrit seven karata he. munarekar main vah badi maatra main anfetamine benzedrine kaa shampagne seven karata he iske saath hi vah nashile padaarthon kaa upyog liv and let daay main shark be ko tair kar paar karne ke liye karata he.
 shaikshik jarmi blike ke anusaar bond ko ek uljhe hue kirdaar ke rup main likhaa gaya he, yahaan tak ki vah fleming ke purvagrahon kii awaz kaa ek pratirup he. in purvagrahon ke kaaran or bond ke karnaamon kii kahaniyon ke chalate patrkaar yuri jhukove ne 1965 main soviet akhbaar pravada ke liye ek lekh likhaa.
 james bond ek bure sapane jaisi duniya main rahata he jahaan kanoon bandook kii nok par likhe jate he, jahaan vinayabhang or balaatkaar ko veerta or khun karne ko ek maze kaa auzaar samajha jaataa he….bond kaa kaam unche logon kii raksha karnaa he or yah un yuvaaon se kam nahin he jinke bare main hitler ne kaha tha ki vah unhe junglee jaanwaron jaisaa banayega jo bina soche kisi ko maarane kii kshamta rakhte ho.
 blike ne is baat kaa khandan kiya he or unke anusaar bond koi vahashi jaanavar nahin he jo bina soche samajhe kisi kii hatya karata he. from rashia, vid lav main bond karmi be ko ek balgerian hatyare ko martha dekh yah sochataa he ki usne kabhi kisi ko itani berahami se nahin maaraa. living dellites main bond jaan-bujh kar ek sniper ko baksh detaa he jab use pataa chalata he ki vah ek khubasurat mahila celo vadak he. goldfinger kii shuruuaat main bond apane anubhavon par vichaar karata he jab usne ek mexican hatyare ko maaraa tha.
 logon ko maarna uske peshey kaa hissaa tha. isamen use koi kushi nahin hoti thi or jab use kisi ko maarna padataa tha tab vah is tarah karata tha ki use aasaani se bhula sake. ek kufia easant jo durlabh dabl-o upsarg—kufia sanstha main kisi ko maarane kaa haq— rakhata tha, yah uski zimmedaari thi ki vah maut ke bare main usee tarah shant rahe jaise ek sarjan hota he. agar maut hui to hui. khed karnaa vyavhaarik nahin tha.
 james bond chelsa main kings road par ek flat main rahata he. uske flat kii dekhbhaal ek vruddh scottish mahila main karti he. main kaa naam fleming ke nazadiiki america mitra ivaar brice kii gharbaari main maxwell se liya gaya tha. 1995 main bond kii vaarshik aamadani £2,000 thi haalanki mishan ke vakt use anirdhaarit maatra main kharch karne kii chhot thi. fleming kaa adhikansh samay da sande times main vyateet hota tha jise unhone bond kii kahaniyon main mila diya or munraikar kii shuruuaat main ise bayaan kiya.
 ...das se chah tak faile kaam karne kaa samay; khaanaa, zyaadaatar cantin main; shaam nazadiiki mitron ke saath taash khelte hue vyatit karnaa, yaa fir crossfords main; yaa kisi ek shadishuda mahila ke saath raat bitaake; shanivaar or ravivaar unchi sharton par landan ke nazadiiki klbon main golf khelnaa.
 shrunkhlaa main keval ek baar fleming ne bond ke flat main sahyogi tifani cese kaa aagaman bataaya he jo diamonds aar forevar main bond ke amariki mishan main uske saath hoti he. iske baad likhi from rashia, vid lav main cese ek america se shaadi karne ke liye flat chhod detii he. bond kii keval ek baar shaadi hui he, jise on har magestis sicret sarvice main bataaya gaya he. uski patni terresa "traisi" di vicenzo ko shaadi ke din hi arnst stavero blofild maar detaa he.
 aakhri pustak you onli liv twis main bond ko yaardaasht khone kii bimaari ho jaati he. uskaa kisi suzuki ke saath rishta ban jaataa he jiske chalate vah garbhvatee ho jaati he par bond ko dweep chhodane tak kuch nahin bataati.
 casino royaal ko pura karne ke baad fleming ne pandulipi apane mitra wiliam plomar ko padhne ke liye di. plomar ko yah behad pasand ai or unhone ise prakaashak johnathan kep ko di par unhe yah kuch khaas nahin bhaai. 1953 main aakhirkaar kep ne ise fleming ke bade bhai pitor, jo us vakt yatraaon ke lekhak the, ke kehane par prakashit kiya. 1953 se 1966 ke bichan, fleming kii mrityu ke do varsh baad, baarah pustaken va do kahani-sangrah prakashit kiye ja chuke the jinamein aakhri do pustaken da main vid da golden gan or octopusi and da living de lits unke marane ke pashchyaat prakashit kii gai. sabhi pustaken england main johnathan kep dwaara prakashit kii gai he.
 1981 main fleming estate ne jon gardenar se bond kii aage kii pustaken likhane kaa anurodh kiya. haalanki shuruyaat main unhone isse inkaar kar diya par baad main unhone 1981 main license rinyud se lekar 1996 main cold tak kul chaudaa pustaken va do filmon ke rupantar likhe. amariki prakaashak putnams ke prabhaav ke chalate gardenar kii pustakon main amarikipan kaa asar dikhaai dene laga. james harker ne da gardian main likhte hue gardenar kii pustakon ko "murkhataa se bhari" kaha. bimaari ke chalate gardenar ne 1996 main bond kii pustakon se sanyas le liya.
 gardenar ne kaha ki vah "bond ko 1980 ke dashak main laana chaahate the" haalanki unhone bond kii umr usee tarah rakhi jis taraf fleming ne use chhoda tha. bond kii umr sthir rakhane ke baavjud unhone uske bal kaanon ke paas safed bataae jo babbti umr ke pratik the. 1980 ke baaki asar bhi bond par dikhaai dete hai jaise vah ab alag kism kii cigarette kaa seven karata he or apane swasthya ko lekar kaafii sajag he.
 1981 main bond kii vaapasi ne use rajnatik drushtikon se kaafii sahi paaya gaya or uski pasandida car bani —saab 900 terbo. baad main gardenar ne bond ko bendle mulsen terbo di. unhone bond kaa hathiyaar bhi badla: gardenar kaa bond shuruyaat main browning 9millimetre upyog karata tha par baad main heklar and coach veepi70 or uske baad heklar and coach pi7 upyog karne laga. 1982 ke fockland yuddh main bhi bond kii bhoomika kaa ullekh kiya gaya he. gardenar ne fleming ke bond ko viksit kiya or maujuda rajanetaaon kaa kahaniyon main upyog kiya. unhone filmon main maujud kyuu shakha ke atyaadhunik upkarnon kaa bhi upyog kiya. haalanki jarmi blike ne yah paaya ki bond khud kshamtaaon par kam or upkarnon par adhik nirbhar he.
 jon gardenar kii nivritti ke baad 1996 main remand benson ne bond ke lekhak kii bhoomika sanbhali. pehle amariki bond ke lekhak hone ke kaaran yah ek vivaadaaspad chunaav tha. benson ne isse purv 1984 main da james bond biside compainian prakashit kii thi. benson kaa pehla kaary ek choti kahani "blast from da past" tha jo 1997 main prakashit kii gai. 2002 tak anya pustakon kii ore rukh karne se pehle unhone chah bond kii pustaken, teen filmon ke rupantar va teen choti kahaniyaan likh chuki thi. unka aakhri kaary 2002 main prakashit da main vid da red tatu thi.
 bond or uske sansar main kahani is tarah ho ki vah use or hamaari sabhyataa ko khatra paidaa kar sake. isamen aakarshan ke liye videshi sthanon kaa mishran ho jise "aam aadmi" keval sapanom main hi jane kii khwaish rakhata he or kahani main ichha banaae rakhane ke liye sex or ahimsa kii paryaapt saamagree honi chahie.
 benson ne gardenar kaa anusaran karte hue bond ko 1990 ke dashak main laayaa or jarmi blike ke anusaar yah bond fleming kii rachana ke kaafii kareeb tha. unhone bond ko punah uski valdar pipike bandook di, use jaiguaar exken8 kii stearing thama di or is baar dhik gaaliyaan dene kii chhot pradaan kii. james harker ne gaur kiya ki "jahaan fleming kaa bond express kaa vaachak tha vahiin benson kaa red tops kaa anand letaa he. vah sabase pehle samooh-sex karne or vaishyaon ke paas jane waalon me se he". vahiin blike ne dhyaan diya ki is bond main badhata bhondapan dikhaai detaa he jo fleming or gardenar ke bond main nahin tha.
 1967 main, fleming kii mrityu ke chaar saal baad, unke saahitiyik prakaashak gilderos productions ne kingsle amis se anurodh kiya ki bond kii kahaniyaan aage badaae or unhe £10,000 dene kii peshkash kii. parinaam swarup "karnal san" 1968 main prakashit hui jise robert markham ke naam se prakashit kiya gaya. patrkaar james harker ne gaur kiya ki haalanki pustak fleming kaa pura andaaz nahin laa pai thi par kaafii stylish thi. remand benson ke anusaar "karnal san" main bond kaa kirdaar va pichhali pustakon kii sari ghatnaayen barkaraar rakhi gai thi or kaha ki "vah vahi kaale baalo vaala sundar vyakti he jise pehali baar casino royaal main pesh kiya gaya tha."
 aakhri baar benson dwaara likhit daay andar de prakashit hone ke pashchyaat chah varshon tak koi bond kii pustak prakashit nahin hui or aakhirkaar ian fleming publications ne sabaishchiyan folks ko bond kii pustaken likhane kii zimmedaari saunpi. folks kii pustak —devil me kear —28 may 2008 ko fleming ke janmdin kii saunvi saalagirah par prakashit kii gai. ise ingland main penguin books ne or amarika main dablade ne prakashit kiya.
 folks ne bond ko punah uske asli kaal, 1960 main rachaa, jo fleming or amis dwaara likhi pustakon kaa dashak tha. unhone kain chizen apanaai jo saath ke dashak main ghati thi. folks ne ek sahi bond ko vaachakon ke saamanen pesh kiya jo sahi mine main fleming kaa kirdaar tha or jo 1967 kii tii-series bendle chalaata tha.
 26 may 2011 ko amariki lekhak jefre dever ne bond kii kaman sanbhali or carte balaanche release kii. dever ne bond kii purnataya nae se shuruyaat kii jisamen uski janm thidhi ko 1980 main dhakel diya. pustak main bond 9/11 ke haadase ke baad kii sanstha ke liye kaary karata he jo naa hi amphi5 or amphi6 se judy hui he.
 filmein mujhe prabhavit nahin karti or naa hi ab tak kii likhi pustaken. main chahta tha ki purana bond waapas laa sakuun jo rani or apane desh ke liye sab kuch tyaagane ke liye tatpar ho. vah behad vafaadaar he parantu ek hatyara bhi he or yah baat use pareshaan karte rahati he. maine use hameshaa aadhunik yug kii pahchaan ke rup main hi dekha he.
 2005 main charlie higgson ne silverfin release kii jo bond ke bachapan par aadhaarit laghukahani thi. unka aakhri kaary a hard main tu kil tha jo danger sosayadi: da yang bond dogier kaa ek hissaa tha. yah pustak yang bond shrunkhlaa kaa ek hissaa thi. isamen sabhi kahaniyaan 1930 ke dashak main likhi gayi he.
 da monipeni diarij tik pustakon kii ek shrunkhlaa he jo em kii sahaayak miss monipeni ke jivan par aadhaarit he. yah pustaken samatha vinburgh ne apane dusre naam ket westbrook se likhi he jise pustak kaa "sampadak" bataaya gaya he. is shrunkhlaa kii pehali pustak gardian anjal 10 aktubar 2005 ko release kii gai thi.
 1954 main sibies ne ian fleming ko $1,000 kii peshkash kii taaki vah unki pustak casino royaal ko ek ghante ke television dharawahik main shaamil kar sake. 21 aktubar 1954 ko pradarshit kiye gaye is episod main bairi nelson ne "card cens" james "jimmy" bond or pitor lor ne lee shifar kii bhoomika nibhaai. pustak ko america darshakon ke liye badla gaya, jisamen bond ek america easant he or felix letters kaa paatr angrez he.
 1973 main bibisi kii documentry ominibas: da british hero main christopher cazenov ne aise kain paatr nibhaae. isamen james bond kii goldfinger ke drushya apanaaen gaye jinamein — bond ko kahani kii gumti aari se daraaya jaataa he, jahaan film diamonds aar forevar main aari kii jagah leisure kirne upyog main laai gai thim.
 1956 main munraikar ko dakshin afrika ke radio rupantaran main pesh kiya gaya jisamen bob holenes ne bond ko awaz di. da independant ke anusaar "shrota bob kii awaz sunke utsahit ho gaye the jab vah vishwa grahan kii dushmano kii manokamana ko dhwast kar detaa he".
 bibisi ne fleming kii teen pustakon kaa prasaaran kiya he jisamen 1990 main you onli liv twis kaa 90 minute kaa radio naatak, jisamen maaikel jeston ne bond ko awaz di, shamil he. nirmaan kii punarvritti 2008-2011 ke bich kain baar kii gai. 24 may 2008 ko bibisi radio 4 ne dow no kaa rupantaran pesh kiya jisamen abhinayta tobi stimons, jinhone eon productions kii film daay andar de main mukhya vilan gustav grevz kii bhoomika nibhaai, ne bond kaa kirdaar or david sushe ne dow no kaa kirdaar adaa kiya. dow no kii safalata ke baad 3 april 2010 ko bibisi radio 4 ne goldfinger kaa prasaaran kiya jisamen tobi stimons ne pun: bond kii bhoomika sanbhali. sar ian maclen ne goldfinger va stimons kii daay andar de kii sah-adaakara rosamand pike ne pusi galor kii bhoomika adaa kii.
 1957 main da daily express ne fleming se unki kahaniyon ko comics strip main rupantarit karne kaa anurodh kiya or unhe har pustak ke liye £1,500 dene kii peshkash kii. fleming ko laga ki comics main unki likhaawat kii gunvattta nahin dikhegi parantu shuruaati virodh ke baad ve iske liye raji ho gaye. daily express ko madad karne ke liye fleming ne ek kalakaar kii sahaayta se bond kaa sketch taiyaar kiya. chhayakaar jon mecolski ko laga ki fleming ke bond kaa chitra yuddh ke pehle kaa va kaafii purana lagata he isliye unhone use mazabut va krur rup diya. pehali strip casino royaal 7 july 1958 se 13 disambar 1958 ke bich prakashit kii gai jiskaa lekhan kaary enthoni harn va chitrikaran kaa kaam jon mecolski ne sambhala tha.
 bond kii adhikansh kahaniyaan va pustaken comics rupantaran main pesh kii ja chuki he jisamen kingsle amis kii karnal san bhi shaamil he. sabhi kaaryon kaa lekhan henry gamig yaa gym laurence dwaara kiya gaya he or 1966 main yaroslav horac ne baad main mecolski kii jagah chitrikaran kii zimmedaari sanbhali. fleming or amis ke kaaryon ke rupantaran ke baad nai kahaniyaan nirmit kii gai jo da daily express or sande express main may 1977 tak prakashit kii gai.
 1981 main for yur aaiz onli ke release ke pashchyaat maarval comics ne film kaa rupantaran do bhaagon kii comics ke rup main kiya. isi tarah 1983 main release octopusi ko bhi maarval ne comics main rupantarit kiya. eclips ne bhi ek comic license tu kil ko maddenzar rakh kar nirmit kii parantu timothy dalton ne apana cartoon upyog main laane se manaa kar diya. nai bond kii kahaniyaan bhi 1989 ke baad se maarval comics, eclips comics or dark horse comics dwaara prakashit kii gai.
 1962 main kenadian harry soltzaman or amariki albert aar. broakeli kii eon productions ne ian fleming kii pustak ko pehali bond film, dow no ke rup main prastut kiya jisamen shaun conary ne 007 kii bhoomika adaa kii. conary ne agali chaar bond filmon main abhinay kiya or yu onli liv twis ke baad jorge lemonby ne bond kii bhoomika sanbhali. lemonby keval ek film, on har megestiz sikret sarvice ke liye bond rahe or unke jane ke baad conary ne punah apni aakhri eon dwaara nirmit bond film diamonds aar forever main james bond kii bhoomika saakaar kii.
 1973 main roger mur nae james bond bane or unhone liv and let daai se shuruyaat kii. unhone agali chah filmon main baarah varshon tak bond kii bhoomika saakaari or aage chalakar yah kaary timothy dalton ne sambhala. dalton keval do filmon ke liye hi bond rahe. chah saal chali kanoonee ladai ke kaaran bond filmon kaa nirmaan tham gaya, parantu eon ko filmon ke adhikaar waapas milte hi 1995 main irish abhinayta piers brasanan nae bond ke rup main goldenay ke dwaara darshakon ke saamne aae. unhone yah bhoomika agali chaar filmon tak nibhaai or 2002 main yah bhoomika agle abhinayta ke liye khaali kii. 2006 main dainiel craig ko yah bhoomika saunpi gai jinhone bond filmon kii casino royaal dwaara ek nai shuruyaat kii.
 1967 main casino royaal ko ek mazaakia film rupantaran main pesh kiya gaya jisamen david niven ne james bond or ursula andress ne wesper land kii bhoomika nibhaai thi. david niven fleming kii bond ke liye pehali pasand the. landan ke hai court main cese ke parinaam swarup 1963 main kevin mcclories ko thanderbal kaa punah nirmaan karne kaa adhikaar mila jise unhone nevar se nevar agen ke rup main 1983 main release kiya. is film main shaun conary ne bond kii bhoomika nibhaai, haalanki yah eon production kii film nahin thi. 1997 main soni korporation ne mcclories ke saare film ke adhikaar kharid liye jise baad main 4 disambar 1997 main mgm ne kharid liya. eon ke paas ab bond kii sabhi filmon ke adhikaar he.
 filmon kii lokapriy dhun "james bond theme" monti norman dwaara likhi gai thi or jon beri dwaara rachi gai jise sabase pehle dow no main apanaaya gaya. haalanki dhwani ke asli lekhak ko lekar kaafii vivaad hua he. 2001 main norman ko bhugtan ke taur par da sande times dwaara £30,000 die gaye jisane yah kaha tha ki beri akele is dhun ke lekhak he. bairi ne kul gyaarah filmon kaa sangeet nirdesan kiya or dow no ke liye gumnaam taur par bond theme kii rachana kii.
 bond film kii anya khaasiyat film ke shirshak ke dauraan sunai dene vaale gane he jinhe kain lokapriy gayakon ne gaaya he. kain gaano ko academy puraskaar namakan bhi praapt hua he jisamen paul macartni dwaara gaaya gaya "liv and let daay", karle simpasan kaa "nobody daz it better" or shina eastens kaa "for yur aaiz onli" shaamil he. eon ke alaava banaai gai film casino royaal jisamen bart bakhrch dwaara rachit "da luk of lav" ko bhi sarvshereshth geet ke liye academy puraskaron main namakaran praapt hua.
 1983 main parker bros dwaara nirmit pehla bond video game ataari 2600, ataari 5200, ataari 800, camodor 64 va cholekovision ke liye prakashit kiya gaya. iske baad kain games banaae ja chuke hanjo filmon par yaa khud ke nae kathanak par aadhaarit he. 1997 main pratham-vyakti-shuter video game goldnaay 007 rear dwaara nintendo 64 ke liye banaaya gaya tha jo 1995 kii film goldenay par aadhaarit tha jisamen piers brasanan bond bane the. is game ko samikshakon dwaara kaafii saraahaa gaya or varsh 1988 ke baaftaa interactive intertenment puraskaar se sammanit kiya gaya. isane vishvabhar main $25 crores kamaaye.
 1999 main electronic arts ne game ke license kharidne ke baad tumoro nevar diese ko 16 disambar 1999 ko release kiya. aktubar 2000 main unhone da world iz note inf ko nintendo 64 ke liye or baad main 007 racing ko plastesan ke liye 21 navambar 2000 ko release kiya. 2003 main evarithing or nathing ko release kiya gaya jisamen piers brasanan, wilem daafo, jeudi dench, heady klum or jon cliss kii awaz shaamil kii gai thi. november 2005 main electronic arts ne from rashia vid lav kaa video game rupantaran release kiya jisamen shaun conary ne bond ko awaz di.
 apni pehali pustak main fleming ne bond ko bareta 418 bandook di. parantu baad main unhen ikttis varshiya bandook visheshgy jiophre buthroid ne ek khat likhaa jisamen unhone fleming ke chunaav kii ninda kii or use "ek ladki kii bandook" kaha. unhone salaah di kii uski bandook ko walder pipike 7.65 mem se badal diya jaae. unki yah salaah dow no main apanaai gai. buthroid ne fleming ko burns-martin tripal drow sholder holster va anya anek hathiyaaron par bhi salaah di jo smarsh va anya gunde upyog karte the. iske dhanyavad swaroop fleming ne emai6 ke hathiyaar visheshgy ko major buthroid kaa naam diya or dow no main em dwaara use bond ke samaksh "vishwa ke mahaan bandook visheshgy" kahkar prastut kiya. bond kai prakaar kii riflon kaa bhi prayog karata he jiname for yur aaiz only main saveej model 99 or living dellites main vincester .308 target rifl shaamil he. anya upyog kii gai banduukon main colt detective special or lambey bairal vaali colt .45 army special shaamil he.
 pehali bond film dow no main em bond ko apni bareta chhod kar valdar pipike apnaane ko kahati he jo filmon kaa bond aage kii atharah filmon main upyog karata he. tumoro nevar diese ke baad se bond kaa mukhya hathiyaar valdar pi99 semi-automatic pistal he.
 bond kii shuruaati kahaniyon main fleming ne bond ko chaandi ke rang kii bendle 4½ litre gadee di jisamen amfirst williars suparcharger laga tha. munarekar main jab hugo dreks ne bond kii car hataa di tab fleming ne bond ko mark II continental bendle dii jise unhone apni baaki kii pustakon main upyog kiya. goldfinger ke dauraan bond ko eshton martin dibi mark III di gai jisame homing yantra laga tha jiske zarie vah goldfinger kaa frans main peechha kar paaya tha. apni agali kahaniyon main bond punah bendle chalaane laga.
 film ke bond ne kai prakaar kii gadiyaan chalaai he jiname eshton martin vi8 wintage, vi12 vankvish or dibies va lotus aspirit, bmadblu zee3, bmadblu 750li or bmadblu zi8 shaamil he.
 bond kii sarvaadhik lokapriy car chaandi ke rang kii eshton martin dibi5 he jise pehali baar goldfinger main dekha gaya tha or aage ise thanderbal, goldenay, tumoro nevar dise or casino royaal main prayog kiya gaya. filmon main kai prakaar kii eshton martinon kaa prayog chitrikaran va prachaar ke liye kiya gaya he. aisi hi ek gadee janvari 2006 main nilaamee ke dauraan $2,090,000 america dollar main bechi gai thi.
 fleming ke upanyaason or shuruuaati roopantaro main behad kam upkaran dikhaae gaye the jaise ki jhansa dene vaala ataichi cese jise from rashia vid lav main prayog kiya gaya tha, parantu aage kii filmon main yah purnatah badal gaye. do bond filmon, dow no or from rashia vid lav kaa asar agle upanyaas da main vid da golden gan main dikhaai diya jisame upkarnon ke upyog main vruddhi kii gai.
 fleming ke upanyaason ke filmi roopantaron main bond ko kyuu kii shakha jaankaree va upkaran pradaan karti he jo puri shrunkhlaa main ek mahatvapurn kadi ban gai he.
