 ujjayini kii aitihaasikta kaa pramaan i. san 600 varsh purv miltaa he. tatkaaleen samay main bharat main jo solah janapad the unamem 'avanti' janapad bhi ek tha. avanti uttar evam dakshin in do bhaagon main vibhakt hokar uttari bhaag kii rajdhani ujjain thi tathaa dakshin bhaag kii rajdhani mahishmati thi. us samay chandrapradyot naamak samraat singhasanarutrarh the. pradyot ke vanshajon kaa ujjain par isa kii teesri shatabdi tak prabhutv tha.
 ujjayini ke pracheen itihaas ke vishay main anek bhrantiya he. yah nishchat purvak nahin kaha ja saktaa he ki ujjayini kii neenv sarvapratham kisne daali. katipay vidwaan jan achyutagami ko ujjayini ko basaane vaala maanate hai. kintu pramanikta ke aadhaar par itihaas bhi maun he. puraanon ke aadhaar par ujjayini ke itihaas par prakaa daalaa gaya he. skanda puraana ke anusaar tripur rakshas kaa vadh karke bhagwaan shankar ne ujjayini basaai. isi prakaar avanti khand main bhi vistaar purvak varnan se sanakaadi rishiyon dwaara diya namollekh ujjayini bataaya gayaahai. 
 ujjayini kii aitihaasikta kaa pramaan i. san600 varsh purv miltaa he. tatkaaleen samay main bharat main jo solah janapad the unamem avanti janapad bhi ek tha. avanti uttar evam dakshin in do bhaagon main vibhakt hokar uttari bhaag kii rajdhani ujjain thi tathaa dakshin bhaag kii rajdhani mahishmati thi. us samay chandrapradyot naamak samraat singhasanarutrarh the. pradyot ke vanshajon kaa ujjain par isa kii teesri shatabdi tak prabhutv tha. maury samrajya ke abhuday hone par magadh samraat bindusaar ke putr ashok ujjayini ke samay niyukt hue. bindusaar kii mrityoparant ashok ne ujjayini ke shashan kii bagdor apane haathon main samhaali or ujjayini kaa sarvangin vikaas kiyaan samraat ashok ke pashchaat ujjayini ne deergh kaal tak anek samraaton kaa utaar chatradhaav dekha. saatvin shatabdi main ujjain kannauj ke harshavardhan samrajya main villin ho gaya. us kaal main ujjen kaa sarvangin vikaas bhi hota rahaa. 
 san 648 i. main harsh vardhan kii mrityu ke pashchaat navi shatabdi tak ujjain parmaron ke aadhipaty main aayaa jo gayarahavin shatabdi tak kaayam rahaa is kaal main ujjain kii unnati hoti rahi. iske pashchaat ujjain chouhan or tomars rajputon ke adhikaron me aa gaya. 
 san 1235i. main dilli kaa shamshuddin iltamish vidisha vijay karke ujjain kii or aayaa yahaan us krur shaasha ne ne ujjain ko na keval buree tarah lutaa apitu unke pracheen mandiron evam pavitra dharmik sthanon kaa vaibhav bhi nasht kiya. san 1737 i. main ujjain sindhiya vansh ke adhikaar main aayaa unka san 1880 i. tak ek chhatra rajya rahaa jisamen ujjain kaa sarvangin vikaas hota rahaa. ranoji sindhiya ne mahakaleshwar mandir kaa jirnodhdar karaayaa. ujjayini main aaj bhi anek dharmik puranic evam aitihaasik sthaan hai jinamein bhagwaan mahakaleshwar mandir, gopal mandir, choubees khambha devi, chausath yoginiyaan, nagar kot kii rani, harsidhdima, gatradhakalika, kaal bhairav, vikrant bhairav, mangalanath, sidhdavat, bohro kaa rojaa, bina neenv kii masjid, gaj lakshmi mandir, brihaspati mandir, navagrih mandir, bhukhi mata, bhartruhari gupha, piramchhandar nath samadhi, kaaliya deh pales, kothi mahal, ghantaghar, jantar mantar mahal, chintaman ganesh aadi pramukh hai.
 itihaas kaal ke purv mahabharat main vid or anuvind ujjayini ke shaasha bataaye gayi hai, jo kurukshetra ke yuddh main kauravon kii ore se lade the. baudhdhakaal main yah ek vistrut rajya ke rup main tha, jisamen ujjayini ek badi vyapaarik mandi ke rup main viksit thi. paali saahitiyon ke anusaar yah nagari raja chandrapradyot kii rajdhani thi. yah raja gautam buddha kaa samakaleen tha. uske teen putr tathaa vaasavadatta naamak ek putree thi. vaasavadatta hi baad me kaushal samraat udayan kii pradhan rani hui. dhammapad ke tikaa main iskaa ullekh he. dandin ne isi aadhaar par ""vaasavadatta' likhi. "manzim nikaay' se pataa chalata he ki raja chandpradyot ne aasapaas ke raajaaon ko apane adhipaty main kar liya tha. uski badhati hui shakti ko dekhakar samrat bimbsar ke putr ajatshatru ne apni rajdhani rajgrih ko surakshit kar liya tha. 
 iske baad isa se 4thi sadi purv yah magadh samrajya ke adheen ho gai. maury samrajya main yah avanti praant kii rajdhani ke rup main thi. patliputra kii bhaanti is shahar kaa prabandh bhi ek nagarvekshika samiti ke antargat hota tha. vahaan maury samraat kii ore se ek rajya pratinidhi rahane laga. samraat ashok ko uske pita bindusaar ne malwa kaa pratinidhi banaakar bheja tha. apane pita ke mrityuparyant ve yaheen rahe.
 maury samrajya ke ant ke saath hi ujjain kii prabhutaa bhi ghat gai. talemi ke anusaar yah cheshton kii rajdhani thi. cheshton par kshatrap raajaaon kaa shashan tha. kuch hi samay baad gautamaputra shatakarni ne chashton ko haraakar is par apana adhikaar kar liya. satvahanon kaa adhikaar bhi ujjain par adhik dinon tak nahin rah sakaa. rudradaman ne avanti tathaa anya pradeshon ko apane adheen kar liya. andhra tathaa girnaar abhilekh iske pramaan hai. is samay ujjain punah kshatrapon kii rajdhani ho gai.
 pratapi shaasha vikramaditya ke kaal ke sambandh main bahut matbhed he. kaha jaataa he ki barbar shakon par vijayi praapt karne ke uplakshya main vikram sanwat kii shuruyaat karne vikramaditya apane navratnon ke saath yaheen rajyasabha karte the. in navratnon main meghdoot ke rachayita kalidas sabase prasiddh hai. 
 saatvin shatabdi main ujjain kannauj-naresh harshavardhan ke rajya main sammilit ho gaya. chini yatri hmavensang ne likhaa he ki is kaal main bhi yah ek prasiddh nagar tha. yahan ke log samrudh the. unki chaal-dhaal suraashtra ke logon jaisi thi.
 samraat harsh kii mrityu ke baad uttari bharat main rajya niplav hua. isse ujjain bhi prabhavit hua. 9 veen sadi ke aarambh main rajputon kaa udai hua. ujjain parmaar rajputon ke adhikaar main aa gaya. 12 veen shatabdi tak ve is par shashan karte rahe. isi kaal main gujarat ke chalukt, chedi ke kalchuri, bundelkhand ke chandel, manyakhet ke raaajon tathaa kai anya rajput vansh baari-baari se ujjain par akraman karte rahe. isse ujjain kii sthiti kharaab hi hoti gai. parmaron k patan ke pashchaat yahan tomars rajputon kaa rajya rahaa, kintu iske pashchaat se ujjayini kaa adhampatan aarambh hoga. san 1235 i. main iltutamish ne ujjayini main lutapaat kii anek mandiron ko to tod daalaa. mahakaal mandir se mahadev kii swarna murti tathaa kai anya murtiyon ko apane saath dilli le gaya.
 san 1401 se 1551 i. tak yah nagari dilli sultanate ke adheen hi rahaa. san 1551 main gujarat ke shaasha bahadurshah ne ujjain ko apane adhikaar main kar liya. phir humayun ne bahadurshah ko yuddh main parrast karke gujarat ke sardaar malluiah se ujjain chin liya, kintu humayun ke chale jane ke pashchaat mallukhaa ne ujjain par puddh: adhikaar kar liya. san 1536 main usne kadirshah ke naam se apane ko malwa kaa shaasha ghoshit kar diya. san 1542 main shershah ne malwa jitkar ujjaip par kabja kar liya. san 1554 tak yahan par "suri' shaskao kaa kabja bana rahaa. shaasha shujaat khan kii mrityu ke baad uskaa putr bajbahadur swadhin ho gaya. san 1562 i. main akbar ne bajbahadur ko parrast kar ujjain ko malwa praant kii rajdhani banaakar ek pratinidhi suba rakh diya. san 1658 main ujjain ke sameep hi aurangzeb or uske bhai muraad ne rajkumaar daara kii ore se lard rahe jodhpur naresh jaswantsingh ko parrast kiya. is kaal main bhi ujjain kii shobhaa va pratishtha prabhavit hui. san 1733 i. main mohammadshah ne achaanak jaipur maharaja savai jaisingh ko ujjain kaa prantadhyaksh suba niyat kar diya. iske baad ujjain punah unnati kii ore agrasar hua. 
 ujjain ke aitihaasik sroton main mudraon kaa vishesh yogadan he. is nagari ke naam se prasiddh ujjain mudra yahan kii rajnatik, dharmik, saanskrithik evam vyavsaayik itihaas par prakaash daalati he. in sikkon par ek prakaar kaa chinh khuda hua hota tha, jisamen dhan chinh ke chaaron siron par ek-ek bindu banaai gai hoti thi. in chinhon ke anek vistrut rup bhi paye gayi hai, jo sambhawatah shubh-sanket dyotak swaastik kaa hi rupantar he. kuch logon kaa yah bhi maananaa he ki dhan chinh va uske chaaron taraf bane binduon se ujjain ke chaaron taraf based nagaron or samrudh kshetron se uske sambandh kaa bodh hota he. isi prakaar ke chinh sudurvarti andhrapradesh ke raajaaon ke sikkon par bhi milte hai. isse ujjain ke visteern kshetra, uski ghani basti, unke sampark, avaagaman tathaa vyavsaayik sambandhon kaa pataa chalata he.
 isa-purv chauthi yaa teesri sadi tak yahan aahat mudraon kaa prachlan rahaa. yahan kii kuch aahat mudraayen anya samakaleen aahat mudraon se bhinn he. takshashila or kaushambi kii kuch chinhaankit mudraayen maheshwar or uske paas kasaravad naamak sthaan par mili he. ye sabhi tamra-mudraayen hai, jo mudra-shasr ke siddhantanusaar adhik dur tak pravaas nahin karte. iske baad se ujjain chinh vaali mudraayen milani shuru ho jaati he.
 chinhaankit mudraon ke baad ananthar jaateey or sthaneey mudraon kaa kaal mana jaataa he, jo chinhit sikkon ke hi parivardhit rup kahe ja sakate hai. mudra-shasr main in mudraayen saat virgon main vibhakt kii gai he. inke bhi kai upvarg hai. aisi zyaadaatar mudraayen abhilekhaheen hai, jisase unke kalkram ko jaanane kaa ek maatr saadhan unpar ankit chinh hi he. sambhawatah 2 ri sadi ke madhya se hi mudraon par lekh aane shuru hue. ujjain kii mudraon par "uu-jineey' shabd miltaa he. iske baad kii mudraon main sthaan ke saath-saath shaskaon ke naam aane lage, jo antat shaasha ke naam ke rup main rah gayi. baad main yah virudon se yukt ho gaya. 
 is shrenee ke sikkon main vaise hai, jisamen ek ore "jishnu' shabd brahmi lipi main khuda he or duusari taraf shankh, chakra or tripund kaa aakaar he. vaise to ujjain shaiva mat ke centre ke rup main janaa jaataa he, lekin sikkon main shankh, chakra aadi kaa dikhnaa yah nishchit karata he ki kabhi-na-kabhi yahan vaishnav dharm kaa bhi prabalya rahaa hoga. lipi kii drushti se ye mudraayen chauthi sadi i. kii lagati he, jo guptkaal tha. chandragupta dwitiya ke sikkon kaa yahan milanaa yah bataata he ki pashchimi malwa par adhikaar karne vaala vah pehla gupt naresh tha. mudraon par adhikaar karne vaala vah pehla gupt naresh tha. mudraon par ankit "jishnu' sambhawatah is bhu-bhaag par adhikaar karne vaale chandragupta dwaara prachlit mudraayen ho sakati he, jiskaa arth "jaishil' ho saktaa he.
 yahan kuch aisi bhi mudraayen bani he, jiskin ek ore kalash yaa singh he tathaa duusari ore kuch bikhare akshar, jinhen milakar "ramgupta' shabd banataa he. ramgupta chandragupta kaa bada bhai tha or uske purv kaa shaasha bhi. ye mudraayen guptkaal kii anya mudraon se kuch had tak asamanta rakhti he. iskaa aakaar or taul gupt-mudraon se bhinn, maalav-mudraon ke sadrush he, jisase yah pataa chalata he ki gupt shaskaon ne mudraayen dhaalane main maalav sikkon kaa hi anusaran kiya tha. isse yah spasht ho jaataa he ki is samay tak nishchit rup se hi maalav jati ke log yahan aakar bas gayi the.
 guptkaal ke baad se ujjain ke itihasa kii jaankaree ke kai anya strot bhi saamne aa jate the. sikke vishesh sahaayta nahin dete.
 rajya puraatatv vibhaag ne yahan ke teen sthalon vaisya tekdi, kumhaar tekdi or garh bhairavagarh main utkhanan karavaaya. isamen kai mridbhand va uske tukade, vividh prakaar ke maarg, dainik upyog kii vastuen, pashansr evam tamrasr, tamra-mudraayen tathaa kai asthi pan praapt hui he. is khudaai main unke grih-nirmaan style kii bhi jaankaree mili.
 bhartiya puraatatv vibhaag ne yahan ke teen sthalon vaisya tekdi, kumhaar tekdi or garh tathaa bhairavagarh main utkhanan karavaaya. isamen kai mridbhand va uske tukade, vividh prakaar ke mani, dainik upyog kii vastuen, pashanasr evam tamrasr, tamra-mudraayen tathaa kai asthipan praapt hui hai. is khudaai main unke grih-nirmaan style kii bhi jaankaree mili.
 bhartiya puraatatv surveykshan ne garh kalika ke mandir ke nikat khudaai kaa kaary karavaaya he. is sthaan ke vidhivat khudaai se kai puratathvik sakshya saamne aaye hai. utkhanan se pataa chalata he ki yah sthaan isa puvr 7 veen sadi se lekar madhyakaal ke ant tak basaa hua tha. shuru kii do shatabdiyon ke bare main pataa chalata he ki yahan kii basti ke aasapaas mitti kaa praakaar bana tha, jisamen lohe tathaa baans kaa prayog kiya gaya tha. praakaar kaa pashchimi bhaag nadi ke bahari hisse main lakdi ke doohon or patiyon kii ek suvyavasthit qatari banaai gai thi. praakaar ke bahari kinaaron main chode hue jagah sambhawatah iske pravesh-dwaar the. ghar mitti, pathar va pakki eenton ke banate the. nimna-shrenee ke log praakaar se baahar rahete the.
 5veen sadi i. pus. se logon kaa jivan str samunnat hota chalaa gaya. kile ko pani se bachaane ke liye uski bhint kuch uthaa di gai thi tathaa baahar kii taraf ek eent kii diwaar bana di gai thi. farsh main plasters kaa prayog hone laga tha. gharon kii chade lambey kaveluon se dhakin hoti thi. eenton ke talaghar bhi banane lage the.
 dhire-dhire lohe va tambe kaa vyavsaay badha. lohe se bhaanti-bhaanti ke aujaar banaaye jane lage. khudaai main us samay kii ek bhatti kaa bhi pramaan mila he. kai sthanon par mitti or moolyawaan pattharon se bane guticaay mili he. sambhawatah in taiyaar vastuon kaa niryaat bhi kiya jaataa tha. iske alaava yahan hathi daant, paki mitti va pattharo kii bani vastuen, kesh-savartikas, bunane kii suchiyaan, khel ke paase, chudiyaan, bajuband, kanghe, dapann ke hathe aadi kai chijen mili he, jo vahaan ke logon kii samunnat dincharya kaa maan karaati he.
 dhire-dhire vastuon kii banaavat sugarh hoti gai. tamra mudraon main kai vividhtaayen aa gai. inaki sankhya bhi pehle ke apeksha bad gai. 14 veen sadi aate-aate muslim akramanon se yahan kii sabhyataa main hraas ke lakshan dikhne lage. log in puratathvik sthalon ko chhodkar duusare sthanon main bas gayi.
