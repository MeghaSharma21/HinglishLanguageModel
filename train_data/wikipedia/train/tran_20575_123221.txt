 san 1939 main janendra kumaar ke chauthe upanyaas kalyani kaa prakaashan hua. yah upanyaas bhi aatmakathaatmak style main likhaa gaya he. saamanytah is style main jo upanyaas likhe jate hai, unamem katha ke kisi mahatvapurn paatr kii ore se hi uskaa sampurna vivaran prastut kiya jaataa he parantu is upanyaas kii visheshta yah he ki katha kaa prastutakarta upanyaas kaa gaun paatr he. upanyaas kii pradhan patri shrimati asraani hai, jinke naam par hi upanyaas kaa namakaran bhi hua he. prastutakarta ne apane kuch parichiton kii jeevanakatha ke rup main yah kahani saamne rakhi he. chunki vah swayan katha main pradhanta nahin rakhata, isliye uske prati apana drushtikon bhi adhikanshtah tatasth rakhane kaa praytn karata he. isi kaaran kathanak ke vikaas-chakra main kahin-kahin kuch aise ansh aa gaye hai, jo uske pravaah kii gati bhang kar dete hai. praasangik rup se jo darshanik vichaar isamen samaveshit kiye gaye hai, ve bhi chintanapurn nahin he.
