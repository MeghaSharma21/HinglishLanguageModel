 saura bydaree yaa saura cell photovoltike prabhaav ke dwaara surya yaa prakaash ke kisi anya strot se urja praapt karata he. adhikansh upkarnon ke saath saura bydaree is tarah se jodi jaati he ki vah us upkaran kaa hissaa hi ban jaati jaati he or usase alag nahin kii ja sakati. surya kii roshni se ek yaa do ghante main yah puri tarah charge ho jaati he. saura bydaree main lage cell prakaash ko samahit kar ardhchalkon ke electron ko us dhaatu ke saath kriya karne ko prerit karata he. ek baar yah kriya hone ke baad electron main upasthit urja yaa to bydaree main bhandar ho jaati he yaa phir sidhe prayog main aati he. urja ke bhandaaran hone ke baad saura bydaree apane nishchit samay par discharge hoti he. ye upkaran main lage hue swachaalit tareeke se punah chaalu hoti he, yaa use koi vyakti on karata he.
 adhikanshtah jasta-amleey or nikal cadmium saura batariyaan prayog hoti hai. lead acid badariyon kii kuch simaaen hoti hai, jaise ki vah puri tarah charge nahin ho paatin, jabaki iske vipareet nikal cadimyam badariyon main yah kami nahin hoti, lekin ye apekshaakrit bhi hoti hai. saura badariyon ko vaikalpik urja strot ke rup main bhi prayog karne hetu bhi gaur kiya ja rahaa he. abhi tak, inhen keval chote electronic upkarnon main prayogneey samajha ja rahaa he. puure ghar ko saura bydaree se chalaanaa chaahe sambhav ho, lekin iske liye kai saura badariyon kii aavashyaktaa hogi. isaki vidhiyaan to uplabdh hai, lekin yah adhikansh logon ke liye atyadhik mahangaa padegaa. bahut se saura selon ko milakar saura panel, saura modul, evam saura arre banaaye jate hai. saura selon dwaara janit urja, saura urja kaa ek udhaaharan he. 
 behad chote upkarnon jaise pariklak main bhi saura badariyon kaa prayog he, lekin unamem lagi batariyaan kaaphi choti hoti hai or adhik urja sangrahit nahin kar paatin. phir bhi yah urja pravaah ke liye praayah prayogneey tareeke jaise taron aadi se chhutkaaraa dilaati hai. atah is arth main ye behatar he. vigyaan patrika science-daily main chhapi report ke anusaar swaanasi vishvavidhyalay ke dev varsali lacheele ispaat ke sataha ko rangane kaa tarika dhund rahe hai. isse vartmaan saura selon kii tulana main kai guna zyada urja kaa utpaadan ho saktaa he.
 dakshin florida vishvavidhyalay ke vaigyanikon ne ek centimetre se bhi chota saura cell banaaya he. inhen carbonic saura cell yaa polimar cell bhi kehete hai. in 20 selon ko kataribaddh kar ek ikai main joda ja saktaa he, jo choti sookshmdarshi mashiinon ko urja pradaan kar sakati he. parmparik saura cell silicon se banaae jate hai lekin ye neno saura cell carbonic polimar se banaae gaye hai jinke vidyut gun silicon jaise hi hote hai. inkaa pramukh laabh ye he ki inhe kisi bhi padaarth par chhidaka ja saktaa he, yani ki car kii chat par bhi is polimar kaa chhidkav kar is tarah ke saura cell chipkaae ja sakate he. is samay is tarah ke cell 7 wat vidyut paidaa kar sakate hai. vaigyanik prayasarat hai ki inaki kshamta ko or badhaaya ja sake jisase bhavishya main aise selon kaa adhikadhik upyog kiya ja sake.
 prakaash vidyut prabhaav main silicon kii apeksha carbon nanotub kaa prayog ek unnat vikalp ke rup main ubhara he. is khoj se saura selon main aapekshik sudhaar hoga. cornell ke shodhakartaaon ne photodod kahe jane vaale saral saura cell kaa carbon nanotub se nirmaan evam prayogshaala pareekshan dwaara unki kaary-pranali ko purnroop se sunishchit kiya gaya he. shodh samooh ke pramukh sadsy paul mecoiuen bhautikee ke praadhyaapak hai va jivung park rasayanashastra or rasaynic jeev vigyaan ke sahaayak praadhyaapak hai. is shodh main nayi photodod dwaara prakaash ko vidyut main antaran karne kii prabhaavshaalee prakiya or bahane vaali vidyut dhara main kai guna vruddhi darshaayi gayi he. saura cell main single-waghad carbon nanotub kaa prayog kiya he jo mulat: ek graphine kii belanaakaar chadar he. lagbhag di.en.e. anu ke baraabar aakaar vaali nanotub ko do vidyut samparkon ke bich taar se joda gaya he jo do vidyut dwaaron par band hoti he jisamen se ek rinaveshi or doosraa dhanaveshit he. is kaa aadhaar pehle hui ek shodh he jisamen vaigyanikon ne single-waghad nanotub kaa prayog karke ek diod banaaya tha jo ek saral transistor he or vidyut dhara ko keval ek disha main bahane detaa he. is baar cornell shodh samooh ne iskaa prakaash par prabhaav prayog kiya he. nanotub ke vibhinn kshetron par alag-alag rang kii leisure chamakaane par photone urja ke ucch str par utpann hone vaali vidyut dhara ke gunak prabhaav padataa he, yani vidyut dhara main badhottaree hoti he. yahi vidyut urja bhandar kii jaati he.
