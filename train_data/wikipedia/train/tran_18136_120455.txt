 chetana kuch jeevadhariyon main swayan ke or apane aasapaas ke vaataavaran ke tatwon kaa bodh hone, unhen samajhane tathaa unki baton kaa moolyankan karne kii shakti kaa naam he. vigyaan ke anusaar chetana vah anubhuti he jo mastishk main pahunchnewale abhigami aavegon se utpann hoti he. in aavegon kaa arth turant athwa baad main lagaaya jaataa he.
 bahut puraane kaal se pramastishk praantastha chetana kii mukhya indriya, athwa pramukh sthaan, mana gaya he. isamen se bhi purvallat ke kshetra ko vishesh mahatv diya gaya he. parantu penfield or yaspers chetana ko nae tareeke se hi samajhaate hai. unke matanusaar chetana kaa sthaan chetak, adhashchetak or upree mastishk ke upree bhaag ke aasapaas he. ve log mastishk ke in bhaagon ko or unke sanyojanon ko snaayuon ke sanghathan kaa sarvocch str maanate hai. purv lalaat kshetra tathaa adhashchetak ke bich bahirgami naadiyon dwaara sangyojan he. sangyojan pratyaksh athwa paroksh he. paroksh sangyojan prishth cendrak ke dwaara hota he. in naadiyon kaa sambandh pouns se bhi he.
 chetana manushya kii vah visheshta he jo use jivit rakhti he or jo use vyaktigat vishay main tathaa apane vaataavaran ke vishay main gyaan karaati he. isi gyaan ko vichaarshakti kaha jaataa he. yahi visheshta manushya main aise kaam karti he jiske kaaran vah jivit praani samajha jaataa he. manushya apni koi bhi shaareerik kriya tab tak nahin kar saktaa jab tak ki usko yah gyaan pehle na ho ki vah us kriya ko kar sakegaa. koi bhi manushya kisi vighatak padaarth athwa ghatana se bachane ke liye apane kisi ang ko tab tak nahin hilaa saktaa, jab tak ki usko yah gyaan na ho ki koi ghaatak padaarth uske saamne he or usase bachane ke liye vah apane angon ko kaam main laa saktaa he. udaahranarth, ham ek aise manushya ke bare main soch sakate hai jo nadi kii ore ja rahaa he. yadi vah chalate-chalate nadi tak pahunch jaataa he or nadi main ghus jaataa he to vah duubakar mar jayega. vah apana chalanaa tab tak nahin roak saktaa or nadi main ghusane se apane ko tab tak nahin bachaa saktaa jab tak ki uski chetana main yah gyaan utpann nahin hota ki uske samane nadi he or vah jameen par to chal saktaa he, parantu pani par nahin chal saktaa. manushya kii sabhi kriyaaon par uparyukt niyam lagu hota he chaahe, ye kriyaayein pehle kabhi hui hon athwa bhavishya main kabhi hon. manushya keval chetana se utpann prerana ke kaaran koi kaam kar saktaa he.
 chetana or manushya ke charitra main moulik sambandh he. chetana vah vishesh gun he jo manushya ko jivit banaati he or charitra uskaa vah sampurna sanghathan he jiske dwaara uske jivit rahane kii vaastaviktaa vyakt hoti he tathaa jiske dwaara jivan ke vibhinn kaary chalaae jate hai.
 kisi manushya kii chetana or charitra keval usee kii vyaktigat sampatti nahin hote. ye bahut dinon ke saamaajik prakram ke parinaam hote hai. prayek vyakti apane vanshanukram ko swayan main prastut karata he. vah vishesh prakaar ke sanskaar paitrik sampatti ke rup main paata he. vah itihaas ko bhi swayan main nirupit karata he, kyonki usne vibhinn prakaar kii shiksha tathaa prashikshan ko jivan main paaya he. iske atirikt vah duusare logon ko bhi apane dwaara nirupit karata he, kyonki unka prabhaav uske jivan par unke udhaaharan, upadesh tathaa avapeedan ke dwaara padaa he.
 jab ek baar manushya kii chetana viksit ho jaati he, tab uski prakritik swatantraaa chali jaati he. vah aisi avasthaa main bhi vibhinn preranaon or bhitari pravritiyon se prerit hota he, parantu vah unhen swatantraaa se prakashit nahin kar saktaa. vah yaa to unhen isliye sarvatha dabaa detaa he jisase ki samaaj ke duusare logon kii aavashyaktaaon or ichchhaaon main ve baadhak na bane, athwa unhen is prakaar chapet diya jaataa he, yaa kritrim banaaya jaataa he, jisamen unka prakaashan samajavirohi na ho.
 is prakaar manushya kii chetana athwa viveki man uske avchetan, athwa prakritik, man par apana niyantran rakhata he. manushya or pashu main yahi vishesh bhed he. pashuon ke jivan main is prakaar kaa niyantran nahin rahata, atev jaisaa ve chaahate hai vaisaa karte hai. manushya chetanayukta praani he, atev koi bhi kriya karne ke pehle vah uske parinaam ke bare main bhalee prakaar soch letaa he.
 manovigyaan kii drushti se chetana maanav main upasthit vah tatv he jiske kaaran use sabhi prakaar kii anubhutiyaan hoti hai. chetana ke kaaran hi ham dekhte, sunate, samajhate or anek vishay par chintan karte hai. isi ke kaaran hamen sukh-du:kha kii anubhuti bhi hoti he or ham isi ke kaaran anek prakaar ke nishchay karte tathaa anek padaarthon kii prapti ke liye cheshtaa karte hai.
 maanav chetana kii teen visheshtaayen hai. vah gyanatmak, bhavatmak or kriyaatmak hoti he. bhartiya darshanikon ne ise sachchidanand rup kaha he. aadhunik manovaigyanikon ke vichaaron se ukt niropagya kii pushti hoti he. chetana vah tatv he jisamen gyaan kii, bhav kii or vyakti, arthath kriyasheeltaa kii anubhuti he. jab ham kisi padaarth ko jaanate hai, to uske swaroop kaa gyaan hamen hota he, uske prati priy athwa apriy bhav paidaa hota he or uske prati ichha paidaa hoti he, jiske kaaran yaa to ham use apane sameep laate athwa use apane se dur hataate hai.
 chetana ko darshan main swayamprakash tatv mana gaya he. manovigyaan abhi tak chetana ke swaroop main aage nahin bad sakaa he. chetana hi sabhi padaartho ko, jad chetan, sharir man, nirjeev jivit, mastishk snaayu aadi ko banaati he, unka swaroop nirupit karti he. phir chetana ko inke dwaara samajhane kii cheshtaa karnaa avichaar he. megadugal mahashay ke kathananusaar jis prakaar bhautik vigyaan kii apni hi sochane kii vidhiyaan or vishesh prakaar ke pradutt hai usee prakaar chetana ke vishay main chintan karne kii apni hi vidhiyaan or pradutt hai. atev chetana ke vishay main bhautik vigyaan kii vidhiyon se na to sochaa ja saktaa he or na uske pradutt iske kaam main aa sakate hai. phir bhautik vigyaan swayan apni un antim ikaayiyon ke swaroop ke vishay main nishchit mat prakashit nahin kar paaya he jo us vigyaan ke aadhaar hai. padaarth, shakti, gati aadi ke vishay main abhi tak kaamchalaoo jaankaree ho saki he. abhi tak unke swaroop ke vishay main antim nirnay nahin hua he. atev chetana ke vishay main antim nirnay kii aashaa kar lenaa yuktisangat nahin he. chetana ko achetan tatv ke dwaara samajhaana, arthath usamen kaary-kaaran sambandh jodna sarvatha avivekpurna he.
 chetana ko jin manovaigyanikon ne jad padaarth kii kriyaaon ke parinaam ke rup main samajhane kii cheshtaa kii he arthath jinhone ise shaareerik kriyaaon, snaayuon ke spandan aadi kaa parinaam mana he, unhone chetana kii upasthiti ko hi samaapt kar diya he. unhone chetana kii upasthiti ko hi samaapt kar diya he. pavalaaf or watasan mahoday ke chintan kaa yahi parinaam hua he. unke kathananusaar man athwa chetana ke vishay main manovigyaan main sochna hi vyarth he. manovigyaan kaa vishay manushya kaa drishyman vyavhaar hi hona chahie.
 chetana ke sharir main sambandh ke vishay main manovaigyanikon ke vibhinn mat hai. kuch ke anusaar manushya ke brihat mastishk main honevaali kriyaaon, arthath kuch naadiyon ke spandan kaa parinaam hi chetana he. yah apane main swatantra koi tatv nahin he. dusron ke anusaar chetana swayan tatv he or uskaa sharir se aapasi sambandh he, arthath chetana main honevaali kriyaayein sharir ko prabhavit karti hai. kabhi-kabhi chetana kii kriyaaon se sharir prabhavit nahin hota or kabhi sharir kii kriyaaon se chetana prabhavit nahin hoti. ek mat ke anusaar sharir chetana ke kaary karne kaa yantra maatr hai, jise vah kabhi upyog main laati he or kabhi nahin laati. parantu yadi yantra bighad jaae, athwa tut jaae, to chetana apane kaamon ke liye aapng ho jaati he. kuch gambhir manovaigyanik vichaarkon dwaara vigyaan kii vartmaan pragati kii avasthaa main uparyukt mat hi sarvottam mana gaya he.
 chetana ke teen str maane gaye hai : chetan, avchetan or achetan. chetan str par ve sabhi baaten rahati hai jinke dwaara ham sochate samajhate or kaary karte hai. chetana main hi manushya kaa ahambhaav rahata he or yaheen vichaaron kaa sanghathan hota he. avchetan str main ve baaten rahati hai jinka gyaan hamen tatkshan nahin rahata, parantu samay par yaad kii ja sakati hai. achetan str main ve baaten rahati hai jo ham bhul chuke hai or jo hamaare ytn karne par bhi hamen yaad nahin aatin or vishesh prakriya se jinhen yaad karaayaa jaataa he. jo anubhutiyaan ek baar chetana main rahati hai, ve hi kabhi avchetan or achetan man main chali jaati hai. ye anubhutiyaan sarvatha niskriy nahin hotin, varan maanav ko anjaane hi prabhavit karti rahati hai.
 chetana saamaajik vaataavaran ke sampark se viksit hoti he. vaataavaran ke prabhaav se manushya naitikta, auchity or vyavahaarakushalata praapt karata he. ise chetana kaa vikaas kaha jaataa he. vikaas kii charam seemaa main chetana nij swatantraaa kii anubhuti karti he. vah saamaajik baton ko prabhavit kar sakati he or unase prabhavit hoti he, parantu is prabhaav se apane aapako alag bhi kar sakati he. chetana ko is prakaar kii anubhuti ko shuddh chaitanya athwa pramaata, aatma aadi shabdon se sambodhit kiya jaataa he. isaki charchaa chalrs yung, spengl, wiliam brown aadi vidwaanon ne kii he. ise deshkal kii seemaa ke baahar mana gaya he.
 video
