 jonathan swift  ireland ke nibandhkaar, kavi, vyangyakaar the. tikhe vyangy kaa jaisaa nirmam prahaar swift kii rachanaaon main miltaa he vaisaa shaayad hi kahin anyatra mili.
 jonathan swift kaa janm ireland ke dublin nagar main hua tha. pandrah varsh kii avasthaa main inhone dublin ke trinity kalege main pravesh kiya. kalege chhodane ke saath hi inhone sar wiliam tempul ke yahan unke secretary ke rup main kaam karnaa prarambh kiya or unke saath san 1699 i. tak rahe. vah samay dalgat raajnneeti kii drushti se bade kashmash kaa tha or swift ne hwig party ke viruddh dori dal kaa saath diya. ye ek mahatvakankshi vyakti the. tori sarkaar se inhone apni sevaaon ke puraskaraswaroop badi aashaaen kii thim jo puri nahin hui. jivan ke antim din niraashaa or du:kha main beete.
 swift kii praarambhik aakanksha kavi hone kii thi, lekin inaki saahitiyik pratibha antat: vyangyatmak rachanaaon main mukherit hui. inaki pehali mahatvapurn kriti "battle ov da books" san 1697 main likhi gai lekin san 1704 main bina lekhak ke naam ke chhapi. is pustak main swift ne pracheen tathaa aadhunik lekhakon ke tulanaatmak mahatv par vyangyatmak style main apane vichaar vyakt kiye hai. jahaan ek ore pracheen lekhakon ne madhumakhi kii tarah prakruti se amritatulya gyaan kaa sanchay kiya, aadhunik lekhak makadi kii tarah apane hi aantarik bhaavon kaa taana bana prastut karte hai.
 inaki duusari mahatvapurn rachana "da tail ov e tav" bhi san 1704 main gumnaam hi chhapi. is pustak main swift ne roman carch evam decentres kii tulana main angreji carch ko acha siddh karne kaa praytn kiya.
 swift kaa "gulivers travells" angreji sahitya kii sarvottam rachanaaon main se he. guliver ek saahsee yatri he jo nae deshon kii khoj main aise aise sthanon par jaataa he jahaan ke log tathaa unki sabhyataa maanav jati tathaa uski sabhyataa se sarvatha bhinn hai. tulanaatmak adhyayan dwaara swift ne maanav samaaj-vyavastha, shashan, nyaay, swarthparata ke parinamswaroop honevaale yuddh aadi par teevr prahaar kiya. praaia: unka rosh sanyam kii seemaa kaa atikaraman kar jaataa he. kahin kahin aisa prathit hota he jaise unhen maanav jati se teevr ghrinaa ho. katipay aalochakon ne swift kii ghrinaa kaa kaaran unke jivan kii asafalataaon ko bataaya he. lekin is mahaan lekhak ko vyaktigat niraashaa kii abhivyakti karanevaala maatra sweekaar karnaa uske saath anyaay karnaa hoga. swift ne "gulivers tregel" main samaaj evam shashan kii buraaiyon par tikhaa vyangy karne ke saath hi saath satya or nyaay ke unche aadarshon kii sthapana bhi kii or isi kaaran inaki gananaa angreji sahitya ke mahanatam lekhakon main he.
