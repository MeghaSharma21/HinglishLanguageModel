 maury rajvansh pracheen bharat kaa ek shaktishaalee evam mahaan rajvansh kamboj vansh tha. isane 137 varsh bharat main rajya kiya. isaki sthapana kaa shrey chandragupta maury or uske mantri kautilya ko diya jaataa he, jinhone nand vansh ke samraat ghananand jo ki chandragupta maury ke shotele bhai ko parajeet kiya. maury samrajya ke vistaar evam use shaktishaalee banane kaa shrey samraat ashok ko jaataa he. 
 yah samrajya purv main magadh rajya main ganga nadi ke maidaanon se shuru hua. isaki rajdhani patliputra thi. chandragupta maury ne 322 isa purv main is samrajya kii sthapana kii or teji se pashchim kii taraf apana samrajya kaa vikaas kiya. usne kai chote chote kshetreey rajyon ke aapasi matbhedon kaa phayda uthaaya jo sikandar ke akraman ke baad paidaa ho gayi the. 316 isa purv tak maury vansh ne puure uttari pashchimi bharat par adhikaar kar liya tha. chakravarti samraat ashok ke rajya main maury vansh kaa behad vistaar hua. samraat ashok ke kaaran hi maury samrajya sabase mahaan evam shaktishaalee banakar vishvabhar main prasiddh hua.
 325 isapurv main uttar pashchimi bharat sikandar ke kshatrapon kaa shashan tha. jab sikandar punjab par chadhaai kar rahaa tha to ek brahman jiskaa naam chanakya tha magadh ko samrajya vistaar ke liye protsaahit karne aayaa. us samay magadh acha khaasaa shaktishaalee tha tathaa uske padosi rajyon kii ankhon kaa kaanta. par tatkaaleen magadh ke samraat ghananand ne usko thukraa diya. usne kaha ki tum ek pandit ho or apni chotii kaa hi dhyaan rakho "yuddh karnaa raja kaa kaam he tum pandit ho sirf panditai karo" tabhi se chanakya ne pratigya liya kii dhananand ko sabak sikhaa ke rahegaa|
 maury pracheen kshatriya kabeeley ke hisse rahe he. brahman sahitya,vishakhdutt krit mudrarakshas va justin ityadi unani sroton ke anusaar maury the maury ke utpatti ke vishay par itihaaskaaro ke ek mat nahi he kuch vidwaanon kaa yah bhi maananaa he ki chandragupta maury kii utpatti unki mata mura se mili he mura shabd kaa sansodhit shabd maury he, ve aise kabeeley the jo moron kaa paalan karte the. parantu yah bhi sateek nahi baithta bhartiya itihaas main yah pehali baar hua mata ke naam se putr kaa vansh chalaa ho maury ek shaktishaalee vansh tha vah unke pita se viraasat main mili thi putr kaa naam pita se hi judaa hota he, unki utpatti vrushal vansh se huyi thi, lekin iskaa koi bhi pramaan itihaas main uplabdh nahin he yah keval tark he kuki ajtak itihaas main kisi ne bhi apane vansh kaa naam mata ke naam se nahin rakhaa, to kuch itihaaskaaro kaa yah sirf anumaan he. .  chandragupta usee gana pramukh kaa putr tha jo kii chandragupta ke bal avasthaa main hi yoddha ke rup main maaraa gaya. chandragupta main raja banane ke swaabhaavik gun the 'isi yogyata ko dekhte hue chanakya ne use apana shishy bana liya, evam ek sabal raashtra kii niv daali jo kii aaj tak ek adarsh he.
 iske baad bharat bhar main jasuson kaa ek jaal sa bicha diya gaya jisase raja ke khilaaf gaddari ityadi kii gupt soochna ekatra karne main kiya jaataa tha - yah bharat main shaayad abhootpurv tha. ek baar aisa ho jane ke baad usne chandragupta ko unani kshatrapon ko maar bhagane ke liye taiyaar kiya. is kaary main use guptcharon ke vistrut jaal se madad mili. magadh ke akraman main chanakya ne magadh main grihayuddh ko uksaaya. uske guptcharon ne nand ke adhikariyon ko rishwat dekar unhe apane paksh main kar liya. iske baad nand shaasha ne apana pad chhod diya or chanakya ko vijayshri praapt hui. nand ko nirvasit jivan jeena padaa jiske baad uskaa kya hua ye agyaat he. chandragupta maury ne janata kaa vishwaas bhi jeeta or iske saath usko satta kaa adhikaar bhi mila.
 us samay magadh bharat kaa sabase shaktishaalee rajya tha. magadh par kabja hone ke baad chandragupta satta ke kendra par kaabiz ho chukaa tha. chandragupta ne pashchimi tathaa dakshini bharat par vijay abhiyaan aarambh kiya. isaki jaankaree apratyaksh saakshyon se milti he. rudradaaman ke junagarh shilaalekh main likhaa he ki sinchai ke liye sudarshan jhil par ek band pushyagupt dwaara banaaya gaya tha. pushyagupt us samay ashok kaa prantiy rajyapal tha. pashchimottar bharat ko unani shashan se mukti dilaane ke baad uskaa dhyaan dakshin kii taraf gaya. 
 chandragupta ne sikandar ke senapati celukas ko 305 isapurv ke aasapaas haraaya tha. greek vivaran is vijay kaa ullekh nahin karte hai par itnaa kehete hai ki chandragupta or celukas ke bich ek sandhi hui thi jiske anusaar celukas ne qandahar, kabul, heraat or baluchistan ke pradesh chandragupta ko de die the. iske saath hi chandragupta ne use 500 hathi bhent kiye the. itnaa bhi kaha jaataa he chandragupta ne celukas kii beti se vaivaahik sambandh sthapit kiya tha. celukas ne megasthaneez ko chandragupta ke darbar main rajdoot ke rup main bheja tha. plutark ke anusaar "sandrokotus us samay tak singhasanarudh ho chukaa tha, usne apane 6,00,000 sainikon kii sena se sampoorn bharat ko rond daalaa or apane adheen kar liya". yah tippanee thodi atishyokti kahi ja sakati he kyonki itnaa gyaat he ki kaveri nadi or uske dakshin ke kshetron main us samay cholon, pandyon, satyaputron tathaa keralaputron kaa shashan tha. ashok ke shilaalekh karnataka main chittaldurg, yeragudi tathaa maski main paae gaye hai. uske shilalikhit dharmopadesh pratham tathaa trayodash main unke padosi chol, pandya tathaa anya rajyon kaa varnan miltaa he. chunki aisi koi jaankaree nahin milti ki ashok yaa uske pita bindusaar ne dakshin main koi yuddh ladaa ho or usamen vijay praapt kii ho atah aisa mana jaataa he unpar chandragupta ne hi vijay praapt kii thi. apane jivan ke uttarardh main usne jain dharm apana liya tha or singhaasana tyagkar karnataka ke shravanbelagola main apane guru jainmuni bhadrabahu ke saath sanyasi jivan vyateet karne laga tha.
 chandragupta ke baad uskaa putr bindusaar sattarudh hua par uske bare main adhik gyaat nahin he. dakshin kii ore samrajya vistaar kaa shrey yada kada bindusaar ko diya jaataa he hanlanki uske vijay abhiyaan kaa koi sakshya nahin he. jain parampara ke anusaar uski maan kaa naam durdhar tha or puraanon main varnit bindusaar ne 25 varshon tak shashan kiya tha. use amitraghaat kii oopaadhi bhi di jaati he jise unani granthon main amitrochatus kaa naam diya jaataa he. bindusar aajivak dharam ko maanata tha. usne ek unani shaasha en tiocus pratham se sukhi anjir, mithi sharaab va ek darshanik kii maang kii thi.
 samraat ashok, bharat ke hi nahin balki vishwa ke itihaas ke sabase mahaan shaskaon main se ek hai. samrajya ke vistaar ke atirikt prashasan tathaa dharmik sahishnutaa ke kshetra main un kaa naam abbar jaise mahaan shaskaon ke saath liya jaataa he. haalanki ve akbar se bahoot shaktishaalee evam mahaan samraat rahe he. kai vidwaan to samraat ashok ko vishwa itihaas ke sabase safal shaasha bhi maanate hai. apane rajkumaar ke dinon main unhone ujjain tathaa takshashila ke vidrohon ko dabaa diya tha. par kaling kii ladaai unke jivan main ek nirnaayak mode sabit hui or unka man yuddh main hue narsanhaar se glani se bhar gaya. unhone buddha dharm apana liya tathaa uske prachaar ke liye bahoot kaary kiye. samraat ashok ko buddha dharm me upagupt ne dikshit kiya tha. unhone devanapriy, priyadarshi, jaisi oopaadhi dhaaran kii. samraat ashok ke shilaalekh tathaa shilotkeern upadesh bhartiya upmahadweep main jagah-jagah paae gaye hai. usne dhamm kaa prachaar karne ke liye videshon main bhi apane prachaarak bheje. jin-jin deshon main prachaarak bheje gaye unamem syria tathaa pashchim asia kaa anteocus theos, misr kaa tolemi philadelus, macedoniya kaa antigons gonathas, sairin kaa megas tathaa epiras kaa alacgander shaamil the. apane putr mahendra ko unhone rajdhani patliputra se srilanka jalmaarg se ravaanaa kiya. patna kaa aitihaasik mahendru ghat usee ke naam par namakrit he. yuddh se man ub jane ke baad bhi samraat ashok ne ek badi sena ko banaae rakhaa tha. aisa videshi akraman se samrajya ke patan ko rokane ke liye aavashyak tha.
 maury samrajya kii rajdhani patliputra thi. iske atirikt samrajya ko prashasan ke liye chaar or praanton main baanta gaya tha. purvi bhaag kii rajdhani tousali thi to dakshini bhaag kii suvarnagiri. isi prakaar uttari tathaa pashchimi bhaag kii rajdhani kramshah takshashila tathaa ujjain thi. iske atirikt samaapa, ishila tathaa kaushambi bhi mahatvapurn nagar the. rajya ke praantapalon kumaar hote the jo sthaneey praanton ke shaasha the. kumaar kii madad ke liye har praant main ek mantriparishad tathaa mahamatya hote the. praant aage jilon main bante hote the. prayek jila gaanv ke samoohon main banta hota tha. pradeshik jila prashasan kaa pradhan hota tha. rajjuk jameen ko maapne kaa kaam karata tha. prashasan kii sabase choti ikai gaanv thi jiskaa pradhan graamic kehalaata tha.
 kautilya ne arthshaastra main nagaron ke prashasan ke bare main ek puraa adhyay likhaa he. vidwaanon kaa kahana he ki us samay patliputra tathaa anya nagaron kaa prashasan is sinddhant ke anuroop hi rahaa hoga. megasthaneez ne patliputra ke prashasan kaa varnan kiya he. uske anusaar patliputra nagar kaa shashan ek nagar parishad dwaara kiya jaataa tha jisamen 30 sadsy the. ye tees sadsy paanch-paanch sadasyon vaali chah samitiyon main bante hote the. prayek samiti kaa kuch nishchit kaam hota tha. pehali samiti kaa kaam audyogic tathaa kalatmak utpaadan se sambandhit tha. iskaa kaam vetan nirdhaarit karnaa tathaa milawat rokna bhi tha. duusari samiti patliputra main baahar se aane vaale logon khaskar videshiyon ke maamle dekhati thi. teesri samiti kaa taalluk janm tathaa mrityu ke panjikaran se tha. chauthi samiti vyapaar tathaa vaanijya kaa vinimyan karti thi. iskaa kaam nirmit maal kii bikri tathaa panya par nazar rakhana tha. paanchavi maal ke vinirmaan par najar rakhti thi to chhathi kaa kaam kar vasuulana tha.
 nagar parishad ke dwaara janakalyaan ke kaary karne ke liye vibhinn prakaar ke adhikari bhi niyukt kiye jate the, jaise - sadakon, bazaaron, chikitsaalayon, devalayon, shiksha-sansthaaon, jalaapurti, bandargahon kii marammat tathaa rakrakhaav kaa kaam karnaa. nagar kaa pramukh adhikari nagarak kehalaata tha. kautilya ne nagar prashasan main kai vibhaagon kaa bhi ullekh kiya he jo nagar ke kai kaaryakalapon ko niyamit karte the, jaise - lekha vibhaag, rajasav vibhaag, khan tathaa khanij vibhaag, rath vibhaag, seemaa shulk or kar vibhaag.
 maury samrajya ke samay ek or baat jo bharat main abhootpurv thi wo thi mauryo kaa guptchar jaal. us samay puure rajya main guptcharon kaa jaal bicha diya gaya tha jo rajya par kisi bahari akraman yaa aantarik vidroh kii khabar prashasan tathaa sena tak pahunchaate the.
 bharat main sarvapratham maury vansh ke shasankaal main hi rashtriya raajnneetik ekta sthapit hui thi. maury prashasan main satta kaa sudrudh kendriyakaran tha parantu raja nirankush nahin hota tha. maury kaal main ganatantr kaa hraas hua or rajtantratmak vyavastha sudrudh hui. kautilya ne rajya sapthank siddhanth nirdisht kiya tha, jinke aadhaar par maury prashasan or uski grih tathaa videsh niti sanchalit hoti thi - raja, amaatya janapad, durg, kosh, sena or, mitra.
 itane bade samrajya kii sthapana kaa ek parinaam ye hua ki puure samrajya main aarthik ekikaran hua. kisaanon ko sthaneey rup se koi kar nahin dena padataa tha, hanlanki iske badale unhen kadai se par vaazib maatra main kar kendriya adhikariyon ko dena padataa tha.
 us samay kii mudra pan thi. arthshaastra main in panon ke vetanmanon kaa bhi ullikh miltaa he. nunatam vetan 60 pan hota tha jabaki adhiktam vetan 48,000 pan tha.
 chhathi sadi isa purv takabharat main dharmik sampradaayon kaa prachlan tha. ye sabhi dharm kisi na kisi rup se vaidic pratha se jude the. chhathi sadi isapurv main koi 62 sampradaayon ke astitv kaa pataa chalaa he jisamen buddha tathaa jain sampradaay kaa udai kaalaantar main anya kii apeksha adhik hua. mauryon ke aate aate buddha tathaa jain sampradaayon kaa vikaas ho chukaa tha. udhar dakshin main shaiva tathaa vaishnav sampradaay bhi viksit ho rahe the.
 chandragupta maury ne apana rajsinghaasana tyagkar kar jain dharm apana liya tha. aisa kaha jaataa he ki chandragupta ne apane guru jainmuni bhadrabahu ke saath karnataka ke shravanbelagola main sanyasi ke rup main rahane laga tha. iske baad ke shilalekhon main bi aisa paaya jaataa he ki chandragupta ne usee sthaan par ek sachche nishthavan jain kii tarah aamaran upwas karke dam todaa tha. vahaan paas main hi chandragiri naam kii pahari he jiskaa namaakaran shaayad chandragupta ke naam par hi kiya gaya tha.
 ashok ne kaling yuddh ke baad buddha dharm ko apana liya tha. iske baad usne dhamm ke prachaar main apana dhyaan lagaaya. yahaan dhamm kaa matlab koi dharm yaa mazahab yaa relizan na hokar "naitik siddhant" tha. us samay na to islam kaa janm hua tha or na hi isiyat kaa. atah ve naitik siddhant us samay baahar ke kisi dharm kaa virodh karnaa nahin hokar manushya ko ek naitik niyam pradaan karnaa tha. apane duusare shilaalekh main usne likhaa he - " dhamm kya he? alp dushkarm tathaa adhik satkarm. rosh, nirdayata, krodh, ghamand tathaa irshyaa jaisi buraaiyon se bachanaa tathaa dayaa, udaartaa, sachai, sanyam, saralata, hriday kii pavitrataa naitikta main aasakti or aantarik tathaa bahya pavitrataa aadi sadaacharon kaa paalan. "
 buddha dharm ko apnaane ke baad usne isko jivan main utaarne kii bhi koshish kii. usne shikaar karnaa or pashuon kii hatya chhod diya tathaa manushyon tathaa jaanwaron ke liye chikitsaalayon kii sthapana karai. usne brahmanon tathaa vibhinn dharmik panthon ke sanyaasiyon ko udaartaapurvak daan diya. iske alaava usne aaramgrih, evam dharmashala, kuen tathaa baavariyon kaa bhi nirmaan kaary karaayaa.
 usne dharmamahamaatr naam ke padwale adhikariyon kii niyukti kii jinka kaam aam janata main dhamm kaa prachaar karnaa tha. usne videshon main bhi apane prachaarak dal bheje. padosi deshon ke alaava misr, syria, macedoniya syrine tathaa epirus main bhi usne dharm prachaarkon ko bheja. halanki ashok ne khud buddha dharm apana liya tha par usne anya sampradaayon ke prati bhi aadar kaa bhav rakhaa tathaa unke viruddh kisi kaarywahi kii ullekh nahin miltaa he. maury kaal me shaan vistrath tha
 sainya vyavastha chah samitiyon main vibhakt sainya vibhaag dwaara nirdisht thi. prayek samiti main paanch sainya visheshgy hote the.
 paidal sena, ashv sena, gaj sena, rath sena tathaa nau sena kii vyavastha thi.
 sainik prabandh kaa sarvocch adhikari antpaal kehalaata tha. yah seemaant kshetron kaa bhi vyavasthaapak hota tha. megasthnij ke anusaar chandragupta maury kii sena chah lakh paidal, pachaas hajaar ashwarohi, nau hajaar hathi tathaa aath sau rathon se susajjit ajey sainik the.
 chandragupta maury ne shashan sanchaalan ko sucharu rup se chalaane ke liye chaar praanton main vibhajit kar diya tha jinhen chakra kaha jaataa tha. in praanton kaa shashan samraat ke pratinidhi dwaara sanchalit hota tha. samraat ashok ke kaal main praanton kii sankhya paanch ho gai thi. ye praant the-
 praachi - patliputra
 uttarapath - takshashila
 dakshinapath - suvarnagiri
 avanti raashtra - ujjayini
 kaling - tosli
 praanton kaa prashasan rajvansheey kumaar naamak padaadhikariyon dwaara hota tha.
 kumarabhashya kii sahaayta ke liye prayek praant main mahapaatr naamak adhikari hote the. sheersh par samrajya kaa kendriya prabhag tatpashchaatprant aahaar main vibhakt tha. gram prashasan kii nimna ikai tha, 100 gram ke samooh ko sangrahan kaha jaataa tha.
 aahaar vishaypati ke adheen hota tha. jile ke prashasnic adhikari sthanik tha. gop das gaanv kii vyavastha karata tha.
 megasthnij ke anusaar maury shashan kii nagareey prashasan chah samiti main vibhakt tha.
 pratham samiti- udyog shilpon kaa nirikshan karata tha.
 dwitiya samiti- videshiyon kii dekharekh karata he.
 tritiy samiti- janaganana.
 chaturth samiti- vyapaar vaanijya kii vyavastha.
 pancham samiti- vikray kii vyavastha, nirikshan.
 shashth samiti- bikri kar vyavastha.
 nagar main anushaasan banaaye rakhane ke liye tathaa aparaadhon par niyantran rakhane hetu police vyavastha thi jise rakshit kaha jaataa tha.
 unani sroton se gyaat hota he ki nagar prashasan main teen prakaar ke adhikari hote the- agronoyoi, antinomoi, sainya adhikaar.
 maury samraat kii mrityu ke uparant lagbhag do sadiyon se chale aa rahe shaktishaalee maury samrajya kaa vighatan hone laga.
 antim maury samraat vrihadrath kii hatya uske senapati pushyamitra shunga ne kar di. isse maury samrajya samaapt ho gaya.
 vibhinn itihaaskaaron ne maury vansh kaa patan ke liye bhinn-bhinn kaarnon kaa ullekh kiya he-
 mauryalin sabhyataa ke avshesh bhartiya upmahadweep main jagah-jagah paae gaye hai. patna ke paas kumharar main ashokakaleen bhagnavshesh paae gaye hai. ashok ke stambh tathaa shilotkeern upadesh samrajya ke vibhinn hisson me mili hai.
 322 i. pus. main chandragupta maury ne apane guru chanakya kii sahaayta se dhananand kii hatya kar maury vansh kii neenv daali thi.
 chandragupta maury ne nandon ke atyaachaar va ghrunit shashan se mukti dilaai or desh ko ekta ke sutara main bandha or maury samrajya kii sthapana kii. yah samrajya ganatantr vyavastha par rajtantr vyavastha kii jeet thi. is kaary main arthshaastra naamak pustak dwaara chanakya ne sahyog kiya. vishnugupt va kautilya unke anya naam hai. aaryon ke aagaman ke baad yah pratham sthapit samrajya tha.
 chandragupta maury - chandragupta maury ke janm vansh ke sambandh main vivaad he. brahman, buddha tathaa jain granthon main paraspar virdohi vivaran miltaa he.
 vividh pramaanon or aalochanatmak samiksha ke baad yah tark nirdhaarit hota he ki chandragupta moriy vansh kaa kshatriya tha. chandragupta ke pita moriy nagar pramukh the. jab vah garbh main hi tha tab uske pita kii mrityu yubhumi main ho gayi thi. uskaa patliputra main janm hua tha tathaa ek gopaalak dwaara poshit kiya gaya tha. charaawah tathaa shikari rup main hi raja-gun hone kaa pataa chanakya ne kar liya tha tathaa use ek hajaar main kasharpan main kharid liya. tatpashchaattakshashila laakar sabhi vidya main nipun banaaya. adhyayan ke dauraan hi sambhavtah chandragupta sikandar se mila tha. 323 i. pus. main sikandar kii mrityu ho gayi tathaa uttari sindhu ghati main pramukh unani kshatrap philip dwitiya kii hatya ho gai.
 jis samay chandragupta raja bana tha bharat kii raajnneetik sthiti bahut kharaab thi. usne sabase pehle ek sena taiyaar kii or sikandar ke viruddh yuddh prarambh kiya. 317 i. pus. tak usne sampoorn sindh or punjab pradeshon par adhikaar kar liya. ab chandragupta maury sindh tathaa punjab kaa ekakshatra shaasha ho gaya. punjab or sindh vijay ke baad chandragupta tathaa chanakya ne dhananand kaa naash karne hetu magadh par akraman kar diya. yuddh main dhanananand maaraa gaya ab chandragupta bharat ke ek vishaal samrajya magadh kaa shaasha ban gaya. sikandar kii mrityu ke baad celukas uskaa uttaradhikari bana. vah sikandar dwaara jeeta hua bhu-bhaag praapt karne ke liye utsuk tha. is uddeshy se 305 i. pus. usne bharat par punah chadhaai kii. chandragupta ne pashchimottar bharat ke unani shaasha celukas nicketer ko parajeet kar aria, arakosia, jedrosia, peropanisadai ke bhu-bhaag ko adhikrut kar vishaal bhartiya samrajya kii sthapana kii. celukas ne apni putree helnaa kaa vivaah chandragupta se kar diya. usne megasthnij ko rajdoot ke rup main chandragupta maury ke darbar main niyukt kiya.
 chandragupta maury ne pashchim bharat main saurashtra tak pradesh jitkar apane pratyaksh shashan ke antargat shaamil kiya. girnaar abhilekh ke anusaar is pradesh main punyagupt vaisya chandragupta maury kaa rajyapal tha. isane sudarshan jhil kaa nirmaan kiya. dakshin main chandragupta maury ne uttari karnataka tak vijay praapt kii.
 chandragupta maury ke vishaal samrajya main kabul, heraat, kandhar, baluchistan, punjab, ganga-yamuna kaa maidan, bihar, bengal, gujarat tha tathaa vindhya or kashmir ke bhu-bhaag sammilit the, lekin chandragupta maury ne apana samrajya uttar-pashchim main iran se lekar purv main bengal tathaa uttar main kashmir se lekar dakshin main uttari karnataka tak vistrut kiya tha. antim samay main chandragupta maury jain muni bhadrabahu ke saath shravanbelagola chalaa gaya tha. 298 i. pus. main salekhna upwas dwaara chandragupta maury ne apana sharir tyaag diya.
 bindusaar - yah chandragupta maury kaa putr va uttaradhikari tha jise vaayu puraana main madrasar or jain sahitya main singhsen kaha gaya he. unani lekhak ne inhen abhilochets kaha he. yah 298 i. pus. magadh samrajya ke singhaasana par baitha. jain granthon ke anusaar bindusaar kii mata durdhara thi. therwaad parampara ke anusaar vah brahman dharm kaa anuyaayi tha.
 bindusaar ke samay main bharat kaa pashchim asia se vyapaarik sambandh acha tha. bindusaar ke darbar main syria ke raja antiyocus ne diamikes naamak rajdoot bheja tha. misr ke raja tolemi ke kaal main dinosius naamak rajdoot maury darbar main bindusaar kii rajyasabha main aayaa tha.
 divyadaan ke anusaar bindusaar ke shasankaal main takshashila main do vidroh hue the, jinka daman karne ke liye pehali baar suseem duusari baar ashok ko bhejaprashasan ke kshetra main bindusaar ne apane pita kaa hi anusaran kiya. prati main uparaja ke rup main kumaar niyukt kiye. divyadaan ke anusaar ashok avanti kaa uparaja tha. bindusaar kii sabha main 500 sadasyon vaali mantriparishadthi jiskaa pradhan khallatak tha. bindusaar ne 25 varshon tak rajya kiya antatah 273 i. pus. uski mrityu ho gayi.
 ashok - rajgaddi praapt hone ke baad ashok ko apni aantarik sthiti sudrudh karne main chaar varsh lage. is kaaran rajarohan chaar saal baad 269 i. pus. main hua tha.
 vah 273i. pus. main singhaasana par baitha. abhilekhon main use devana priy evam raja aadi oopaadhiyon se sambodhit kiya gaya he. maski tathaa garjara ke lekhon main uskaa naam ashok tathaa puraanon main use ashok vardhan kaha gaya he. sinhalai anushrutiyon ke anusaar ashok ne 99 bhaaiyon kii hatya karke rajsinghaasana praapt kiya tha, lekin is uttaradhikaar ke liye koi swatantra pramaan praapt nahin hua he.
 divyadaan main ashok kii mata kaa naam subhadrangi he, jo champa ke ek brahman kii putree thi.
 sinhalai anushrutiyon ke anusaar ujjayini jate samay ashok vidisha main rukaa jahaan usne shreshthi kii putree devi se vivaah kiya jisase mahendra or sanghmitra kaa janm hua. divyadaan main uski ek patni kaa naam tishyarakshita miltaa he. uske lekh main keval uski patni kaa naam karunavaki he jo tivar kii mata thi. buddha parampara evam kathaon ke anusaar bindusaar ashok ko raja nahin banaakar suseem ko singhaasana par baithaana chahta tha, lekin ashok evam bade bhai suseem ke bich yuddh kii charchaa he.
