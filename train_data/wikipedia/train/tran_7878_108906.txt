 tarak mehta kaa ulta chashma bhartiya hindi dharawahik he, jiskaa prasaaran sab tivi par 28 july 2008 se somvaar se shuukravaar raat 8.30 baje hota he. iskaa nirmaan nila asit modi or asit kumaar modi ne kiya he. yah sab tivi main sabase adhik dekha jane vaala kaarykram he. yah kahani tarak mehta ke "duniya ne oondha chashma" par aadhaarit he, jo ek gujarati saptahik akhbaar chitralekha ke liye likhte the.
 yah kahani mumbai ke gokuldham kii he, jahaan sabhi log ek duusare ke saath khushi se rahete he. jethalaal champakalal gada ek vyapaaree he jo bahut der se uthta he or ise jalebi fafada bahut acha lagata he. lekin sabhi log ise pareshaan karte rahete hai. ghar main tapu or dayaa or kabhi kabhi saalaa sundar. iske alaava kabhi kabhi dukaan main bhi ise pareshaan hona padataa he. isaki patni dayaa jethalaal gada mukhyatah kabhi bhi garba karne lagati he. tappu hameshaa shaitani kerani kii sochataa he or apane shikshak atmaram bhide ko sataata rahata he. kai baar vah bhide ke ghar ke khidki kaa kaanch tod chukaa he. atmaram bhide bacchon ko padhaate hai or kaaphi bachat karne ke peeche rahete hai.
 popatlal ek patrkaar he, jo hameshaa apane chaate ke saath hi rahata he or apni shaadi ke liye chintit rahata he. iske alaava tarak mehta jethalaal ke param mitra hai or use hameshaa museebaton se bachaate hai. hansraj hathi ko hameshaa kuch na kuch khaanaa pasand he. vah kabhi khaane par niyantran nahin kar paata he. jis kaaran vah motaa ho gaya lekin motaape ko kam karne ke har prayaas par use vifaltaa hi milti he.
 jethalaal ke dukaan main nattu kaaka or bagha rahete hai. nattu kaaka hameshaa jethalaal ko apni pagaar badhaane ke liye kehete hai. bagha hameshaa kaary ko kharaab kar detaa he. iske alaava vah baawari ke pyaar main baavaraa bhi ho jaataa he.
 is dharawahik kaa nirmaan mukhyatah mumbai main hi hua he. lekin iske kuch bhaag gujarat or dilli main bhi banaae gaye hai. yah iske alaava videshon main landan, brusselles, paris, hong kong aadi jagah main bhi jaakar is kaa nirmaan kiya gaya he. isane 6 navambar 2012 ko apane 1000 prakaran purna kar liye. iske baad iske nirmaataa asit kumaar modi ne is baat kaa khulaasa kiya kii vah jald hi is dharawahik par ek film banaayenge. iske liye kahani taiyaar ho rahi he.
 mukhyatah film ke prachaar ke liye is dharawahik main kai bollywood kalakaar aa chuke hai. shahrukh khan, rohit shetty apane film chennai express ke prachaar ke dauraan aae the. jisamen sabhi gokuldham vaasiyon ko unke ghar ko le lene kaa dar dikhaa kar sabhi ko ek ghar main laayaa jaataa he. tab unako is baat kaa pataa chalata he. vahiin salmaan khan apane film reddy ke prachaar hetu aate hai. jisamen vah tappu dwaara unke car par kharoch hetu gokuldham main aate hai. jahaan unhen dekh sabhi log milane lagate hai. saath hi rithik roshan, satish kowshik, amitabh bachchan, varun dhawan, praachi desai, akshay kumaar, abhishek bachchan, ajay devgan, karina kapur, priyanka chopra aadi bhi aayen hai.
 heere ke chori ke prakaran main siaidi bhi is dharawahik main aa jate hai. jiske baad ve sabhi logon ke gharon kii talaashi lete hai or ant main jethalaal ke suraag dene ke baad vah prakaran ko samaapt kar hira or hira chor ko khoj lete hai. isamen shivaji satum, dayanand shetty, aditya shrivastav, gaurav khanna or dinesh fadnis shaamil the.
