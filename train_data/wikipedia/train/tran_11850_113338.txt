 gyanamimasaa darshan kii ek shakha he. gyanamimasaa ne aadhunik kaal main vichaarkon kaa dhyaan aakrisht kiya.
 darshanashastra kaa dhyey sat ke swaroop ko samajhnaa he. sadiyon se vichaarak yah khoj karte rahe hai, parantu kisi nishchit nishkarsh se ab bhi utane hi dur prathit hote hai, jitna pehle the. aadhunik kaal main dekart kaa dhyaan aayaa ki praytn kii asafalataa kaa kaaran yah he ki darshanik kuch agrim kalpanaaon ko lekar chalate rahe hai. darshanashastra ko ganit kii nischitata tabhi praapt ho sakati he, jab yah kisi dharna ko, jo swat:siddh nahin, pramanit kiye bina na maane. usne vyapak andeh se aarambh kiya. uski apni chetana use aisi vastu dikhaai di, jiske astitv main andeh hi nahin ho saktaa : andeh to apane aap chetana kaa ek aakaar yaa swaroop he. is neenv par usne, apane vichaar main, paramatma or sristi ke astitv ko siddh kiya. dekart kii vivechan-vidhi nai thi, parantu purvajon kii tarah uskaa anuraag bhi tatvagyan main hi tha.
 jon lock ne apane liye nayaa maarg chunaa. sadiyon se sat ke vishay main vivaad hota rahaa he. pehle to yah jaananaa aavashyak he ki hamaare gyaan kii pahunch kahan tak he. isi se ye prashn bhi jude the ki gyaan kya he or kaise praapt hota he. europe mahadweep ke darshanikon ne darshan ko ganit kaa praturup dena chaha tha, lock ne apana dhyaan manovigyaan kii ore pheraa "maanav buddhi par niabandh" kii rachana kii. yah ugantkaari pustak siddh hui, ise anubhavvaad kaa muladhar samajha jaataa he. george barkale ne lock kii aalochana main "maanavgyan" ke niyam likhakar anubhavvaad ko aage badhaayaa or david hum ne "maanav prakruti" main ise charam seemaa tak pahunchaa diya. hum ke vichaaron kaa vishesh mahatv yah he ki unhone kaant ke "aalochanavaad" ke liye maarg khol diya. kaant ne gyanamimasaa ko darshanashastra kaa kendriya prashn bana diya. kintu pashchim main gyanamimasaa ko uchit pad prapt karne main badi der lagi. bharat main kabhi isaki upeksha hui hi nahin. gautam ke nyaysutron main pehle sutara main hi 16 vichaarvishyon kaa varnan hua he, jiske yatharth gyaan se ni:shreyas kii prapti hoti he. inamen pratham do vishay "pramaan" or "prameya" hai. ye donon gyanamimasaa or gyey tatv hi hai. yah ullekhneey he ki in donon main bhi pratham sthaan "pramaan" ko diya gaya he.
 gyaan, gyaata or gyey kaa sambandh he. dekart ne apane anubhav ke vishleshan se aarambh kiya, parantu manushya saamaajik praani he, uskaa anubhav shunya main nahin viksit hota. darshanashastra kaa itihaas vadavivaad kii katha he. plato ne apana mat sanvaadon main vyakt kiya. samvaad main ek se adhik chetnaaon kaa astitv sweekaar kiya jaataa he. gyanamimasaa main vivechan kaa vishay vaiyaktik chetana nahin, apitu saamaajik chetana ban jaati he. gyaan kaa apana astitv to asandigdh he parantu isamen nimnlikhit sweekrutiyaan bhi nihit hoti hai-
 k. gyaan se bhinn gyaata he, jise gyaan hota he. kha. gyaan ek se adhik gyaataaon ke sansarg kaa fal he. ga. gyaan kaa vishay gyaan se bhinn he.
 prayek dharna satya hone kaa daawa karti he. parantu mimasaa is daawey ko uchit jaanch ke bina sweekaar nahin kar saktaa. ham abhi in dharanaon kii pariksha karenge, parantu pehle gyaan ke swaroop par kuch kahana aavashyak he.
 gyanamimasaa main pramukh prashn ye hai-
 gyaan kaa swaroop : sammati, vishwaas or gyaan jab ham kisi dharna ko sunate hai yaa uskaa chintan karte hai to us sabandh main hamaari vritti is prakaar kii hoti he -
 sweekruti ke kai str hote hai. adham str par samayik sweekruti he, ise sammati kehete hai. yah sweekruti pramanit nahin hoti, ise tyaagna pade to hamen koi virakti nahin hoti. sammati ke saath tej or sajivta prabal hoti he. dharmik vishwaason par jamen rahane ke liye manushya har prakaar kaa ksht sahan kar letaa he. vishwaas or sammati donon vaiyaktik kritiyaan hai, gyaan main yah parisemen nahin hota. main yah nahin kahata ki meri sanmati main do or do chaar hote hai, na yah kahata hoon ki mere vishwaas ke anusaar, yadi k or kha donon ga ke baraabar hai to ek duusare ke bhi baraabar hai. ye to aise tathy hai, jinhen prayek buddhivant praani ko avashya maananaa hota he sanmatiyo main bhed hota he gyaan sabake liye ek he. gyaan main sanmati kii atmparakta kaa sthaan vastuparakata le leti he.
 anubhavvaad ke anusaar, gyansaamagree ke do hi bhaag hai -- prabhaav or unke bimb. dravya ke liye inamen koi gyaan nahin. hum ne kaha ki jis tarah bhautik padaarth gunsamooh ke atirikt kuch nahin, usee tarah anbhavi anubhavon ke samooh ke atirikt kuch nahin. in donon samoohon main ek bhed he -- kul ke sabhi gun ek saath vidyaman hote hai, chetan kii chetnavasthaayen ek duusare ke baad prakat hoti hai. chetana shrenee yaa pankti he or kisi pankti ko apane aap pankti hone kaa bodh nahin ho saktaa. hriday kii vyakhya main samaran shakti ke liye koi sthaan nahin; jaise wiliam james ne kaha, anubhavvaad ko smriti maangani padati he. hum ko gyaata gyansaamagree main nahin mila; vah vahaan mil hi nahin saktaa tha. anubhavvaad ke liye prashn tha -- anubhav kya bataata he? peeche kaant ne poocha -- anubhav banataa kaise he? anubhav anbhavi kii kriya ke bina ban hi nahin saktaa.
 manushya saamaajik praani he; hamaara sara jivan or manushyon ke saath vyateet hota he. purushabahutv vyapak sweekruti he. mimasaa ke liye prashn yah he ki is sweekruti kii sthiti drudh vishwaas kii sthiti he yaa gyaan kii? is vishay main swapn andeh kaa kaaran he. swapn main main dekhtaa sunata prathit hota hoon; anya manushyon ke saath sansarg bhi hota prathit hota he. kya jaagran or swapn kaa bhi swapn kii pratiti to nahin? ahamvaad ke anusaar sari satta baari kalpana hi he. hamaara saamaajik jivan ahamvaad kaa khandan he, parantu prashn to saamaajik jivan ke sambandh main hi he -- kya yah jivan vishwaas maatr hi to nahin? ahamvaad ke viruddh koi aisa pramaan nahin jise akhandaneey kah saken. jab ham aise andeh se grast hote hai to, jaisaa hum ne kaha he, thode samay ke baad ham apane aapako thakaa pate hai or hamaara dhyaan vivash hokar duniya kii ore phirata he, jisamen bhautik padaarth bhi hai or chetan praani bhi. jab buddhi kaam nahin karti, prakruti hamaari sahaayta karti he.
 anubhavvaad ke anusaar sara gyaan ant main prabhaavon or unke chitron se banataa he. prabhaav main gunbodh or vastuwaad kaa bhed kar sakate hai; chitra main pratibimb or pratyay kaa bhed hota he. prayek gyanendriya kisi vishesh gun kaa charichay detii he -- aankh rup kaa, kaan shabd kaa, naak gandh kaa. in gunon ke samanvay se vastugyan praapt hota he. ise pratibodh yaa pratyaksh bhi kehete hai. aise bodh main gyaan kaa vishay gyaata ke baahar hota he; pratibimb or pratyay andar hote hai. yah baahar or andar kaa bhed kalpana maatr he yaa tathy he, gyanamimasaa main yah pramukh prashn rahaa he. pratibodh yaa pratyaksh gyaan ne jitna dhyaan aakarshith kiya he, utana gyanamimasaa main kisi anya prashn ne nahin kiya.
 sankhya darshan ke anusaar pratyaksh ke do pramukh chihn hai --
  pratyaksh indriya or vishay ke sampark kaa parinaam hota he.
  pratyaksh main chitt vishay ke aakaar ko grahan kar letaa he.
 iskaa arth yah he ki pratyaksh gyaan kalpanamaatr nahin hota or isamen kisi prakaar kii bhranti nahin hoti. yah to spasht hi he ki hamaare paas pratyaksh se adhik vishwast gyaan nahin, parantu prashn yah he ki vishayi or vishay main sidhaa sampark ho bhi saktaa he yaa nahin. yadi aisa sampark hota he, to bhranti kaise pravisht ho jaati he? vishayi or vishay main kuch antar hota he. is antar kii dasha hamaare bodh ko prabhavit karti he. jangal ke vriksh dur se harenhin dikhte, kyonki unke rang ke saath bich main padanevaali vaayu kaa rang bhi mil jaataa he. phir, hamaari indriya kii avasthaa bhi ek si nahin rahati, kaan kaa rogi padaarthon ko pilaa dekhtaa he. kuch vichaarak kehete hai ki ham bahya padaarthon ko nahin dekhte, unke chitron ko dekhte hai, in chitron ke vishay main nishchaypurvak nahin kah sakate ki ye bahya padaarthon ke anuroop hai; yahan bhranti kii sambhaavna sadaa bani rahati he. vastavvaad ke do rup hai -- saakshatatmak vastavvaad or pratibimbaatmak vastavvaad. pehle rup main bhranti kaa astitv samasya ban jaataa he, duusare rup main satya gyaan kaa samaadhaan nahin hota.
 vigyaanavaad andar or baahar ke bhed ko samaapt kar detaa he. jaan lock ke vichaaron main hi iskaa beej vidyaman tha. usne kaha ki dravya kaa pratyay aspasht he. usne yah bhi kaha ki bhautik padaarthon ke pradhan gun to unamem vidyaman hote hai, parantu apradhan gun ve parinaam hai jo pradhan gunon ke aghat se hamaare man main vyakt hote hai. barkale ne kaha ki jo yuktiyaan apradhan gunon ke vastugat astitv ke viruddh di jaati hai, vahi pradhan gunon ke viruddh di jaati he. baahar kuch he hi nahin, uske bodh ke spasht yaa aspasht hone kaa prashn pratyay ban gaya he. indriyadutt bahya padaarthon ke gun nahin, na hi ye maansik avasthaaen hai. ye gyaata se bhinn, uske baahar hai or unka swatantra astitv he. rassla ke anusaar, "indriyagrahyon" ke samooh vidyaman hai, inke kuch ansh gruhit ho jate hai. hamaara paribodh satya gyaan he, parantu aanshik gyaan.
 kaant ne apni vikhyath pustak "shuddh buddhi kii samalochna" ko in shabdon ke saath aarambh kiya --
 "is baat main to andeh hi nahin ho saktaa ki hamaara sara gyaan anubhav ke saath aarambh hota he. kyonki yah kaise sambhav he ki bodh shakti kuch karne lage, sivaay iske ki hamaari indriyon ko prabhavit karanevaale padaarth ise yah kshamta den. parantu yadhyapi hamaara sara gyaan anubhav ke saath aarambh hota he, isse yah nishkarsh nahin nikalataa ki sara gyaan anubhav kii hi dein he.
 kaant ne anubhav kii banaavat main buddhi ke bhagdan par bal diya. aisa karne par bhi, usne aarambh main kaha ki hamaara vichaar prakatano kii duniya se pare nahin ja saktaa. peeche usne anushilak buddhi or vyaavhaarik buddhi main bhed kiya or kaha ki anushilak buddhi gyaan detii he, parantu yah gyaan prakatano kii duniya se pare hi satta he. manushya sarabhoot rup main naitik praani he. niti kii maangen ye hai --
 bharat main para vidya or aparaa vidya main bhed kiya gaya he or donon main pratham ko unchaa pad diya he. kuch vichaarak to aparaa vidya ko avidya hi kehete hai. plato ne vishesh padaarthon ke bodh ko sammati kaa pad diya or sammati ko vidya or avidya ke madhya main rakhaa.
 prayek nirnay satya hone kaa daawa karata he. is daawey kaa arth kya he?
 nirnay main do pratyayon yaa vichaaron ke sambandh kii baat kahi jaati he. yadi yah sambandh un padaarthon main bhi vidyaman he jo un vichaaron ke mul hai, to nirnay satya he. satya kaa yah samaadhaan anurupatavaad kehalaata he. vigyaanavaad bahya jagat ko kalpana maatr kahata he, iske anusaar satta main chetnaaon or chetan avasthaaon ke atirikt kuch bhi nahin he.
 yadi koi nirnay shesh gyaan se sansakt ho saktaa he, to vah satya he. yah avirodhwaad he. aadhunikwaad kaal main america main vyavahaarwad kaa prasar hua he. iske anusaar, jo dharna vyavhaar main safal siddh hoti he, vah satya he. satya koi sthaayee vastu nahin, jise ham dekhte hai; yah banataa he.
 vastav main yahan do prashn hai -- satya kaa swaroop kya he? kisi dharna ke satya hone kii kasuti kya he? anurupatavaad pehle prashn kaa uttar detaa he tathaa avirodhwaad or vyavahaarwad duusare prashn kaa.
 Stanford Encyclopedia of Philosophy articles:
 Other links:
