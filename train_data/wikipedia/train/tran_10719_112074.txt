 vishuv aisa samay-bindu hota he, jisamen diwas or raatri lagbhag baraabar hote hai. iskaa shabdik arth hota he - samaan. 'vishuv' shabd sanskrit se he or iskaa arth din or raatri ke samaan hone se he | equinox shabd latin bhashaa ke shabd ekwas or nox se liya gaya he. kisi kshetra main din or raat kii lambaai ko prabhavit karne vaale kai duusare kaarak bhi hote hai. prithvi apni dhuree par 23½° jhuke hue surya ke chakkar lagaati he, is prakaar varsh main ek baar prithvi is sthiti main hoti he, jab vah surya kii ore jhuki rahati he, va ek baar surya se duusari ore jhuki rahati he. isi prakaar varsh main do baar aisi sthiti bhi aati he, jab prithvi kaa jhukaav na surya kii ore hi hota he or na hi surya se duusari ore, balki bich main hota he. is sthiti ko vishuv yaa equinox kaha jaataa he. in donon tithiyon par din or raat kii baraabar lambaai lagbhag baraabar hoti he. yadi do log bumadhya rekha se samaan duuri par khadey hon to unhen din or raat kii lambaai baraabar mahasoos hogi. gregorian varsh ke aarambh hote samay suraj dakshini golardh main hota he or vahaan se uttari golardh ko agrasar hota he. varsh ke samaapt hone tak suraj uttari golarddh se hokar punah dakshini golarddh pahuchan jaataa he. is tarah se surya varsh main do baar bhu-madhya rekha ke upar se gujarata he. hindu nav varsh evam bhartiya rashtriya calendar va vishwa main anya kai nav varsh isi samay ke nikat hi aarambh hua karte hai.
 
 is paribhaasha ko surya ke prithvi par udai or ast yaa parikrama ke sandarbh main dekhen to equinox ek grah kii kaksha main lagane vaala vah samay he, jisamen grah kii kaksha or vishisht sthiti main surya sidhe bumadhya rekha ke upar se hokar nikalataa he. din or raat baraabar hone kii baat siddhantah hoti he par vaastaviktaa main nahin. aajkal yah samay lagbhag 20 march tathaa 23 sitambar ko aata he. jab yah march main aata he to uttari golarddh main rahane vaale ise maha/basant vishuv ) kehete hai tathaa jab sitambar main aata he to ise jal/sharad vishuv ) kehete hai. yah uttari golarddh main in rituon ke aane kii soochna detaa he. yah samay vishuv ayan ke kaaran samay ke saath saath badalata rahata he. antarrashtriya samay main bhinnata ke kaaran alag alag deshon main iske dikhne kii tithiyon main antar ho saktaa he. udhaaharan ke liye duurastha purvi deshon main yah europe or america se ek do din aage peeche dikh saktaa he. har grah kii ek kaalpanik kendriya rekha ko bumadhya rekha kehete hai. iske saath hi bumadhya rekha ke thik upar antariksh main ek kaalpanik akashiya rekha bhi hoti he. equinox ke samay surya sidhe bumadhya rekha kii sidh main hota he. iskaa arth yah he ki yadi koi vyakti bumadhya rekha par khadaa ho to surya use sidhe apane sir ke upar dikhaai degaa. iskaa yah bhi arth he ki aadha grah puri tarah prakashit hota he or is samay din or raat lagbhag baraabar hote hai.
 uttari dhruv par rahane vaale logon ke liye equinox ke agle chah maheene lagaataar din vaale hote hai jabaki dakshini dhruv ke logon ke liye chah maheene andheri raat vaale. equinox ke is vishesh din donon dhruvon ke logon ko surya kaa ek jaisaa prakaash dekhne ko miltaa he, jabaki donon jagah kaa mausam alag hoga. gregory calendar main 21 march kii tithi vasant vishuv yani varnal equinox maani gai he. bharat ke rashtriya calendar shaq samvath kii pratham tithi isvi san 79 ke vasant vishuv se prarambh hoti he. bhartiya saura varsh vasant vishuv praayah 21 march ke agle din yani 22 march se shuru hone ke bajaay 13 yaa 14 april se aarambh hota he. 
 uttar se prithvi kii rituon ke aarekh. sudur daaen:disambar solistis
 dakshin se prithvi kii rituon ke aarekh. sudur baayen:june solistis
 prithvi ke surya kii kaksha main ghurnan ke kaaran, bumadhya rekha par jhuke hue ek akashiya gole main surya ke ghurnan kii pratiti hoti he.
 0° akshansh par de-arq 
 20° akshansh par de-arq
 50° akshansh par de-arq
 70° akshansh par de-arq
 90° akshansh par de-arq 
