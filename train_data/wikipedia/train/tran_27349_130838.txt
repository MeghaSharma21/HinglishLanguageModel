 kiratarjunium mahakavi bharavi dwaara saatvin shatee i. main rachit mahakavy he jise sanskrit sahitya main mahakavyon kii 'vrihattrayee' main sthaan praapt he. mahabharat main varnit kiratveshi shiv ke saath arjuna ke yuddh kii laghu katha ko aadhaar banaakar kavi ne raajnneeti, dharmaniti, kootneeti, samaajanneeti, yudhniti, janajivan aadi kaa manoram varnan kiya he. yah kavy vibhinn rason se otprot he kintu yah mukhyatah vir ras pradhan rachana he.
 sanskrit ke chha: prasiddh mahakavy hai – brihattrayee or laghutrayee. kiratarjanuyium, shishupalavdham or naishadhicharitam – brihattrayee kehalaate hai. kumarasambhavam, raghuvansham or meghdutam - laghutrayee kehalaate hai.
 kiratarjunium bharavi kii ekmaatr uplabdh kriti he, jisane ek sangopang mahakavy kaa maarg prashast kiya. magh-jaise kaviyon ne usee kaa anugaman karte hue sanskrit sahitya bhandar ko is vidha se samrudh kiya or ise nai oonchaai pradaan kii. kalidas kii laghutrayee or ashwaghosh ke buddhacharitam main mahakavy kii jis dhara kaa darshan hota he, apane vishisht gunon ke hote hue bhi usamen vah vishadta or samagrata nahin he, jiskaa sutarapaat bharavi ne kiya. sanskrit main kiratarjunium kii kam se kam 37 tikaayen hui hai, jinamein mallinath kii tikaa ghantapath sarvshereshth he. san 1912 main karl cappalar ne harvard oriyental siries ke antargat kiratarjunium kaa german anuwaad kiya. angreji main bhi iske bhinn-bhinn bhaagon ke chha: se adhik anuwaad ho chuke hai.
 raajnneeti or vyavhaar-niti main bharavi ke vishesh rujhaan ke chalate yah yuktiyukt hi tha ki ve kiratarjunium kaa kathanak mahabharat se uthaate. unhone vanaparv ke paanch adhyyon se pandavon ke vanvaas ke samay amogh astr ke liye arjuna dwaara kii gai shiv kii ghor tapasya ke falswaroop pashupathastra praapt karne ke chote-se prasang ko uthaakar use atharah sargon ke is mahakavy kaa rup de diya.
 jab yudhisthir kauravon ke saath sampann dyutakrida main sab kuch haar gayi to unhen apane bhaaiyon evam draupadi ke saath 13 varsh ke vanvaas par janaa padaa. unka adhikansh samay dwaitvan main beetaa. vanvaas ke kashton se khinn hokar or kauravon dwaara kii gayi sajeesh ko yaad karke draupadi yudhisthir ko aksar prerit karti thim ki ve yuddh kii taiyaari karen or yuddh ke madhyam se kauravon se apana rajpth waapas len. bhim bhi draupadi kii baton kaa paksh lete hai.
 guptchar ke rup main hastinapur bheje gaye ek vanechar se soochna milti he ki duryodhana apane sammilit rajya ke sarvangin vikaas or sudrudhikaran main dattachitt he, kyonki kapat-dyut se hastgat kiye gaye aadhe rajya ke liye use pandavon se ashanka he. pandavon ko bhi lagata he ki vanvaas kii avadhi samaapt hone par unka aadha rajya bina yuddh ke waapas nahin milegaa. draupadi or bhim yudhisthir ko vanvaas kii avadhi samaapt hone kii pratiksha na kar duryodhana par turant akraman ke liye uksaate hai, lekin adarshavaadi, kshamashil yudhisthir vyavhaar kii maryaada laanghane ko taiyaar nahin.
 udhar aa nikle vyas salaah dete hai ki bhavishya ke yuddh ke liye pandavon ko abhi se shakti-sanvardhan karnaa chahie. unheen ke dwaara bataae gaye upaay ke anusaar arjuna shastrastra ke liye indra ko tap se prasann karne ke liye ek yaksha ke maargdarshan main himalay-sthit indrakil parvat kii ore chal padate hai. vahaan ek ashram banaakar kii gai tapasya ke falswaroop apsaraon aadi ko bhejkar pariksha lene ke baad indra ek vruddh muni ke vesh main upasthit hote hai or tapasya ke nashwan loukik lakshya ko nidhsaar bataate hue parmarth kii mahatta kaa nidarshan karte hai. arjuna isaki kaat main kauravon dwaara kiye gaye chal evam anyaay kaa lekha-jokha prastutkar shatru se pratishodh lene kii anivaaryta, saamaajik kartavya-paalan tathaa anyaay ke pratikaar kaa tark dekar indra ko santusht kar dete hai. falswaroop indra apane vaastavik rup main prakat hokar arjuna ko manorath-purti ke liye shiv kii tapasya karne kii salaah dete hai.
 arjuna phir se ghor, niraahaar tapasya main leen ho jate hai. arjuna indrakil ke liye ek ajanabi tapasvi he, jataa, valkal or mrigcharm to uske paas hai lekin saath hi sharir main kavach bhi he, yagyopavit kii jagah pratyancha-samet gandiv dhanush he, do vishaal tarkas hai or ek uttam khadg bhi. use munidharm-virdohi samajhakar vahaan ke anya tapasvi aatankit hai or shankar ke paas nivedan ke liye pahunch jate hai.uske kram main shiv ji kiraaton kii sthaneey janajati ke senapati kaa vesh dharankar kiraatveshdhari apane ganon kii sena lekar arjuna ke paas pahunch jate hai. tabhi 'mook' naam kaa ek daanav arjuna kii tapasya ko devataaon kaa kaary samajhakar, vishaal shookar kaa sharir dharankar, usko maarane ke liye jhapatata he. shiv or arjuna donon dwaara ek saath chalaae gaye ek-jaise baan se us boar kii igalila samaapt ho jaati he. shiv kaa baan to uske sharir ko bedhta hua dharti main dhans jaataa he or arjuna jab apana baan uske sharir se nikaalane jate hai to shiv apane ek gana ko bhejkar vivaad khadaa kara dete hai. parinamtah donon ke bich yuddh armbh ho jaataa he. arjuna ganon kii sena ko to baan-varsha se bhaagane ko majaboor kar dete hai par shiv ke saath hue yuddh main parrast ho jate hai. paraajay se hataash arjuna kiraat-senapati ke vesh main shiv ko pahachaanakar samarpan kar dete hai, jisase prasann hokar shiv prakat hote hai or pashupathastra pradaankar uskaa prashikshan dete hai. is tarah arjuna kaa mantavya puraa hone ke saath mahakavy-vidha ke bhi saare mantavya siddh ho jate hai.
 kiraat veshdhari shiv ke is lokottar myth se itar is prasang kii apni ek vishisht janajaatiy abhivyanjana bhi he, jo is kavy ko vartmaan bhavabodh ke kareeb laati he. yudhisthir or guptchar bane vanechar ke bich ghatit samvaad main vanechar kii jo atoot swamibhakti, adamya nirbhikta or ucch raajnneetik samaj saamne aati he, vah vanavaasiyon ke prati bharavi kii pakshabharata main andeh kii koi gunjaaish nahin chhodti. vanechar shuru main hi spasht kar detaa he—
 is puure prakaran ke armbh main draupadi kii baton ke samarthan main bhim dwaara yudhisthir ke prati kuchek nitiwachan kahe gayi hai. unheen main se ek neeche uddhrit he:
 
 bharavi apane arth-gaurav ke liye jane jate hai—‘upama kalidassy bharverrthgauravam’. is arth-gaurav se mail khaati ek vidagdh bhashaa or abhivyakti-kaushal unki smapda he. raajnneeti or vyavhaar-niti sahit jivan ke vividh ayaamon main unki asaadhaaran paith he. adarsh or vyavhaar ke dwandv tathaa yatharth jivan ke atirekon ke samaahaar se arjeet santulan unke lekhan ko ‘samastalokaranjak’ banaata he. lekin bharavi mulat: jivan kii vidambnaaon or visangatiyon ke kavi hai, unka saamana karte hai or unke khurdure yatharth ke bich sangati bithaane kaa prayaas karte hai. kiratarjunium ke pehle sarg main draupadi or duusare main bhim dwaara yudhisthir ko duryodhana ke viruddh yuddh kii ghoshnaa ke liye uksaane or yudhisthir dwaara use anithipurna bataakar asweekaar kar dene ke kram main bharavi ne raajnneeti ke do chhoron ke bich ke dwandv par bahut sarthak vimarsh prastut kiya he. isi tarah gyarahawein sarg main moksh ke sthaan par shakti or prabhutaa ke liye kiye ja rahe arjuna ke tap ko indra dwaara garhit bataae jane par, arjuna ke pratyuttar ke rup main bharavi ne jivan-vyavhaar main anyaay ke pratikaar, loukik safalataa, yash or aatm-sammaan ke mahatv par jo gambheer vichaar die hai ve swasth ihlokik jivan kaa ek santulit adarsh kaa chitra upasthit karte hai.
 bhashaa par apane apratim adhikaar ke chalate chitrakavy ke jis bhashik chamatkaar kii parampara bharavi ne shuru kii, unke baad ke kaviyon ke liye vah kasuti ban gai or magh main jaakar vah charmotkarsh par pahaunchi.
 nimnlikhit panktiyon main chitralankar dekhie-
 isi prakaar nimnlikhit shloke ko dhyaan se dekhiye. ise sarvatobhadra kehete hai. isamen pehali pankti ko baayen se padhiye yaa daayen se- samaan he. isi tarah sabhi panktiyon ke pratham akshar lijiye yaa antim akshar lijiye - 'devakani miltaa he. 
 ek anya shloke dekhiye. isamen mahayamak alankaar he. ek hi pad chaar baar aayaa he kintu arth bhinn-bhinn hai.
 kiratarjunium main 18 sarg hai.
 kiratarjunium ke pehle sarg main draupadi or duusare main bhim dwaara yudhisthir ko duryodhana ke viruddh yuddh kii ghoshnaa ke liye uksaane or yudhisthir dwaara use anithipurna bataakar asweekaar kar dene ke kram main bharavi ne raajnneeti ke do chhoron ke bich ke dwandv par bahut sarthak vimarsh prastut kiya he. tisare sarg main vyas kaurav paksh ke bhishma, dron, karn-jaise dhurandharon ko pandavon dwaara ajey bataate hue 13 saal kii avadhi main har tarah se shakti-sanvardhan karne or bhavishya ke avashyambhavi yuddh kii taiyaari ke liye uskaa upyog karne kii salaah dete hai. iske liye ve arjuna ko ucch koti ke shastrastra hetu tapasya se indra ko prasann karne ke liye prerit karte hai or apane saath laae ek yaksha ko bhi chhod jate hai jo arjuna ko indra kii tapasya ke liye upyukt sthaan tak le jayega. chauthe sarg main yaksha ke maargdarshan main arjuna kii dwaitvan se himalay tak kii yatra kaa sajiv evam rochak varnan he, jisamen sharad ritu kii thir or sanyat prakruti or uske saath ghule-mili jan-jivan kaa ullas naanaa roopon main tarangit he. paanchavaan sarg yaksha ke saath arjuna ke yatra-prasang se giriraaj himalay ke parvatiy pradesh ke vishad, alankaarik varnan kii chata se deept he.
 chathe sarg kaa varnya vishay he : arjuna kii aankhon se dekhi indranil kii apratim shobhaa, vahaan pahunchakar arjuna dwaara tap kaa prarambh, prakruti ke vibhinn upaadaanon kaa tap main sahyog, vahaan tainaat vanadevon dwaara amravati pahahunchakar indra ko suchit karnaa, indra dwaara devanganaon ko unke sahchar gandharvon ke saath vahaan jaakar apane haav-bhav or soundarya se arjuna kii tapasya main vighn daalane kaa aadesh dena, taaki unki nishtha kii pariksha ho sake. saatven sarg main apsaraayen tathaa unke sahchar gandharv puure ullas-vilaas ke saath akaash maarg se vishesh prakaar ke haathiyon or rathon par savaar dev ganga ke kinare-kinare amravati se indrakil tak kii yatra karte hai. indrakil ke paas neeche utarkar ve prithvi-ganga ke ramya tat par apni maaya se gandharva-nagari jaisaa divya shivi bana lete hai. aathvaan sarg main apsaraayen apane shiviron se van-vihaar ke liye nikalati hai. yahan se shringaar ras kaa rang chadhana shuru hota he, jo isi sarg main varnit jal-krida main gadha hota he or nawein sarg main madh-paan ke saath sampann kaam-keli main apni paraakaashtha par pahunch jaataa he. dasavaan sarg apsaraon dwaara arjuna kaa dhyaan khinchakar use tapasya se chyut karne ke abhiyaan or uski asafalataa kaa he.
 gyarahawein sarg main vayovruddh muni ke vesh main indra ke aagaman or unke dwaara tapasya ke sansaarik lakshya kii nissartaa kaa nidarshan he jiske pratyuttar main arjuna loukik jivan ke mulyon, praathamiktaaon kaa apana aakhyaan rachate hai. is sarg ke ant main arjuna ke tark se santusht devraj apane swaroop main prakat hokar uske lakshya ke anuroop shiv kii aradhana kaa upadesh dete hai. barahawein sarg main arjuna ghor tapasya armbh kar dete hai jisase ghabaraakar anya sanyasi shankar ke paas ja pahunchate hai. shankar kiraat kaa vesh dharkar arjuna se milte hai. terahaven sarg main arjuna or kiraat rupadhari shiv donon sookar rupadhari par tir se akraman karte hai.
 kiratarjunium ke antim paanch sarg apni gana-sena ke saath kiraatveshdhari shiv or arjuna ke bich yuddh ko samarpit hai. 15wein sarg main, jisamen yuddh kaa yah charan aata he, bharavi ne chitrakavy kaa prayogkar mahakavy ke daayre ke bheetar ek nai parampara kaa sutarapaat kiya he.
 kiratarjunium samalochakon ko atipriy he. is par 42 se adhik tikaayen hai.
