 samajashaastra main, saamaajik tathy un mulyon, saanskrithik maanakon, tathaa saamaajik sanrachanaon ko kehete hai jo vyakti ko parivartit karte hai or uske upar saamaajik bandhan adhyaropit karte hai.
 imil durkhim ne nimna chaar pramukh pustak likhih
 in uparalikhit pustakon main durkhim ne vyavasthit tareeke se apane vichaaron ko pratipaadit kiya he. durkhim dwaara pratipaadit saamaajik tathy kii avadharana unki pustak ‘rules of sosiological methds’ main vistaar se kii he. durkhim ke saamaajik tathy kaa vichaar herbat spencer ke vyaktivaadee vichaaron se bilkul bhinn hai. unka mat tha ki jitani bhi saamaajik kriyaayein hai, uskaa vishleshan saamaajik sandarbh ke adheen hi kiya janaa chahie, arthath saamaajik kriyaaon ko samajhane kaa aadhaar samaaj he. isliye vyakti yaa manovigyaan ko aadhaar maanakar jo samajashaastra adhyayan kiye jate he, use ve sadaa avaigyanik maanate hai. samajashaastra kii paribhaasha dete hue unhone samajashaastra ko ‘‘saamaajik tathyon kaa adhyayan bataaya he.’’ unka yah kahana tha ki jis prakaar sabhi vishay apane-apane adhyayan vishay kaa chayan karte hai, usee prakaar samajashastriyon ko bhi saamaajik tathy kaa adhyayan vishesh rup se karnaa padataa he. 
 durkhim ne saamaajik tathy kaa vishleshan vistaar se kiya he. unka kahana tha ki saamaajik tathy hi samajashastreey adhyayan kaa pramukh adhyayan kshetra he. ve saamaajik tathy ko ek aisa tathy maanate hai, jo vastunishth hota he, or iskaa nirikshan ham sabhi vastu ke rup main kar sakate hai. isliye saamaajik tathy ko ek vastu, ek cheez, ek bhautik padaarth ke rup main dekha he or jis prakaar ek bhautik padaarth kaa adhyayan bhautikee main kiya jaataa he, usee prakaar kaa adhyayan samajashaastra saamaajik tathy kaa adhyayan karte hai.
 durkhim ke dwaara saamaajik tathyon kaa jo vishleshan kiya gaya he, uske aadhaar par ‘soshal factos’ kii nimna visheshtaon kaa ullekh kiya jaataa haih
 durkhim ne ‘soshal factos’ main saamaajik tatv kii visheshtaon kaa ullekh karte hue yah bataaya kii saamaajik tathy manushya ke baahar rahata he manushya ke baahar rahete hue bhi yah uske vichaaron ko prabhavit karata he. chunki saamaajik tathy manushya ke baahar rahata he isliye ise samajhnaa aasaan ho jaataa he.
 yadhyapi saamaajik tathy manushya ke baahar rahata he parantu yah vyakti ko prabhavit karata he. iske prabhaav tathaa mahatv ko sabhi apane andar mahasoos kar sakate hai. udhaahranswaroop samaaj ke jo anumodan hai, uskaa manushya ke upar uske vyavhaar ko niyantrit karne main ek prakaar kaa dabaav hota he. jiske kaaran vyakti apane vyavhaar ko niyantrit karata he.
 saamaajik tathyon kaa swaroop saarvbhaumik hota he, arthath yah sabhi vyakti ke chetan avasthaa ko samaan rup se prabhavit karata he. is rup main yah kaha ja saktaa he ki saamaajik tathy, saamaaj ke sabhi vyaktiyon ko prabhavit karte hai, isliye yah manushya ke samuhik jivan main samaan rup se apana prabhaav banaakar rahata he. udhaaharan ke liye yah kaha ja saktaa he ki jab ham dharm kii baat karte hai tab yah sweekaar karte hai ki dharmik vishwaas tathaa uske anuroop upasna karnaa sabhi vyakti ke samuhik jivan kaa ek ang hota he. arthath yah kaha ja saktaa he ki tathyon ke do swaroop hote hai - ek swaroop vah he jo vyakti tak hi simit rahata he or doosraa swaroop uskaa saamaajik swaroop he jo uske kaary karne kii paddati, sochane kii paddati ko vyaktigat rup se bhi prabhavit karata he. iske saath tathy kaa ek doosraa saamaajik swaroop bhi hota he, jiske kaaran vyakti ke bajaay puraa saamaaj usase prabhavit rahata he. jahaan tak durkhim dwaara die gaye saamaajik tathy kii avadharana kaa prashn he, durkhim ne saamaajik tathy ke saamaajik swaroop kaa vistaar se varnan kiya he. unhone aatmahatya ke vivechan main is baat kaa vistaar se varnan kiya he ki aatmahatya yadhyapi ek vyakti ke vyaktigat soch se judi hoti he, parantu jab yah vyaktigat sonch saamaajik soch kaa rup le leti he, tab iskaa ek samuhik swaroop bhi ho jaataa he jiske kaaran samaaj bhi prabhavit hota he. isliye unhone aatmahatya ko ek saamaajik tathy ke rup main samajashastreey adhyayan kiye jane par bal diya.
 jab saamaajik tathy ko vastunishth kaha jaataa he to isse abhipraay yah hota he ki kaise is tathy kaa adhyayan bina kisi purvaagrah ke kiya ja sake. aatmahatya ke adhyayan main unhone yah paaya kii aatmahatya ke bare main pehle se hi kuch manovaigyanik vishleshan prastut kiye gaye the. unki yah manyata thi ki aatmahatya kaa vishleshan na to jaivikeey aadhaar par kiya janaa chahie or na hi manovaigyanik aadhaar par. unhone in donon siddhanton kaa khandan karte hue yah bataaya ki aatmahatya kii vaardaaton kaa ek samajashastreey adhyayan kiya janaa chahie, or isliye unhone purvanirdhaarit sonch kii aalochana karte hue aatmahatya kaa ek nae sonch ke tahat samajashastreey vishleshan prastut kiya. unhone paaya ki jab vyakti saamaaj ke saath apane aapako alag mahasoos karne lagata he tab aatmahatya karne kii sambhaavna bad jaati he. dharm main aasthaa rakhane vaale vyakti main aatmahatya karne kii sambhaavna apekshaakrit kam hoti he. isi prakaar unka maananaa tha ki vivaahit vyakti ke bajaay, avivaahit vyakti main aatmahatya karne kii pravriti zyada pai jaati he. is prakaar durkhim ne aatmahatya ko ek saamaajik tathy maanakar uske saamaajik sandarbh main vishleshan karne par zyada mahatv diya.
 iske atirikt saamaajik tathy kii visheshta ko bataate hue unhone saamaajik tathy ko ek swatantra ikai ke rup main dekha. unhone saamaajik tathy ko sui jeniris kaha he. sui genaris se taatpary, saamaajik tathy kaa ek swatantra rup se apana astitv banaakar rakhana he. saamaajik tatv ko unhone ek vastu mana he. arthath saamaajik tathy utana hi murtt he jitna ek vastu yaa cheez hoti he. inhen kisi or tatv kii aavashyaktaa nahin hoti isliye yah swatantra hote hai.
 is prakaar yah spasht ho jaataa he ki durkhim dwaara pratipaadit saamaajik tathy kii avadharana ek vaigyanik avadharana he jiske dwaara unhone samajashaastra main tathyon kaa saamaajik vishleshan ke aadhaar ko vaigyanik kasuti par sthapit karne kii koshish kii he. jis prakaar kaa vishleshan durkhim ne prastut kiya he vah vastav main agast cont dwaara die gaye pratyakshvaad ke siddhant ko hi pusht karata he.
