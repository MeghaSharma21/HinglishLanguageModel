 bhatund gaanv main maan sheetala matazi kaa bhavy va aitihaasik mandir he. yahan par saal main do baar maan sheetala mata kaa mela lagata he. lok manyata is prakaar he ki yahan par jangalon main babara naamak rakshas rahata tha. yahan par brahamano kii ladakiyon kii shaadi hoti thi tab vah rakshas phero ke samay vahaan aa jaataa tha or var ko kha jaataa tha, isliye yahan ke brahamano kii ladkiyaan kunvaari hi rahane lagi, koi bhi ladkaa shaadi keliye taiyaar nahi hota tha. tab yahan ke brahaman bahut dukhi rahanen lage . brahamano ne maan sheetala mata kii ghor tapasya kii, brahamano kii tapasya se maan prasann hokar darshan die, brahamano ne apni takalif kaa varnan maan ke samaksh prastut kiya, maan ne vachan diya ki tum apni betiyon kii shaadi dhooma dham se karo, maan kaa vachan sunakar brahamano ne apni bacchiyon kii shaadi karne kii taiyaari kii, firo ke samay rakshas vahaan dulhe ko khaane ke liye aayaa, maan us rakshas kaa vadh kiya, marate marate rakshas ne maan se pani va khaanaa khaane kii ichha prakat kii . maan ne usko vachan diya ki saal me do baar tumko pani va khaanaa diya jayega, brahamano ke aavan par maan sadaiv ke liye yahan rah gai. caitra krishna saptami va jyeshtha maas kii poornima ko saal me do baar maan sheetala mata kaa mela lagata he. or us rakshas ko pani va khaanaa diya jaataa he. maan sheetala mata ke saamne ek sheetala mata kund  he jo ek feet gahari he jisame gaanv kii mahilaayein ghadon dwaara pani daalati he lekin vah ookhli kabhi nahin bharti, gaanv waalo kii manyata he ki yah pani rakshas peetaa he. ek baar sirohi darbar ne bhi is ookhli ko do kuan kaa pani laakar bharne kii nishphal koshish kii thi. maan ke prakope se puure sharir main kodh nikal gayi the, maan kii aradhana karne par thik hue the.
