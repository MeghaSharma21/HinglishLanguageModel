 hadrogen cynide yaa hydrocynic amla ek acarbonic yogic he. ise prusik amla bhi kehete hai. yah rangahin vashpashil padaarth he, jo bahut hi vishaiylla hota he. san 1782 main ke. dablue. shele ne iskaa pataa lagaaya tha or prasian nil se ise praapt kiya tha. yah kuch pedo main sharkarawargeey padaarthon ke saath glicosaida ke rup main paaya jaataa he. kaduve baadaam main paae janevaale amigdalin naamak glicosaida main yah hota he or amigdalin ke jal apghaton se ise praapt kiya ja saktaa he.
 hydrogen cynide kaa utpaadan audyogic str par kiya jaataa he. anekon rasinic yogicon ke nirmaan main yah atyant upyogi he.
 prayogshaala main ise praapt karne kii vidhi yah he : 100 mili. sandra salphurik amla kaa utane hi jal main thandha vilyan ek gol pendi ke flask main rakhe 100 gram potacium cynide ke upar kramash: daalate hai. is flask ko ek ya nalee se jod diya jaataa he, jisamen nirjalit calcium chloride bharaa hota he. is nalee se nikalanevaale vaashp ko ek sanghnitr se le jaakar draveebhoot karke ikattha kar lete hai. sanghnitr main jal ke sthaan par -10 degree sein. taap kaa, jal main namak kaa, vilyan pravaahit karte hai. yadi praapt amla ko or adhik nirjalit karnaa ho, to usamen kuch phosphorus pentoxide daalkar hilaate hai or drav kaa pun: aswan kar lete hai.
 prusik amla banane kii vyavsaayik vidhi yah he : 23% sodium cynide ke jaleey vilyan par salphurik amla kii abhikriya sise ke str lage ek janitr ke andar karte hai or is kriya dwaara praapt vaashpon ko sanghanit kar ikattha kar lete hai. is kriya ke antargat amla kii maatra ko cynide kii maatra se adhik rakhaa jaataa he. is prakaar praapt drav ke aanshik aswan se lagbhag 98% sandratha kaa prusik amla praapt ho jaataa he. isi prakaar sodium cynide ke sthaan par calcium cynide lekar bhi ise praapt kiya ja saktaa he.
 germany main is amla kii kaaphi maatra, chukundar se bananevaali sharkara ke udyog main praapt shire se bhi banaate hai.
 in vidhiyon ke atirikt sanshleshan dwaara bhi prusik amla praapt kiya jaataa he. iske liye do pramukh vidhiyaan hai. pehali vidhi main kisi hydrocarbon tathaa ammonia ke mishran kaa niyantrit oxikaran kiya jaataa he. mithen, ammonia tathaa ksigen kii alpamaatra, ke mishran ke ek tapt platinum-iridium kii jaali ke upar se pravaahit karte hai. nimnlikhit kriya ke falswaroop prusik amla praapt ho jaataa he :
 methen ke sthaan par or duusare hydrocarbon bhi prayukt kiye ja sakate hai par methen se abhikriya zyada thik hoti he.
 farmamide ke nirjaleekaran dwaara bhi prusik amla banaaya ja saktaa he. vashpikrut farmamide ko ammonia kii adhik maatra main mishrit karke utprerak, aluminium phosphate, ke upar 360 degree sein. taap par pravaahit kiya gaya he :
 uparyukt sameekaran rasinic kriya pradarshit karata he. is prakaar bane prusik amla ko sodium hydroxide vilyan main shoshit kar liya jaataa he jisase vah sodium cynide ke rup main praapt ho jaataa he.
 prusik amla kaa kvathanank 25.7 degree sein. he. thanda karne par yah barf ke samaan thos ke rup main jam jaataa he jiskaa dravnank -14.9 degree sein. he. jami avasthaa main bhi yah kaaphi vashpashil hota he. iske anu, prabal dhruviya aacharanwale hote hai or is baat main yah jal se kaaphi samanta pradarshit karata he. jal kii hi tarah yah ynikarak vilaayak bhi he. jal tathaa anya carbonic vilaayakon ke saath yah har anupaat main mishraneey he. prusik amla main vidyaman tatv hydrogen, carbon tathaa nitrogen nimnlikhit do sambhav prakaaron se sanyukt ho sakate hai.
 jinako saamaanya rup tathaa iso rup kehete hai. dysomothen par prusik amla kii abhikriya se methil cynide tathaa methil iso cynide donon praapt hote hai. isse spasht he ki dravit prusik amla main ye donon rup ek saath hi vidyaman hai or ye chal samavyawata yaa chalavyawata pradarshit karte he. jaleey vilyan main 12rusein. par prusik amla kaa viyojan sthiraank 1.3v10-2 he, jo carbonic amla ke viyojan sthiraank kaa hi hota he. at: spasht he ki yah bahut hi durbal amla he.
 shuddh avasthaa main prusik amla sthaayee padaarth he, jise kaanch ke bartan main kaaphi din tak aparivartit avasthaa main rakhaa ja saktaa he. kuch kshareey padaarth, jaise ammonia yaa sodium cynide kii upasthiti main amla kaa bahulkikaran kramash: prarambh hone lagata he or isi kriya ke falswaroop ek kaala sa padaarth praapt hota he jiskaa rasinic sanghathan lagbhag vahi hota he, jo prusik amla kaa. is kriya main paryaapt maatra main ooshmaa nikalati he. saath hi ooshmaa vyavahrut karne se abhikriya kaa veg bhi badhata he. at: adhik maatra main is padaarth kaa bahulkikaran hone se taap kii vruddhi ke saath saath visphot ho jane kii bhi kaaphi sambhaavna rahati he. amleey yaa jal ke saath amla paidaa kar denevaale padaarthon kii upasthiti main is amla ko sthaayeekrut banaaya ja saktaa he.
 is amla ke astor saadhaaran vidhi se nahin banaae ja sakate. iske liye alkil hellide yaa sulphate par sodium yaa potacium cynide kii kriya kerani padati he:
 iske atirikt alkil cynide, amlon ke amidon ke anadrikaran se bhi banaae ja sakate hai, jisase spasht he ki yah yogic saamaanya cynide mu-kaa naa hai tathaa inako un amlon kaa nitril bhi kehete hai, kyonki inke jayeepghatan se ve amla praapt ho jate hai:
 prusik amla eldihidon yaa kitonon se kriya karke yogashil padaarth banaate hai or in yogicon kaa hydroxi amlon ke sanshleshan main vishesh mahatv he. prusik amla ethilin oxide se ethilin sainahyderin banaata he, jo kuch utprerakon kii upasthiti main asut kiye jane par jal kaa ek anu nikaalkar ek yogic acrilo nitril banaata he. sanshleshit rabar, reshe tathaa anya udyogon main is yogic kaa vishesh mahatv he. at: uparyukt kriya is yogic ke vyapaarik nirmaan main kaam aati he.
 chlorine ke saath prusik amla kii kriya se cynojan chloride or isi prakaar bromine ke saath cynojan bromide banate hai, jo bade kaam ke hai. amlon kii upasthiti main prusik amla jal ke 1 yaa 2 anu lekar farmamide yaa ammonia formet banaata he. tathaa iske jal apghaton se farmik amla banataa he. iske hydrogenikaran yaa apchayan se methil emin banataa he.
 adhikansh abhikriyaaon main cynide mulak ekasanyoji adhatvik tatv kaa sa vyavhaar karata he. jis prakaar dhaatuon ke hellide hote hai, usee prakaar dhaatuon ke cynide bhi hote hai. kshareey dhaatuon ke cynidon, jaise sodium yaa potacium cynide main yah samanta adhik spasht he. iske atirikt cynojan mulak jatil yogic bhi banaata he, jaise potacium pherocynide, . aathven varg kii dhaatuon main tathaa sankraman dhaatuan main jatil cynide banane kii kshamta bahut adhik he.
 vyavsaayon main prayukt honevaale prusik amla ke lavenon main sodium cynide pramukh he. shuddh avasthaa main yah castner vidhi se dhatvik sodium kii ammonia tathaa koyale par abhikriya se praapt kiya jaataa he. ise, prusik amla ko sodium hydroxide vilyan main avashoshit karke bhi banaaya ja saktaa he, par is prakaar praapt sodium cynide kam shuddh hota he. praapt lavan,, jal, alcohal tathaa anardra ammonia main viley hota he tathaa iskaa galnaank 563.7 degree sein. he. jaleey vilyan main yah apaghatit ho jaataa he, jiske falswaroop prusik amla tathaa sodium hydroxide praapt hote hai:
 sodium cynide ke jaleey vilyan ke garm karne par jal apghaton se sodium formet tathaa ammonia praapt hote hai.
 isi prakaar potacium cynide bhi praapt ho saktaa he. carbonic rasayan kii kriyaaon main prusik amla ke in donon lavenon kaa vishesh mahatv he.
 is lavan kaa vyavsaayik mahatv, calcium cynide dwaara ise nirmaan ke kaaran bahut bad gaya he. shuddh avasthaa main yah safed churna ke rup main hota he or dhoomak ke rup main iskaa bahut prayog hota he.
 kuch anya dhatvik cynide, jaise kupramacynide, silvercynide tathaa jiksynide anek vyavsaayon tathaa rasinic kriyaaon main kaam aate hai.
 potacium pherocynide tathaa potacium pherocynide prusik amla ke sankar lavan hai, jo rasinic vishleshan main, prasian nil banane main, ranjak udyogon main tathaa aayran cynide nil naamak varnakon main bada mahatv rakhte hai.
 prusik amla tathaa iske lavan, jaise potacium cynide, bahut vifaille padaarth hai tathaa bahut hi kam maatra main bhi ghaatak siddh hote hai, jo koshikeey oxikaran kriya ke avarodhan ke kaaran hota he. is vish ke lakshan shirobhraman, matlee, ladkhadana, behoshee tathaa ant main mrityu he. is vish ke praathmik upachaar ke liye rogi ko khuli hawa main litaakar garam rakhana chahie. yadi saans chal rahi ho, to ek kapade main kuch boonde emil nitrite lekar naak main lagbhag 30 second ke liye rakhana chahie yaa ammonia aromatic spirit sunghana chahie. yadi rogi ko kuch hosh ho to use ek prati shat sodium thayosulphate yaa sabun kaa jal mukh dwaara prati 15 minute main dena chahie, jab tak ki vaman na hone lage. behosh rogi ko mukh se kuch na dena chahie. yah vish itnaa teevr hota he ki koi virala hi batch paata he or mrityu bahut jald ho jaati he.
 saadhaaran kiton tathaa vinashi kiton ke niyantran ke liye prusik amla kaa mahatv sabase pehle san 1886 main california main naarangi jati ke pedo main vinashikit maarak ke rup main gyaat hua tha. godaamon, jahaajon, relon aadi main jahaan saamaan ikattha rahata he, iskaa upyog dhoomak ke rup main kiya jaataa he. is kaary ke liye prusik amla lohe ke belanon main sanchit rahata he. iske atirikt anya roopon main bhi iskaa upyog kiya jaataa he. calcium cynide kaa vinashikit maarak ke rup main prayog kiya jaataa he, jo hawa kii nami ke dwaara prusik amla kaa vaashp detaa he. chuuhe, bijju aadi ke maarane main bhi calcium cynide kaa prayeg karte hai. cheentee, dimak aadi ke ghonslon ko calcium cynide dwaara dhoomit karke nasht kiya ja saktaa he. anaaj ke godaamon main dhoomikaran main bhi calcium cynide kaa upyog hota he.
