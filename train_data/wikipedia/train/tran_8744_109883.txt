 bloom kii vargiki shiksha ke antargat 'seekhney ke uddeshyon' ke vargeekaran se sambandhit he. yah naam benjamin bloom ke naam par rakhaa gaya he jo ukt vargeekaran sujhane vaali samiti ke adhyaksh the. bloom taxonomi 1956 main banaaya gaya tha. iske nirmaataa mahaan shaikshik manovaigyanik dr. benjamin bloom hai. unhone iskaa nirmaan shiksha ke shetra main soch ke ucch prapatr ko badhaava dene ke liye kiya tha. iskaa pratham udeshya shiksha ke avadharanaon, prakriyaaon, prakriyaaon, or siddhanton ke vishleshan or moolyankan kaa he. iskaa aksar istemaal ajukational, tranning, aand larning procesus ke nirmaan main kiya jaataa he.
 "taxonomi" kaa matlab he " vargeekaran " at: bloom taxonomi shiksha ko seekhney ke roopon or str ke vargeekaran kaa ek prayaas he. yah suzav diya he ki bloom taxonomi main uch str ko prabhavi dhang se praapt nahin kiya ja saktaa agar nichle str ko praapt naa kiya ho. isliye iskaa vargeekarn 3 bhaago main kiya gaya he- cognitive domen, afective domen athwa cicmotor domen.
 sangyanatmak domen gyaan or bauddhik kaushal kaa vikaas shaamil karata he tathyon ke smarn kii kala isamen shaamil hoti he isaki 6 pratham shreniyanhai--gyaan-samaj-upyog-vishleshan-sanshleshan-moolyankan
 yah mana jaataa he ki cognitive domen main vargeekarn kathinaaiyon kii oopaadhi ko dhyaan main rakhkar hota he. 
 laurien anderson ne david karatvol ke saath milakar bloom rivizd taxonomi ke parivartanon main yogadan diya he jinamein sabase pratham privartan he jahaan sangya shabdon ko hataakar kriya shabdon kaa prayog kiya gaya he 
 bloom taxonomi vidhyaarthee ke bauddhik vikaas main yogadan detii he. iske vargikarnon ke upyog se vidhyaarthee ek vishae ko apane tareeke se samaj saktaa he or uske samaadhano par apni soch se vichaar kar saktaa he. bloom taxonomi ke madhyam se vidhyaarthee vichaaro kii gaheraion kaa vishleshan bade upyogi rup se kar saktaa he. yahan adhyaaapak ek sahaayak kii tarah hoti he jo vichaaron ko samajhane main keval sahaayta karti he. is tarah vidhyaarthee swatantra ban jaataa he. 
