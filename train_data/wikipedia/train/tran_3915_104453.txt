 florence nitingel  ko aadhunik nursig aandolan kaa janmdata mana jaataa he. dayaa va seva kii pratimurti florence nitingel "da ladi vid da lamp" ke naam se prasiddh hai. inkaa janm ek samrudh or ucchwargeey british parivaar main hua tha. lekin ucch kul main janmi florence ne seva kaa maarg chunaa. 1845 main parivaar ke tamaam virodhon va krodh ke pashchaat bhi unhone abhavagrast logon kii seva kaa vrath liya. disambar 1844 main unhone chikitsa suvidhaon ko sudhaarney banane kaa kaarykram aarambh kiya tha. baad main rome ke prakhar rajaneta sidney herbert se unki mitrataa hui.
 nursig ke atirikt lekhan or anuprayukt sankhyikee par unka puraa dhyaan rahaa. florence kaa sabase mahatvapurn yogadan kreemia ke yuddh main rahaa. oktober 1854 main unhone 38 striyon kaa ek dal ghayalon kii seva ke liye turki bheja. is samay kiye gaye unke seva kaaryo ke liye hi unhone ladi vid da lamp kii oopaadhi se sammanit kiya gaya. jab chikitsak chale jate tab vah raat ke gahan andhere main mombatti jalaakar ghayalon kii seva ke liye upasthit ho jaati. lekin yuddh main ghayalon kii seva sushrusha ke dauraan mili gambhir sankraman ne unhen jakad liya tha. 1859 main florence ne saint thomas aspataal main ek nitingel prakshikshan vidhyalay kii sthapana kii. isi bich unhone nots on nursig pustak likhi. jivan kaa baaki samay unhone nursig ke kaary ko badhaane va ise aadhunik rup dene main bitaayaa. 1869 main unhen maharani victoria ne royal red cross se sammanit kiya. 90 varsh kii aayu main 13 agast, 1910 ko unka nidhan ho gaya.
 unase pehle kabhi bhi biimaar ghalo ke upachaar par dhyaan nahin diya jaataa tha kintu is mahila ne tasviir ko sadaa ke liye badal diya. unhone kreemia ke yuddh ke samay ghayal sainiko kii bahut seva kii thi. ve raat-raat bhar jaag kar ek laalaten ke sahare in ghayalon kii seva karti rahi is liye unhen ladi wyeth di lamp kaa naam mila tha unki prerana se hi nursing kshetra main mahilaon ko aane kii prerana mili thi.
 tel chitra
 tel chitra
 tel chitra
 landan main murti
