 shikshan-kaary kii prakriya kaa vidhivat adhyayan shikshashastra yaa shikshanshastra kehalaata he. isamen adhyaapan kii style yaa nitiyon kaa adhyayan kiya jaataa he. shikshak adhyaapan kaary karata he to vah is baat kaa dhyaan rakhata he ki adhigamakarta ko adhik se adhik samaj main aave.
 shiksha ek sajiv gatisheel prakriya he. isamen adhyaaapak or shikshaarthi ke madhya ant:kriya hoti rahati he or sampoorn ant:kriya kisi lakshya kii ore unmukh hoti he. shikshak or shikshaarthi shikshashastra ke aadhaar par ek duusare ke vyaktitv se labhanvit or prabhavit hote rahete hai or yah prabhaav kisi vishisht disha kii or spasht rup se abhimukh hota he. badalte samay ke saath sampoorn shiksha-chakra gatisheel he. uski gati kis disha main ho rahi he? koun prabhavit ho rahaa he? is disha kaa lakshya nirdhaaran shikshashastra karata he.
 prayek adhyaaapak kii hardik ichha hoti he ki uskaa shikshan prabhaavapurn ho. iske liye adhyaaapak ko kai baton ko jaanakar unhe vyavhaar main laana padataa he, yatha - pathyavastu kaa armbh kahaan se kiya jaay, kis prakaar kiya jaay, chaatr isamen ruchi kaise lete rahen, arjeet gyaan ko baalkon ke liye upyogi kaise banaaya jaay, aadi. shikshashatriyon ne adhyapakon ke liye in aavashyak baton par vichaar karke anek siddhanton kaa pratipaadan kiya he, jinamein se pramukh nimnlikhit hai-
  kriya dwaara seekhney kaa siddhanth
 balak swabhaavatah hi kriyasheel hote hai. niskriy baithe rahanaa unki prakruti ke vipareet he. unhe apane haath, pair va anya indriyon ko prayog main laane main atyant anand kii prapti hoti he. swayan karne kii kriya dwaara balak sikhta he. is prakaar se praapt kiya hua gyaan athwa anubhav uske vyaktitv kaa sthai ang ban kar rah jaataa he. atah adhyaaapak kaa adhyaapan is prakaar hona chahie jisase balak ko 'swayan karne dwaar seekhney' ke adhikadhik avasar milen.
  jivan se sambaddhta kaa siddhanth
 apane jivan se sambandhit vastuon kaa gyaan praapt karnaa baalkon kii swaabhaavik ruchi hoti he. atah pathyavastu main jivan se sambandhit tathyon ko hi shaamil karnaa chaiye arthath vaastavik jivan kii vaastavik paristhitiyon se liye gayi tathyon ko hi shaamil karnaa chaiye. yadi adhyaaapak kaalpanik athwa jivan se asambandhit tathyon ko hi padhaanaa chahega to chaatro kii ruchi usase hat jaayegi.
  hetu prayojan kaa siddhanth
 jab tak baalkon ko paath kaa hetu athwa uddeshy purnataya gyaat nahin hota he, ve usame, purna dhyaan nahin de sakate. keval paath kaa uddeshy jaan lene se bhi kaam nahin chalata. yadi paath kaa uddeshy baalkon kii ruchi ko prerana dene vaala hua to unka puraa dhyaan us paath ko seekhney main lagata he.
  chunaav kaa siddhanth
 manushya kaa jeevankaal atyant kam he or gyaan kaa vistaar aseem he. atah paathya saamagree main sansar kii apaar gyanrashi main se atyant upyogi vastuon ko chunakar rakhaa janaa chaiye.
  vibhaajan kaa siddhanth
 sampoorn pathyavastu balak ke sammukh ekasaath nahin prastut kii ja sakati. use uchit khandon, anvitiyon athwa ikaayiyon main vibhakt kiya janaa chaiye. anvitiyaan aisi hon jaisi ki seedhiyaan hoti hai. inhen jaise-jaise bal paar karata jaye, vah unnati karata jaye.
  punrariti kaa siddhanth
 balak kisi pathyavastu athwa gyaan ko apane mastishk main thos prakaar se tabhi jamaa kar saktaa he jab baar-baar uski aavriti karaayi jaay.
  gyaat se agyaat kii ore chalo
 balak ke purv gyaan se sambandhit karte hue yadi nayaa gyaan pradaan kiya jaataa he to balak ko use seekhney main ruchi va prerana praapt hoti he. manushya saamanyatya isi kram se sikhta he. isaliye adhyaaapak ko apni paathya saamagree is kram main prastut karnaa chaiye.
  saral se kathin kii ore chalo
 pathyavastu ko is prakaar prasttut karnaa chaiye ki uske saral bhaagon kaa gyaan pehle karavaaya jaay tathaa dhire-dhire kathin bhaagon ko prastut kiya jaay.
  sthool se sookshm kii ore chalo
 sookshm tathaa amoort vichaaron ko sikhaate samay unka prarambh aasapaas kii sthool vastuon tathaa sthool vichaaron se karnaa chaiye. balak kii shiksha sadaiv sthool vastuon tathaa tathyon se honi chaiye; shabdon, paribhaashaon tathaa niyamon se nahin.
  vishesh se saamaanya kii ore chalo
 kisi siddhanth kii vishesh baton ko pehle rakhe, phir unka samanyikaran karnaa chaiye. ganit, vigyaan, vyakaran, chand va alankarishastra kii shiksha dete samay isi kram ko apnaanaa chaiye. aagaman pranali main bhi isi kaa upyog hota he.
  anubhav se tark kii ore chalo
 gyanendriyon dwaara balak yah to jaan letaa he ki amuk vastu kisi he kintu vah yah nahin jaanata ki vah aisi kyon he. baar-baar nirikshan va pareekshan se vah in kaarnon ko bhi jaan jaataa he. arthath vah anubhav se tark kii ore badhata he. balak ke anubhoot tathyon ko aadhaar banaakar dhire-dhire nirikshan va pareekshan dwaara unki tarkshakti kaa vikaas karne kaa praytn karnaa chaiye.
  purna se ansh kii ore chalo
 balak ke sammukh uski samaj main aane yogyapurna vastu yaa tathy ko rakhana chaiye. iske baad uske vibhinn anshon ke vistrut gyaan kii ore agrasar hona chaiye. yadi ek ped kaa gyaan pradaan karnaa he to pehle uskaa sampoorn chitra prastut kiya jaayegaa tathaa baad main uski jadon, pattiyon, falon aadi kaa parichay alag alag karavaaya jaayegaa.
  anishchit se nishchit kii ore chalo
  vishleshan se sanshleshan kii ore chalo
  tark purna vidhi kaa tyaag va manovaigyanik vidhi kaa anusaran karo
 vartmaan samay main manovigyaan ke prachaar ke kaaran is baat par jor diya jaataa he ki shikshan vidhi va kram main baalkon kii manovaigyanik visheshtaon, ruchiyon, jigyaasa or grahan shakti ko dhyaan main rakhaa jaay.
  indriyon ke prashikshan dwaara shiksha do
  prakruti kaa aadhaar
 balak ko shiksha is prakaar milani chaiye ki vah uske prakritik vikaas main baadha na bane balki sahaayak ho.
