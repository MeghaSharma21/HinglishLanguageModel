 madari 2016 kii ek bhartiya saamaajik, rahasy film he, jise nishikant kaamat dwaara nirdeshit kiya gaya he. iskaa nirmaan shailesh singh, madan paliwal, sutapa sikadar or shaileja kejariwal dwaara kiya jaataa he or isiimytrip or nishanth pitti iske sah-nirmata he. film ke mukhya kalakaar irafaan khan, vishesh bansal, jimi shergill, tushaar dalvi or nitesh pandey he or yah film 22 july 2016 ko pradarshit hui thi.
 ek 10 varshiya bachche rohan ko uske chatravaas se apharan kar liya gaya he. rohan grih mantri kaa iklota putr he. sena or sibiai is maamle main jaanch chaalu kar dete he. sibiai adhikari nachiket verma is jaanch kaa netritv karte hai or yah sunishchit karne ke liye ki aparankarta rohan ko maare nahi hai, anya sabhi suraksha agenciyon ko is maamle se dur rahane ki liye kehete hai. prarambh main maamla galat pahchaan kaa dikhaai detaa he jisamen aparankarta shaayad galati se rohan ke mitra chiku ke bajaay uskaa apharan kar baitha ho, kyoki aparankarta ne use bhi nashe se behosh kar diya tha.
 lambey samay tak aparankarta chuppi saadhe rahata he or har koi yah anumaan lagaataa rahata he ki aparankarta koun ho saktaa he. iske saath hi jaanch ko behad gupt rakhaa jaataa he, taaki aparankartaaon ko rohan kii hatya karne se bachaaya ja sake. drishyon ke peeche suraksha agenciyaan ​​kisi bhi prakaar ke andeh ko uthaae bina aparankarta ke sthaan ko khojane kaa prayaas karti hai. rohan ko vastav main nirmal ne apharan kiya hota he. nirmal rohan ko uske kahe anusaar nahin chalane par uske dost chiku ko maarane kii dhamkee detaa he. nirmal apane chupane ke liye saarvajanik parivahan ke madhyam se yatra karata rahata he.
 ek din, aparankarta chiku ke pita ko phone kar grahamantri ko ek sandesh dene ke liye bolta he ki aparankarta ne kisi khaas uddeshy se grih mantri ke bete kaa apharan kar kiya he. uski maang hoti he ki uske bete ko lautaa diya jaye jo sarkaar kii laaparvaahee ke kaaran maaraa jaataa he. tab yah pataa chalata he ki uski patni ke chhod kar chale jane ke baad nirmal apane bete apu ke saath rahata tha. apu kii mrityu skool jate vakt raste par ek pul gir jane se ho jaati he. apane bete ke khojane ke dukh se prerit or udhaas ho nirmal apane bete kii mrityu ke liye jimmedaar rajanetaaon or anya logon se badla lene kaa faisla karata he.
 yah khabar samachar main ek jwalanth vishay ban jaati he. ant main, nirmal rohan ke saath waapas mumbai main apane ghar kii yatra karata hai, or vahaan se ek tivi news channel ke madhyam se kahata hai ki grih mantri samet un sabhi logon ko jo pool ke girane main shaamil he,uske ghar aana hoga, nahi to vah swayan sahit rohan ko maarane kii dhamkee detaa hai. vah pool ke thekedaar, grih mantri, or sattarudh dal ke mani main ko unki bhrasht gatividhiyon ke bare main tivi ke live prasaaran par sweekaar karwaata he. rohan ingit karata he ki vah samajhataa he ki nirmal ne jo kiya vah kyon kiya or apane ghar jane se pehle rohan or nirmal gale lagate he. nirmal police ko aatmasamarpan kar detaa he or baad main police ke hiraasat main rahete hue samudr main marate vakt uske bete dwaara pahana hue kapade ko visarjeet kar detaa he.
 film ko nai dilli, rajasthan, dehradun, shimla or mumbai main filmaaya gaya he.
 film main sangeet vishaal bharadwaj,sani or inder baavaraa ne diya he jabaki iskaa prishthbhumi score samir phaterpekar dwaara kiya gaya he. madari kaa pehla geet "dama dama dam" 10 june 2016 ko jari kiya gaya tha.
 film ke pehle luk poster ko irafaan khan dwaara twitor ke madhyam se anaavaran kiya gaya tha, or 11 may 2016 ko utyub par tii-series dwaara film kaa trailor jari kiya gaya tha. film ko puure bharat main 22 july 2017 ko pradarshit kiya gaya tha. film main irfan khan ke abhinay ko bahut prashansa praapt hui, haalanki vyavsaayik rup se yah film safal nahin ho saki thi.
