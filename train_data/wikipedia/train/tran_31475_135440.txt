 internet ke prachaar-prasar or nirantar takneekee vikaas ne ek aisi web media ko janm diya, jahaan abhivyakti ke paathya, drishy, shravy evam drishy-shravy sabhi roopon kaa ek saath kshanmaatr main prasaaran sambhav hua. yah web media hi ‘new media’ he, jo ek compojit media he, jahaan sampurna or tatkaal abhivyakti sambhav he, jahaan ek sheershak athwa vishay par uplabdh sabhi abhivyaktiyon kii ek saath jaankaree praapt karnaa sambhav he, jahaan kisi abhivyakti par tatkaal pratikriya dena hi sambhav nahin, balki us abhivyakti ko us par praapt sabhi pratikriyaaon ke saath ek jagah saath-saath dekh paanaa bhi sambhav he. itnaa hi nahin, yah media loktantr main nagarikon ke vot ke adhikaar ke samaan hi harek vyakti kii bhagidaari ke liye har kshan uplabdh or khuli hui he. 
