 moghamma kahiraa misr main sthit ek sarkari bhawan he. yah taharir chowk banane ke liye banaai gayi dher sari pariyojanon kaa ek hissaa he. yahan pehle britani sena ke bairaq hua karte the. 1945 main angrejon ke jane ke baad jab raja farukh ne in baiyrakon ko nasht karne kaa aadesh diya tab nayaa shahar or kshetra banane ke liye kai sari pariyojnaon ke prastaav mangaaye gayi. 1945 ke inhen pariyojnaon main se ek kendrikrut, sarv shakti sampann prashaskeey bhawan banane kaa vichaar tha. iskaa nirmaan 1946 main shuru hua or 1949 main yah ban kar taiyaar ho gaya. bhawan kii sthapaty style 1940 ke aadhuniktaa darshaati hai is prakaar ke sarkari bhawan neuyork, buphelo, paris main paye jate hai. yah bhawan soviet sangh se prabhavit nahin he jaisaa kii adhiktar log samajhate hai. saath hi yah bhawan misr ke duusare raashtrapati gamaal abdal nasir ke dwaara nahin banavaai gayi thi. kyunki nasir bhawan ke banane ke kai saalon baad november 1954 tak misr ke netaa nahin bane the.
 moghamma kahiraa nagar kshetra main taharir chowk ke dakshin main sthit he jo ki us samay nayaa nayaa bana tha.
 moghamma ek prashaskeey sarkari bhawan he jahaan sarkaar ke sabhi prashaskeey kaary kiye jate hai. jaise ki yahan log apane vibhinn prakaar ke sarkari kaagaj, driving license, yaa visa jaise jaruri sarkari dastauez banavaane jate hai. is bhawan main sarkaar ke kar prashasan vibhaag, agnishamak vibhaag, passport vibhaag hai. is 14 manzila bhawan main 18 hazaar sarkari karmchaaree kaam karte hai.
 moghamma kaa dhaanchaa or sthapaty kala 1940 ke aadhunik vaastukala se prerit he jise misr ke vaastushashtri kamaal ismail ne banaaya tha. bahari ruparang kaa zyada mahatv nahin tha, dhaanche kii banaavat ek kendrikrut sanrachana va adhik se adhik jagah ke istemaal par kendrit thi. bhawan kaa ruparang saadhaaran he, phir bhi apane aakaar va kshamta kii vajah se yah dusron se alag lagati he.
 kai sari misri filmon main moghamma ko dikhaaya gaya he, inamen se sabase zyada prasiddh al-irhaab val kebaab Al-irhab wal Kebab he. yah ek hasya film thi jisamen bhawan kii afasarshahi ek vyakti ko itnaa pareshaan kar detii he ki wo surakshakarmi kii bandook chin letaa he or bhawan par kabja karne va maujuud logon ko bandhak banane ke liye chal detaa he jise aatankwaadi mana jaataa he.film misr kii sabhi pareshaaniyon ke liye moghamma or uski afasarshahi ko jimmedaar tehraati he.
 2011 kii misr kii kranti ke dauraan moghamma ko taharir chowk par ho rahe sarkaar virdohi pradarshnon kii vajah se band kar diya gaya tha. 8 july 2011 ko ek duusare pradarshan main moghamma bhawan ko gher liya gaya tha.
 nirdeshaank: 30°2′35.1794″N 31°14′5.98″E / 30.043105389°N 31.2349944°E / 30.043105389; 31.2349944
