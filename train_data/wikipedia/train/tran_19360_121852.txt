 apana haath jagannatha 1960 main bani ek hindi film he jisamen mukhya bhoomika kishor kumaar ne nibhaai he.
 yah kahani ek aise vyakti, dhani ram, ke bare main he jo ki ek kuleen khandaan kaa he par paise kaa maaraa he or jisane apane bete madan ko acchhee talim dilwane ke liye apana ghar, bivi ke zevaraat, apni insurance policy ityadi sab girvee rakhwa diya he lekin vah apane bete ko kisi sarkari naukari main dekhnaa chahta he. madan ko bi. e. ke imtihaan ke liye 200 ru chahie hote hai jo ki uske pita ke paas nahin hai. madan chupchaap apni maan kii chaandi kii jagannatha kii murti ko girvee rakhwa aata he. madan bi. e. paas ho jaataa he lekin padhai ke chalate-chalate usko apni sahpaathee indu se pyaar bhi ho jaataa he.
 naukari kii talash main madan maaraa-maaraa phirata he par usko kahin bhi naukari nahin milti he. thak haar ke wo apane dhobi ke samajhaae hue raste par, ki haath kii mehnat kursi kii mehnat se kahin badi siddh hoti he, apane hi dhobi ke saath kaam karne lagata he. idhar madan apni premika ke ghar jaataa he or use pataa chalata he ki pichley din dhobi ghat main jis kuleen vyakti se uski jhadap hui thi wo indu ke pita dewan kulvant raay hai to wo in donon kaa rishta naamanzur kar dete hai. jab uske pita ko is baat kaa pataa chalata he ki wo dhobigiri kar rahaa he to wo bhi madan ko ghar se nikaal dete hai. madan unase yah jirah karata he ki usne koi chori-chakaari nahin kii he or naa hi kahin bheekh maangi he lekin is baat kaa uske pita par koi asar nahin padataa he or madan shahar chhodane par majaboor ho jaataa he lekin indu kahati he ki wo bhi uske saath chalegi. tay shuda vaqt par jab indu nahin aati he, kyonki uske pita ne use ghar se bhaagate hue pakad liya tha, to bechaara madan akele hi apni raah nikal padataa he.
 mumbai pahunch kar madan kapadon main printing kaa kaarobaar shuru karata he or dekhte hi dekhte uskaa kaarobaar chal padataa he. udhar madan kii bahan kii shaadi kaa vaqt aa jaataa he par dhani ram ke paas iske liye paise nahin hote hai. vah apane kaarobaari dost ke paas jaataa he jo usase kahata he ki uske paas is samay to paise nahin hai isliye dhani ram kahin or se paison kaa bandobast kar le or kuch dinon baad wo ye paise dhani ram ko de degaa. dhani ram paison ke liye maaraa-maaraa phirata he lekin kahin se bhi use paise nahin milte hai. ant main apane dost ke bharose par dhani ram, jo ki ek sarkari mahaqame main khazanchi he, apane khazaane main se 5000 rupee nikaal letaa he lekin us dost kaa kaarobaar chaupat ho jaataa he or wo dhani ram ko ek bhi paisa dene main asamarth ho jaataa he. dhani ram ke paas koi bhi vikalp nahin bachataa he sivaay iske ki wo khudakshi kar le. or wo darya main apni jaan dene ke liye kud jaataa he. uske ghar kii nilaamee ho jaati he or unka dhobi madan kii maan or uski choti bahan ko panaah detaa he. 
 jab chand paise kamakar madan ghar aata he to paata he ki uskaa ghar bikharaa padaa he. wo jagannatha kii murti ko apni maan ke liye girvee se chhudaa kar laata he. wo apni bahan ke sasuraal bhai dooj ke din jaataa he to uski bahan kii saas use ghar se nikaal detii he. vahaan se lautate vaqt wo dekhtaa he ki uski premika kaa vivaah ho rahaa he. lekin usko yah nahin maaloom ki uski premika ko is baat kaa ilm ho gaya he ki wo is shahar main he or uski premika apni car main uski bas kaa peechha karti he or durghatnagrast hokar uski taange jawaab de detii hai. indu kaa mangetar uski har sambhav sahaayta karne ke liye taiyaar ho jaataa he. udhar madan apni maan, choti bahan or dhobi, jisko wo apana guru maanane laga he, ko lekar shahar chalaa jaataa he. vahaan uskaa kaarobaar din dooni raat chauguni taraqqi kar rahaa he.
 madan ke pita kisi tarah doobane se batch nikalate hai or vidambnaa yah hoti he ki wo madan kii hi factory main mashkkat vaale kaam kii talash main naukari paa lete hai. ant main madan ko indu or dhani ram mil jate hai or madan kii bahan kii saas bhi use apana leti he kyonki uske paas ab dhan daulat aish-o-aaraam sab kuch he. 
 apana haath jagannatha internet movie database par
