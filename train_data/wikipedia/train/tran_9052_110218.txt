 gyansandook aakhri baar badla gaya: 25 sitambar 2017.
 sania mirza  bharat kii ek tennis khilaadi hai. 2003 se 2013 main lagaataar ek dashak tak unhone mahila tennis sangh ke ekal or dabl main sheersh bhartiya tennis khilaadi ke rup main apana sthaan banaae rakhane main safal rahi or uske baad ekal pratiyogita se unki sevanivritti ke baad sheersh sthaan par ankitha raina virajman hui. maatr 18 varsh kii aayu main vaishvik str par charchit hone vaali is khilaadi ko 2006 main 'padmashri' sammaan pradaan kiya gaya. ve yah sammaan paane vaali sabase kam umr kii khilaadi he. unhen 2006 main america main vishwa kii tennis kii diggaj hastiyon ke bich dabluti kaa 'most impressive new qamar eward' pradaan kiya gaya tha.
 apane kariyar kii shuruyaat unhone 1999 main vishwa junior tennis championships main hissaa lekar kiya. iske baad unhone kai antarararshtriya maichon main hissaa liya or safalataa bhi pai. 2003 unke jivan kaa sabase rochak mode bana jab bharat kii taraf se wild card entry karne ke baad sania mirza ne vimbledon main dubles ke dauraan jeet hasil kii. varsh 2004 main behatar pradarshan ke liye unhen 2005 main arjuna puraskaar se sammanit kiya gaya. 2005 ke ant main unki antarrashtriya ranking 42 ho chuki thi jo kisi bhi bhartiya tennis khilaadi ke liye sabase zyada thi. 2009 main vah bharat kii taraf se grand slam jeetne vaali pehali mahila khilaadi baniin.
 sania ke pita imran mirza ek khel samvaadadaata the. kuch samay ke baad unhen hyderabad janaa padaa jahaan ek paaramparik shiya khandaan ke rup main sania kaa bachapan gujara. nizaam club hyderabad main sania ne chh saal kii umr se tennis khelnaa shuru kiya tha. mahesh bhupati ke pita or bharat ke safal tennis player sike bhupati se sania ne apni shuruaati koching lee. unke pita ke paas itane paise nahin the jo vah sania ko profeshnal training karvaa saken. iske liye unhone kuch bade vyapaarik samudaayon se spancership lee. jiveke indrustries or aedidas ne sania mirza ko 12 saal se hi spanshar karnaa shuru kar diya. uske baad unke pita ne unki training kaa jimmaa le liya. oktober 2005 main time patrika ke dwaara sania ko asia ke 50 nayakon main namit kiya gaya tha. march 2010 main navabharat times samachar patr ke dwaara unhen bharat kii gauravanvit 33 mahilaon kii suchi main namit kiya gaya. vartmaan main, ve navgathit bhartiya rajya telugana kii 'brands ambesder' hai.
 sania kaa janm 15 navambar 1986 ko mumbai main hua. unki praarambhik shiksha hyderabad ke en e es aar skool main hui, tatpashchaat unhone hyderabad ke hi saint mairi college se snaatak kiya. unhen 11 disambar 2008 ko chennai main em ji aar shaikshik or anusandhan santhaan vishvavidhyalay se doctoret kii maanad oopaadhi praapt hui.
 unke pita imran mirza ek khel samvaadadaata the tathaa maan naseema mumbai main printing vyavsaay se judi ek company main kaam karti thim. kuch samay ke baad unhen or choti bahan 'anam' ko hyderabad janaa padaa jahaan ek paaramparik shiya khandaan ke rup sania kaa bachapan gujara. pita ke sahyog or apane drudh sankalp ke sahare vah aage badhati chali gai. hyderabad ke nizaam club main sania ne chh saal kii umr se tennis khelnaa shuru kiya. unhone chah varsh kii umr main tennis khelnaa shuru kiya.
 unke pita ke paas itane paise nahin the jo unhen peshewar training dilava saken. iske liye unke pita ne kuch bade vyapaarik samudaayon se spancership lee, jisamen pramukh hai jiveke indrustries or aedidas. in donon companiyon ne unhen 12 saal kii umr se hi spancer karnaa shuru kar diya. uske baad unke pita ne unki training kaa jimmaa liya. mahesh bhupati ke pita si. ke. bhupati kii dekharekh main uski tennis shiksha kii shuruyaat hui. hyderabad ke nizaam club se shuruyaat karne ke baad vah america kii es tennis acredemi gai. 1999 main usne junior str par pehali baar bharat kaa pratinidhitiv kiya. sania jab 14 varsh kii bhi nahin thi tab usne pehla ai.tii.epa. junior toornament islamabad main khelaa tha. 2002 main bharat ke sheersh tennis khilaadi liender pes ne busaan asiad ke purv 16 varshiya sania ko khelte dekha or nishchay kiya ki vah sania mirza ke saath dubles main utrenge. phir unhone is desh ko kaansya padak dilaayaa. uske baad sania ne 17 varsh kii umr main wimbledon kaa junior dubles championships khitaab jeeta tha.
 sania kaa parivaar khelon se judaa rahaa he. unhen sheersh kii ore le jane main unki paariwarik prishthbhumi kaa mahatvapurn yogadan he. unke pita imran mirza prakhyat cricket khilaadi ghulaam ahamed ke rishte ke bhai hai or ve swayan bhi hyderabad senior divizan lig ke khilaadi rah chuke hai. sania ke mamaa faiyaaz hyderabad ranjai team main wicket keeper rah chuke hai. unke parivaar ne unhen aage badhaane main athak mehnat kii he. unke abhyaason ke dauraan kabhi unki maan naseema to kabhi pita imran mirza saath rahete hai.
 vyaktigat jivan main sania kaa vivaadon se gaharaa naata rahaa he. muslim parivaar se hone ke kaaran varsh 2005 main ek muslim samudaay ne unke khilne ke viruddh fatwa tak jari kar diya tha. uske aaropon-pratyaropon kaa silsilaa chalaa or aakhirkaar 'jamaat-e-islamic hind' naamak sanghathan ne kaha ki unhen unke khilne se parhez nahin he, balki ve chaahate hai ki ve khelte samay dress code kaa dhyaan rakhen.
 varsh 2009 main sania kii sagaai unke bachapan ke dost soharaab mirza se hui, lekin sagaai sheeghra hi tut gai or ve pakistani cricketer shoeb malik ke saath dikhne lagi. sania ne ek bayaan main kaha, ki 'ham kai saalon se dost hai lekin mangetar kii haisiyat se ham donon ke bich baat nahin bani. main soharaab ko uski zindagi ke liye shubhakamanaayen detii hum.' kuch maah pashchaat arthath 12 april 2010 ko unhone shoeb malik ke saath nikaah rachaaya. is nikaah ko lekar unhen kai logon se kadi pratikriyaayein bhi mili lekin unhone kisi kii parvaah nahin kii or har morche par apane pati kaa saath diya.
 varsh 2014 main navgathit bhartiya rajya telugana ke brands ambeseder banaae jane par sania phir vivaadon main ghiri, jab telugana vidhansabha main bhaajapa netaa ke lakshmana ne unhe 'pakistan kii bahu' qaraar diya or unhen yah sammaan die jane par sawaal uthaaya.
 soshal media par paksh-pratipaksh main kaaphi bahes hui. indian express akhbaar ne ek tasviir twit kiya jisapar likhaa tha 'main sania mirza hoon or main paradesi nahin hoon.' yahan tak ki dukhi sania ne apane fesabook panne par apni paanch pidiyon kaa hisaab bhi likh daalaa or apane ko bhartiya hone kaa pramaan diya.
 enditivi ko die ek intervyuu ke dauraan sania ne kaha, ki 'kal main bahut udhaas thi. mujhe nahin pataa ki yah sab kisi or desh main hota he yaa nahin.' sania ne swayan ko bhartiya hone kaa pramaan detii hui kahi ki 'yah mere liye bahut aahat karne vaala tha ki mujhe apni bhartiyata ko sabit karnaa padataa he, baar-baar bataanaa padataa he ki main bhartiya hum. yah bilkul anfere he. desh ke liye itane saal tak khilne ke baad, desh ke liye medal jeetne ke baad, baar-baar yah bataane ke baad ki mere paas bhartiya passport he.'
 sania ne apane kariyar kii shuruyaat 1999 main vishwa junior tennis championships main hissaa lekar kii. uske baad unhone kai antarrashtriya maichon main shirkat kii or safalataa bhi pai. varsh 2003 unke jivan kaa sabase rochak mode bana jab bharat kii taraf se wild card entry karne ke baad unhone vimbledon main dubles ke dauraan jeet hasil kii. varsh 2004 main behatar pradarshan ke kaaran unhen 2005 main arjuna puraskaar se sammanit kiya gaya.
 varsh 2005 ke ant main unki antarrashtriya ranking 42 ho chuki thi jo kisi bhi bhartiya tennis khilaadi ke liye sabase zyada thi. may, 2006 main paanchavin variyata praapt sania mirza ko 2 lakh america dollars vaali instabul cap tennis ke duusare hi round main haar kaa munh dekhnaa padaa. disambar 2006 main doha main hue asian khelon main unhone liender pes ke saath mishrit yugal kaa swarna padak jeeta. mahilaon ke ekal muqaabale main doha asian khelon main unhone rajat padak jeeta. mahila team kaa rajat padak bhi bhartiya tennis team ke naam rahaa- jisamen unke atirikt shikha oberoi, ankitha manjari or isha lakhaani thim. varsh 2009 main ve bharat kii taraf se grand slam jeetne vaali pehali mahila khilaadi baniin. vibanladan kaa yah khitaab jeet kar unhone itihaas rach daalaa. ve austrailian open main hungary kii petra mandula ko haraane ke saath hi kisi grand slam toornament ke tisare round main pahunchne vaali bharat kii pehali mahila khilaadi ban gayi.
 sania junior khilaadi ke rup main 10 ekal or 13 yugal khitaab jeetne main safal rahi he. unhone elisa lebanova ke saath saajhedaari karke 2003 wimbledon championships ke balika dubles kaa khitaab jeeta. ve jahaan sanaa bhambari ke saath milakar 2003 french open ke balika dubles ke semifinal tak pahunch safal rahi, vahiin isha lakhaani ke saath milakar 2002 america open main balika dubles ke quarter final tak pahunchne main kaamyaab hui thi. 
 sania ne "sania mirza tennis academy" kii sthapana kii he, jo bhartiya tennis khilaadiyon ke liye vishwa str kii tennis prashikshan pradaan karne ke uddeshy se march 2013 main shuru kiya gaya tha. is academy dwaara bharat ke bhavishya ko roshan karne vaali upyogi gramin pratibhaaon ko pahachaanakar chaynit karte huye swayan ke kharch par prashikshit kiya jaataa he. 
 22 july 2014 ko bharat kii is number ek mahila tennis khilaadi ko navgathit telugana rajya kii brands ambesder banaaya gaya. telugana ke mukhyamantri ke chandrashekhar raav ne udayogpatiyon ke saath baatcheet satr ke dauraan sania ko niyukti patr or ek karod rupaye kaa check pradaan kiya. is avasar par unhone kaha "telugana ko sania par garv he jo ek sachhee hyderaabadi hai. vah antarrashtriya tennis main paanchaven number par he or ham dua karte hai ki vah number van bane."
 2004 main, sania ko bharat sarkaar dwaara arjuna puraskaar se sammanit kiya gaya. 2006 main, unhen padam shri se sammanit kiya gaya, jo ek tennis khilaadi ke rup main unki uplabdhiyon ke liye bharat kaa chauthaa sarvocch sammaan he.
