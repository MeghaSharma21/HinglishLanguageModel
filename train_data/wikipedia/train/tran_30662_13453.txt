 -57 °C, 216.6 K, -70 °F 
 carbon diaksaide  ek rangahin tathaa gandhhin gas he jo prithvi par jivan ke liye atyaavashyak he. dharti par yah prakritik rup se paayi jaati he. dharti ke vayumandal main yah gas aaytan ke hisaab se lagbhag 0.03 pratishat hoti he. 
 carbon diaksaide kaa nirmaan oxygen ke do parmaanu tathaa carbon ke ek parmaanu se milakar hua he. saamaanya taapmaana tathaa dabaav par yah gasiy avasthaa main rahati he. vayumandal main yah gas 0.03% 0.04% tak pai jaati he, parantu mausam main parivartan ke saath vaayu main isaki sandrata bhi thodi parivartit hoti rahati he. yah ek greenhouse gas he, kyonki surya se aane vaali kirnon ko to yah prithvi ke dharaatal par pahunchane detii he parantu prithvi kii garmi jab waapas antariksh main janaa chaahati he to yah use rokatii he.
 prithvi ke sabhi sajiv apni shwasan kii kriya main carbon diaksaide kaa tyaag karte he. jabaki hare ped-paudhe prakaash sanshleshan kii kriya karte samay is gas ko grahan karke carbohydrate kaa nirmaan karte hai. is prakaar carbon diaksaide carbon chakra kaa pramukh avyav he. carbon ke rasinic yogicon ko carbonic yogic kehete hai. prakruti main inaki sankhya 10 lakh se bhi adhik he. jivan paddati main carbonic yogicon kii bahut hi mahatvapurn bhoomika he. inamen carbon ke saath-saath hydrogen bhi rahata he. aitihaasik tathaa parampara gat kaarnon se kuch carbon ke yogakon ko carbonic yogicon kii shrenee main nahin rakhaa jaataa he. inamen carbondioxide, carbon monooxide pramukh hai. sabhi jaev anu jaise carbohydrate, amino amla, protein, arene tathaa diene carbonic yogic hi hai. carbon or hydrogen ke yogico ko hydrocarbon kehete hai. methen sabase chote anusutra kaa hydrocarbon he. ethane, propen aadi iske baad aate hai, jinamein kramash: ek ek carbon judata jaataa he. hydrocarbon teen shreniyon main vibhajit kiye ja sakate hai: ethane shrenee, ethilin shrenee or asitilin shrenee. ethane shrenee ke hydrocarbon santrupt hai, arthath inamen hydrogen kii maatra or badhaai nahin ja sakati. ethilin main do carbonon ke bich main ek dwibandh he, asitilin main trigun bandha vaale yogic asthaayee hai. ye aasaani se oxikrut evam hellojanikrut ho sakate hai. hydrocarbonon ke bahut se vyutpann taiyaar kiye ja sakate hai, jinke vividh upyog hai. aise vyutpann chloride, bromide, iodide, alcohal, sodium alcoxide, amin, maracaptain, nitrate, nitrite, nitrite, hydrogen phosphate tathaa hydrogen sulphate hai. asatrupt hydrocarbon adhik sakriy hota he or anek abhikaarakon se sanyukt ha saralata se vyutpann banaata he. aise anek vyutpan audyogic drushti se bade mahatv ke siddh hue hai. inase anek bahumoolya vilaayak, plastic, kriminashak oshadhiyaan aadi praapt hui hai. hydrocarbonon ke oxikaran se alcodaul ether, kitone, aldihide, vasa amla, aster aadi praapt hote hai. alcodaul praathmik, dwitiyak or tritiyak ho sakate hai. inke aster drav sugandhit hote hai. anek sugandhit dravya inase taiyaar kiye ja sakate hai. isi prakaar carbon dioxide ko bhi vibhinn prayogon main liya ja saktaa he.
 aa
