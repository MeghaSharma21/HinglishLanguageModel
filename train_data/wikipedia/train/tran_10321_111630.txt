 athlstan  924 se 927 i tak anglon-saksano kaa raja or 927 se 939 i tak angrejon kaa raja tha. vah raja edward da elder or uski pehali patni aguyin kaa betaa tha. aadhunik itihaaskaar use england kaa pehla raja or anglon-sexno ke mahanatam raajaaon main se ek maanate hai. usne kabhi shaadi nahin kii or uske baad uskaa sautela bhai edmund pratham england kaa raja bana.
 jab edward kii july 924 i main mrityu ho gayi tab athlstan ko marsia ke logon ne apana raja sweekaar kar liya. uskaa sautele bhai sulfviard sambhavat: vesex kaa raja ghoshit hua tha lekin apane pita kii mrityu ke kuch hi dinon baad uskaa bhi dehanth ho gaya. kuch maheenon tak athlstan ko vesex main gatirodh jhelana padaa lekin sitambar 925 main vahaan bhi uskaa rajbhishek ho gaya. 927 i main usne antim bache hue viking samrajya scandinavia ke york par bhi aadhipaty jamaa liya or puure england main shashan karne vaala pehla angl-sackson raja ban gaya. 934 main usne scotland par dhaava bolaa or constentine dwitiya ko hathiyaar daalane par majaboor kar diya, lekin athlstan ke shashan kaa vicingon or scoton ne baari virodh kiya or san 937 main england par akraman kar diya. athlstan ne unhen brunanbar kii ladaai main haraa diya. is vijay ne use british iles or puure mahadweep main bahut khyaati dilaai. 939 i main uski mrityu ke pashchaat vicingon ne pun: york par adhikaar kar liya jise phir 954 i main hi waapas paaya ja sakaa.
 athlstan ne sarkaar kaa kendrikaran kar diya; usne sarkari adhikaarpatron ke jari hone par apana niyantran sthapit kiya or vibhinn kshetron ke vidwaanon ko apni paraamarsh samiti or darbar main jagah di. uski darbari sabhaaon main uske adhikaar kshetra ke baahar ke rajyon, khaskar wales, ke raajaaon kii bhi upasthiti hoti thi jinhone uskaa aadhipaty sweekaar kar liya tha. uske samay ke anya raajaaon kii tulana main adhik kanoonee dastavej aaj bhi surakshit bache hue hai. ye dastavej aapraadhik ghatnaon, lut-paat or saamaajik asuraksha ke vishyon par uski gahari ruchi or chintaa darshaate hai. uske kanoonee sudhaar uske dada alfred mahaan ke kanoonon par aadhaarit the. athlstan pashchimi sackson raajaaon main sabase dharmaparayan tha or use smarakon va girijagharon ke nirmaan ke liye janaa jaataa he. uske shasankaal main uskaa ghar angreji shiksha kaa centre tha jisane baad main benedictian sufivaadi sudhaar kii aadharshila rakhi. europea raajnneeti main athlstan ke alaava or kisi bhi pashchimi sackson raja ne itani mahatvapurn bhoomika adaa nahin kii. usne mahadwipiya raajaaon se apni bahanon kii shaadiyon ke prabandh kiye or kai raajnneetik mitra banaae.
 saanchaa:EB1911 poster
 saanchaa:English monarchssAzcA:Monarchs of WessexsAzcA:Mercian monarchssAzcA:Northumbrian monarchs
