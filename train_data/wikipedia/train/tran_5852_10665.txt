 jet vimaan jet ingine se chalane vaala ek prakaar kaa vayuyan he. yah vimaan propeller chaalit vimaanon se zyada tej or zyada oonchaai tak ud sakate hai. apni inhen kshamtaaon ke kaaran aadhunik yug main inkaa bahut prachaar prasar hua. sainya vimaan mukhyatah jet chaalit hi hote he kyonki ye tej gati se ud kar evam teevr kone par shatru par akraman karne kii kshamta rakhte hai. inke ingine kii kaaryakshmata propeller ingine se behatar hoti he isiilie jet vimaanon ko lambi duuri tak udaan bharne ke liye upyukt mana gaya he or aaj inhen yatri evam maal ko lambi duuri tak dhone ke liye sarvottam saadhan mana jaataa he.
 jet vimaan ke ek kaksh main kuch eendhan rakhaa jaataa he. jab vimaan chalanaa prarambh karata he to vimaan ke sire par bane chhidr se baahar kii vaayu ingine main pravesh karti he. vaayu ke oxygen ke saath milakar indhan atyadhik dabaav par jalataa he. jalane se utpann gas kaa daab bahut adhik hota he. yah gas vaayu ke saath milakar peeche kii ore ke jet se teevr veg se baahar nikalati he. yadhyapi gas kaa dravyaman bahut kam hota he kintu teevr veg ke kaaran samveg or pratikriya bal bahut adhik hota he. isliye jet vimaan aage kii ore teevr veg se gatiman hota he. chunki jet vimaan main vaayu baahar se lee jaati he, isliye vaayu shunya sthaan main jet vimaan nahin ud saktaa.
 vishwa kaa sarvapratham jet vaayu yaan banane kaa shrey romania ke henry konda ko jaataa he. san 1910 main bane is vaayu yaan ko konda-1910 ke naam se janaa jaataa he. konda-1910 ek mishra jet yaan tha jiske andar pratyaagaamee ingine laga tha jo jet ingine tak pahunchne vaali vaayu kaa sampeden karata tha. is jatil karypranali ke kaaran is yaan kaa aage vikaas nahin hua or henry konda ne ise kuch prayog karne ke baad is takanic ko tyaag diya. 1929 main british vaayu sena ke abhiyantaa frank vittal ne vishwa ke pehle terbo jet vaayu yaan kii pariklpana kii or apane shodh ko prakashit kiya parantu vishwa kaa pehla terbo jet vaayu yaan germany kii vaayu sena ne san 1939 main banwaaya. is yaan kaa naam tha henkel he 178 lekin yah yaan sirf pareekshan kshetra tak hi simit rah gaya or ise kabhi bhi yudgh kshetra main upyog main nahin laayaa gaya. dwitiya vishwa yudgh or uske baad ke shityudh ke samay jet vaayu yaan takanic kaa teji se vikaas hua or vishwa kii sabhi pramukh vaayu senaaon ne jet yanon ko apana liya. america main bana yaan esaaar-71 blackbird vishwa kaa sabase tej gati se udne vaala ladaaku jet vaayu yaan he. yah yaan dhwani kii gati se 3.4 guna zyada gati se ud saktaa he. vyavsaayik vimaanon main rus main bana tupolev tu-144 sabase tej vimaan he jo dhwani kii gati se 2.35 guna adhik gati se ud saktaa he.
 henkel he 178, vishwa kaa pehla terbo jet vaayu yaan
 SR-71 blacoard, vishwa kaa sabase tej gaati se udne vaala ladaaku jet vaayu yaan
 bhartiya vayusena kaa ladaaku jet vimaan, sukhoi
