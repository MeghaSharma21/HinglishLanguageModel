 adcense, google incorporated dwaara chalaayi ja rahi vigyaapan uplabdh karaane kii seva he. websiton ke swami apni websiton main vishaywastu, chhaviyon tathaa video vigyaapan uplabdh karaane hetu is kaarykram main bhaag le sakate hai. ye vigyaapan google dwaara prashasit kiye jate hai aidsence jaankaree jo hilaa degi aapako or inase prati-clic athwa prati-pradarshan ke aadhaar par rajasav praapt hota he. google ne mulya-prati-ection seva kaa beta pareekshan kiya parantu oktober 2008 main dableclic prastuti ke samarthan main ise band kar diya gaya. 2010 kii pratham timahi main, google ne aidsence se 2.04 bilayan dollar arjeet kiye jo ki uske kul rajasav kaa 30% he.
 google websiton par in vigyaapan samagriyon ke vitaran hetu apni internet khoj praudyogiki ke prayog ke saath hi saath prayogkarta kii bhugolic sthiti tathaa anya karkon kaa bhi prayog karata he. google kii lakshyonmukh vigyaapan pranali ke madhyam se vigyaapan dene waalon ko aidwards ke jariye namakan karnaa hota he. aidsence websit par vigyaapan uplabdh karaane kii sabase lokapriy paddati ho gayi he kyonki isamen die gaye vigyaapan adhikansh bannron kii tulana main kam hastkshep karte hai saath hi vigyaapan kii vishay-vastu websit ke liye praasangik hoti he.
 kai websiten adcense kaa prayog apni saamagree ke maudrikaran ke liye karti hai; yah vigyapanon kaa sarvaadhik lokapriy sanjaal he. aidsence vishesh rup se un choti websiton ke liye, vigyaapan se aamadani muhaiyaa karaane kii drushti bahut mahatvapurn ho gaya he jinke paas vigyaapan ke vipanan main prasar ke kaaryakramon or cells ke logon ke liye sansaadhan nahin hote hai. kisi website ko us websit kii saamagree ke anuroop vigyapanon se bharne ke liye, webmasters website ke pejon par ek sankshipt script lagu karte hai. websiten, jo ki saamagree se bharpoor hai, is vigyaapan kaarykram ke saath bahut safal rahi hai, jaisaa ki aidsence website par prakashit cese adhyayanon kii badi sankhya main ullekith hai.
 kuch webmaster apni aidsence aay ko adhiktam karne main mahatvapurn prayaas karte hai. aisa karne ke liye ve teen tareeke prayog karte hai:
 aidsence kii sabhi aay kaa strot aidwards kaarykram he, jo vicre ke duusare mulya kii nilaamee ke ek jatil moolyankan model par aadhaarit hota he. aidsence vigyapandaata ko ek muharband nilaamee kii boli lagane ko kahata he . iske atirikt, kisi bhi praapt clic ke liye vigyapandaata duusari ucchtam boli se ek badi hui boli kaa bhugtan karte hai. vartmaan main google, aidsence dwaara arjeet rajasav kaa 68% pratishat ansh saamagree uplabdh karaane vaale bhagidaaron ke saath baantta he.
 oingo incorporated los angeles sthit ek nijee swaamitv vaali company thi jise 1998 main gilaad albaz or adam villman dwaara shuru kiya gaya tha. oingo ne ek apane hi swaamitv main khoj karne kii ek kalan vidhi viksit kii jo ki shabdon ke arth par aadhaarit thi tathaa ise vardenet naamak ek laghu shabdkosh par banaaya gaya tha jiskaa vikaas pichley 15 varshon main jorge miller ke netritv main princeton vishvavidhyalay ke shodhakartaaon dwaara kiya gaya tha.
 2001 main oingo kaa naam badal kar applide semantics ho gaya, jise baad main april 2003 main 102 milayan dollar ke mulya par google dwaara adhigrahit kar liya gaya.
 2009 main, google aidsence ne ghoshnaa kii ki ab yah nai suvidhaon kii prastuti karegaa jisamen "vigyapanon kii prastuti ke liye kai networkon kaa prayog" bhi shaamil hoga. 
 may 2005 main, google ne simit bhagidaari vaale adcense for feeds ke beta sanskaran kii ghoshnaa kii, yah adcense kaa ek sanskaran tha jo aresas va atum feed par chalata tha tathaa jiske 100 se adhik sakriy niyamit graahak the. google ke aadhikarik blog ke anusaar "vigyapandaata apane vigyaapan sabase uchit feed shabd virgon main rakhte hai; prakashkon ko moulik saamagree ke liye bhugtan kiya jaataa he; pathak sabase uchit vigyaapan dekhte hai - tathaa lambe samay main utkrisht fidon main se chunaav karte hai."
 adcense for feeds, fidon main chhaviyon ko daal kar kaary karata he. yah chhavi jab aresas reader athwa brouzar dwaara pradarshit kii jaati hai, google in chhaviyon main vigyaapan saamagree likh detaa he. vigyaapan saamagree ko chhavi ke aasapaas kii fid kii saamagree ke aadhaar par chunaa jaataa he. jab upyogkarta chhavi ko clic karata he, vah niyamit aidsence vigyapanon kii tarah hi vigyapandaataaon kii websiton kii ore punarpreshit kar diya jaataa he.
 agast 15, 2008 tak adcense for feeds beta sthiti main hi bana rahaa tatpashchaat ise sabhi adcense prayogkartaaon ke liye uplabdh kara diya gaya.
 disambar 3, 2012 ko adcense for feeds ko nirast kiya ja rahaa he.
 aidsence for search jo ki saamaanya adcense kaarykram ke saath hi he, websit dharakon ko apni websiton main google search box lagane kii suvidha pradaan karata he. jab koi prayogkarta internet athwa websit par koi khoj karata he, google us khoj se utpann hone vaale rajasav kaa 51% bhaag us websit ke swami se baantta he. haalanki prakaashak ko bhugtan sirf tab hi kiya jaataa he jabaki us pej par vigyaapan ko clic kiya gaya ho; adcense prakaashak ko khoj ke liye bhugtan nahin karata he.
 aidsence for mobile kii saamagree prakashkon ko apni mobile websiton se google vigyapanon kaa prayog karte hue aay arjeet karne kaa mauka pradaan karti he. saamagree ke liye adcense kii tarah hi google vigyapanon ko websit kii saamagree ke anusaar mila kar dikhaata he - jo ki is maamle main ek mobile websit he.
 aidsence for domens aise domen par vigyaapan karne kii suvidha detaa he jo abhi tak viksit nahin kii gayi hai. yah domen nem maalikon ko aise domenon ke maudrikaran kaa avasar pradaan karata he jo anyathaa niskriy hi rahati hai.philhal aidsence for domen kuch prayogkartaaon ke liye hi he, haalanki ise sabhi ke liye charnon main uplabdh karaaye jane kii yojana he.
 12 disambar 2008 ko tekcrunch kii report ke anusaar aidsence for domen sanyukt rajya america ke sabhi prakashkon ke liye uplabdh he.
 aidsence for video, aise prakaashak jinke paas video saamagree uplabdh he, unhen utyub sahit google ke vistrut vigyaapan sanjaal kaa prayog karte hue vigyaapan prakaashan dwaara rajasav arjeet karne kaa avasar pradaan karata he.
 sitambar 2007 tak aidsence khoj box kaa achtmal code exchatimal ko sweekaar nahin karata tha, tathaa nimnlikhit ke prayog ke kaaran websit nirmaan ke aadhunik siddhanton kaa paalan bhi nahin karata tha
 1: talika kaa upyog anbhipret kaarnon ke liye karne ko dablyoo3C dwaara hatotsahit kiya jaataa he parantu phir bhi isse koi document validation asafal nahin hota he - vartmaan main isaki koi kalan vidhi nahin he ki jisase yah pataa chal sake ki kisi saarini kaa prayog thik tarah se hua he yaa nahin . 2: font tag kii prashansa nahin kii jaati he parantu yah exchatimal maanak main kisi validation par asafal nahin hota he.
 iske atirikt, aidsence vigyaapan ikaiyaan javascript paddati kaa upyog document.write karti he, jo application/xhtml+xml mim prakaar ke saath prayog kiye jane par sahi dhang se kaam nahin karti hai. ye ikaiyaan iframe achtmal tag kaa prayog bhi karti hai, jo ki exchatimal 1.0 strict athwa exchatimal 1.0 transishanal DOCTYPEs ko sahi rup se validet nahin karata he.
 aidsence kaarykram kii sharton ke antargat iske sahyogiyon dwaara iske code ko badalane par roak hoti he, atah iske sahabhaagi vaid exchatimal websiten nahin bana pate.
 haalanki, ise karne kaa ek tarika is prakaar khoja gaya he ki ek alag achtmal pej lekar us par sirf adcense vigyaapan ikaiyaan daali jaati hai, iske baad is pej ko object tag kaa prayog karte hue ek exchatimal main emport kiya jaataa he. is tareeke ko google dwaara sweekaar kiya gaya prathit hota he.
 kuch webmaster aisi websiten banaate hai hai jo google va anya injanon ke khojakartaaon ko lubhaa kar apni adcense websit par laati hai jisase ki clic dwaara dhan arjeet kiya ja sake. in "zombi" website par aksar ek dusre se judi hui swatah praapt saamagree ke atirikt kuch nahin hota he . sambhawatah "aidsence formon" kaa sabase lokapriy rup splog hote hai, jo ki ucch-mulya vaale khoj shabdon par kendrit hote hai. kai websiten prayogkartaaon ko aakarshith karne ke liye anya websiton, jaise vikipedia, kii saamagree kaa prayog kar leti hai. ye tathaa isse sambandhit tareekon ko search ingine spam mana jaataa he tathaa inke vishay main google ko suchit kiya ja saktaa he.
 adcense ke liye bani ) websit athwa webpej par thodi si athwa bilkul bhi saamagree nahin ho sakati he, tathaa yah vigyapanon se bhari hui hoti he jisase ki prayogkarta ke paas kisi vigyaapan par clic karne ke atirikt koi vikalp nahin hota he. purv main aise pejon ko sahan kar liya jaataa tha parantu shikayaton ke kaaran google ab aise khaaton ko band kar detaa he.
 aise trogen horse kii bhi shikaayatein praapt huin jo ki vaid google vigyapanon kii tarah hi dikhne vaale nakli vigyaapan pradarshit karte hai. aise trogen horse ashankit prayogkarta ke computer main webpej ke zariye swayan ko aplod kar lete hai evam tab asli vigyapanon ko swayan ke durbhaavnapurna vigyapanon ke varg se badal dete hai.
 clic dhokhadhadi kii kathith chintaaon ke kaaran google adcense kii kai search ingine optimizeshan vyapaarik companiyon dwaara aalochana kii gayi kyonki google jise "amaanya clic" kahata he, usamen koi company apni pratiyogi company ke search ingine vigyapanon par clic karti he jisase ki uskaa kharch kaaphi bad jaataa he.
 clic dhokhadhadi ko rokane ke liye aidsence prakaashak kai clic nirdhaaran kaaryakramon main se kisi ko bhi chun sakate hai. ye kaarykram aidsence vigyaapan par clic karne vaale aagantukon ke bare main vistrut suchanaaen pradarshit karte hai. prakaashak inkaa prayog iske nirdhaaran ke liye kar sakate hai ki kahin ve clic dhokhadhadi ke shikaar to nahin ban rahe hai. kai vanijyik trekking script kharid ke liye uplabdh hai.
 webmastaron ko kiye jane vaale bhugtan kii sharton kii bhi aalochana kii gayi he.google bhugtan ko tab tak roke rakhata he jab tak ki yah 100 dollar na pahunch jaye,lekin bahut se sookshm saamagree pradaataaon ko itnaa adcense rajasav utpann karne main lambaa samay lagata he - kuch maamalon main to yah varshon tak ho saktaa he. haalanki, khate ko band kiye jane par, jabaki vah niskriy na kiya gaya ho, google 10 dollar se adhik ke arjeet rajasav kaa bhugtan karata he.
 kai website maalikon kii shikaayat he ki isse pehle ki ve google se apana pehla bhugtan check praapt kar pate, unke aidsence khate ko niskriy kar diya gaya. google kaa daawa he khaaton ko dhokhadhadi yaa nishiddh saamagree ke kaaran niskriy kiya gaya he parantu unhone iskaa koi sakshya prastut nahin kiya. prakaashak ko ek swachaalit email bhej di jaati he jisamen koi kaaran nahin bataaya gaya hota he or na hi koi vikalp hota he, sirf apil fil karne ke liye ek link hota he. email main, google dwaara kaha gaya hota he ki "chunki yahhamaari zimmedaari he ki ham apane aidwards vigyapandaataaon ko amaanya gatividhiyon ke kaaran bade hue kharchon se bachaaen, hamaare liye aapkaa adcense khaataa niskriy karnaa aavashyak he.aapaki bakaayaa raashi or google kaa rajasav kaa bhaag, donon hi, peedit vigyapandaataaon ko puri tarah waapas kar die jaayenge." is prakaar utpann kiya gaya rajasav, chaahe vah vaid ho athwa avaidh - le liya jaataa he tathaa sari shikaayatein vilambit kar di jaati hai.
 google pareshaani main aa gaya jab aadhikarik adcense blog ne francisi video websit Imineo.com ko pradarshit kar diya. is website ne aidsence ko kamottejak saamagree ke saath pradarshit karke google ke aidsence kaarykram kii nitiyon kaa ulanghan kiya. aamtaur par, aidsence websiton main aisi saamagree pradarshit karnaa pratibandhit hota he. kuch citon par copirit saamagree ke vitaran ke kaaran roak laga di gayi, jabaki ve swayan hi us copirit kii dharak thim athwa unke paas copirit ke vitaran kaa adhikaar tha. 
 aisi suchanaaen praapt hui hai ki adcense tathaa aidwards donon kaa upyog karne par kisi websit ko swayan ko vigyaapit kiye jane par google ko kamishan dena padataa he.
 kuch maamalon main, aidsence anuchit athwa apmanjanak vigyaapan pradarshit karata he. udhaaharan ke liye, bharat main aatankwaadi hamale ke sambandh main prakashit ek samachar main, ek vigyaapan pradarshit kiya gaya tha jo aatankwaad main shaikshanik yogyata ke liye tha.
 aidsence trekking kukies ko sthapit kar detaa he jise kuch dwaara ekaantata par khatre ke rup main dekha jaataa he. jo webmaster aidsence kaa prayog karte hai, unhen ekaantata kii niti ke pej main uchit chetavanee pradarshit kerani chahie. 
