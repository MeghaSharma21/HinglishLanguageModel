 baba fakir chand surat shabd yoga arthath mrityu anubhav ke sachet or niyantrit anubhav ke sadhak or bhartiya guru the. ve santamat ke pehle guru the jinhone vyakti main prakat hone vaale alokik roopon or unki nischitata ke chaa jane vaale us anubhav ke bare main baat kii jisamen us vyakti ko chaitanya avasthaa main isaki koi jaankaree nahin thi jiskaa kahin rup prakat hua tha. ise america ke california main darshanashastra ke professor dow david si. len ne nai shabdaawalee 'chandian prabhaav' ke rup main vyakt kiya or ullekh kiya. radhaswami mat sahit nae dharmik andolanon ke shodhakarta mark jyargansameyer ne fakir kaa saakshaatkaar liya jisane fakir ke antartam ko ujagar kiya. yah saakshaatkaar fakir kii aatmakatha kaa ansh bana. 
 18 navambar 1886 main gaanv panjhaal, jila hoshiyarpur, punjab, bharat main unka janm hua.unki prishthbhumi main unka garib brahman parivaar or ek dabaa hua bachapan tha or ve ishwar bhakthi main raahat pate the.kuch der maansaahaari rahane ke baad unka pashchaatap or prarthana unhen ek daivi drishy ke dwaara daata dayaal shiv brat laal ke zarie radha swami mat main le gaye. unhone fakir ko radhaswami mat main dikshit kiya or 'saar-vachan' naamak pustak padhane ke liye di jo radhaswami mat ke sansthaapak shiv dayaal singh kii likhi hui thi.fakir ne paaya ki vah pustak uske hindu vishwaason or ruchi ke vipareet thi. usamen kai dharmik andolanon ke bare kiye gaye ullekh fakir ke tatsambandhi vichaaron se mail nahin khate the. tathaapi daata dayaal ji main apane drudh vishwaas ke kaaran unhone pran kiya ki ve sachche ban kar apane guru dwaara dikhaae gaye maarg kaa anusaran karenge or apana anubhav duniya ko bataa jaayenge. unhonen daata dayaal ji ke nidhan ke baad apane anuyaayiyon ko satsang karaane kaa kaary shuru kiya or tab apana anubhoot satya logon ko bataaya ki vishwasi sadhak main prakat hone vaale drishy, rup, rang or rekhaayen vastav main maaya hoti hai, satya nahin. fakir ne paaramparik tareeke se 'naam-daan' dena bhi band kar diya. fakir kaa kahana tha ki satsang main aantarik anubhav gyaan kii ucchtar avasthaaon kaa unke dwaara kiya gaya varnan hi naam daan he. unhone guru bane bina guru ke sabhi kartavya puure kiye. sankat or vipadaa kii sthiti main unke anuyaayiyon main fakir ke chamatkaari or divine rup kaa prakat hona sahitya main miltaa he.lekin fakir ne saarvajanik rup se aise sabhi aise chamatkaaron ko yah kah kar apane se alag kar diya ki jo hua vah logon ke vishwaas ke kaaran hua na ki fakir ke kaaran. unhone aise sabhi anuyaayiyon ko apana satguru ghoshit kar diya, kyonki unhen guru maanane waalon ke anubhav ne hi fakir ko man, aatma or shabd ke anubhavon se aage jane ke liye vivash kar diya. isise antat: unhone param shanti pai or unki satya kii khoj tathaa kured samaapt hui. fakir ke girte swasthya ko dekhte hue san 1980 main dow david christopher len ke anurodh karne par fakir ne professor bi.aar. camel ko apni aatmakatha likhaai thi. multah urdu bhashaa main likhaai gai is pustak kaa angreji anuwaad professor camel ne kiya or baad main dow len ne iske sampadan or prakaashan kaa kaary kiya.
 fakir kaa nidhan sanyukt rajya america ke daure ke dauraan 11 sitambar, 1981 ko pittsburg, penicylvania, uttar america main hua. apni vasiyat ke jariye fakir ne maanavtaa mandir, hoshiyarpur ke astitv ko alag sthapit kya or ise anya maanavtaa kendron se swatantra rakhaa. unhone yah bhi spasht kar diya ki unke trust kaa desh-videsh main unke naam main khule maanavtaa kendron or unke aacharyon ke saath prem ke atirikt or koi sambandh nahin he. unhone apane sambandhiyon ko mandir kii seva karne kii anumati to di parantu trust kaa sadsy banane yaa mandir ke maamalon main dakhal dene par roak laga di. unki vasiyat main unka mishan 'manushya bano' bhi shaamil kiya gaya he. unhone bhagat munshiram ko namdaan dene, jeevon ko hidaayat karne or dukhi or ashaant jeevon kii madad karne ke liye niyukt kiya. unhone bhagat munshiram kii upasthiti yaa anupasthiti main doai.si. sharma ko apni jagah kaam karne ke liye niyukt kiya jo parmarth or abhyaas vagaira ke bahut talimyaftaa the. fakir ne pun: ai.si. sharma kii anupasthiti main bhagat munshiram ko apni jagah satguru kii haisiyat main kaam karne ke liye niyukt kiya. unki vasiyat ke anusaar maanavtaa mandir dwaara chalaae ja rahe skool main padhane vaale bacchon se koi fees nahin lee jaaegi parantu fakir ne bacchon ke mata-pita ke liye anivaary kar diya ki ve vachan denge ki ve teen se adhik bachche paidaa nahin karenge . maanavtaa mandir ke praangan main fakir kii asthiyaan gaadi gai hai jin par 'manushya bano' kaa jhanda fahraaya gaya he. unhone yah bhi spasht kar diya tha ki unke satanmat main kabr, makbare, samaadh yaa mrit mahapurushon kii puja kaa koi sthaan nahin he. at: unhone apane aap ko 'shiv samaadh' se asambaddha rakhaa. 
 fakir ke dharmik vichaaron ke kai strot the jaise hindu dharm or radhaswami mat se unki lambii sahabaddhata or surat shabd yoga main unka anubhav. fakir ko unke maanavtaavaadi nazariye main sahmati ke yogya bahut kuch mila lekin ve unke namdaan ke paramparaagat tareeke or bharat main prachlit guurvaad se asahmat the. aisi dharmik prathaon ke prati unki sahansheeltaa shunya thi jinase garib, vishwasi or bhole-bhaale logon kaa shoshan hota ho. unka sahitya is tathy kaa sakshi he ki ve kabir dwaara chalaae gaye sant mat ke buniyadi siddhanton ke prabal himachati the parantu surat shabd yoga kii ucchtam avasthaaon ke antim parinaam or santon dwaara poshit rahasyavaad se unka mohabhang ho gaya tha. baad main unhone yoga-sadhana ko die ja rahe mahatv ko kam kiya or sant mat ke maanavtawaad par bal diya. .fakir kii is vichaar main aasthaa thi ki 'sex keval santan utpatti ke liye ho' . isse maanav jati ke ksht kam ho sakate hai. unke jivan-darshan ke anusaar dusron ke or apane kalyaan kii ichha karnaa jivan ke prati ashaavadi drushtikon kaa mahatvapurn hissaa he. yuvaaon ko aantarik shanti ke liye unhone sadaa vyast rahane, apni aajeevika swayan kamaane, kisi sachche insaan ke maargdarshan main rahane or aatm-sanyamee banane kii salaah di. apane saamaajik kartavya ke taur par unhone anuyaayiyon se kaha ki ve dusron ko niyatan ksht na pahunchaaen, bematlab baat karne se bachein, kadave shabdon ke prati sahansheel bane or saathi praaniyon kii ni:swaarth seva karenfakir ne 'har keemat par gharelu shanti' par vishesh bal diya. shubh karm, shuddh kamai, daan aadi jivan ke aise paksh the jo unhone anya saamaajik daayitv main shaamil kiye. in dayitvon ko maanav maatr ke liye aavashyak mana jaataa he. anya aadhyatmik saadhnaaon ke antargat unhone unhone prem, bhakthi, vishwaas, samarpan par jor diya. kai sthanon par unhone 'swayan ke prati sachcha banane', ishwar kii ichha ke prati samarpan karne, sumiran-dhyaan karne or is prakaar karke ant main atmagyaan praapt karne kii baat kii. fakir ne anubhav kiya ki sabhi jeev param chetan tatva ke bulbule hai or maanav kaa antim lakshya shanti he.
 san 1933 main daata dayaal ne fakir ko aadesh diya tha ki sant mat kii shiksha ko aane vaale samay ke anuroop badal janaa. guru ke aadesh kaa paalan karne or daata dayaal ke kaary ko parivartit samay ke saath anusaar aage le jane ke liye fakir ne san 1962 main hoshiyarpur main maanavtaa mandir kii sthapana kii. ek masik patrika 'maanav mandir' kaa prakaashan shuru kiya gaya. yah mandir maanavtaa or maanav-dharm ko samarpit he. . maanavtaa mandir unke mishan kaa centre bana rahaa jahaan unhone logon ko chamatkaaron kaa satya or man ke aage kaa satya bataanaa jari rakhaa. fakir ne mandir chalaane ke liye aavashyak daan or bhenton kii keemat par bhi apana yah dharm nibhaayaa. 
 baba fakir chand ke jivan ke dauraan ke or baad ke anuyaayiyon or sahakarmiyon kii suchi bahut lambii he. isamen nimnlikhit shaamil hai:- pir-e-mughaan, nandu bhai, pi. anand raav, andhra pradesh), tara chand, gopi laal krishak, kuber nath shrivastav, premanand ji, prithvi nath pandit, laal chand, bi.aar. camel, lajjawati kakkad, tripta devi , dayaal das, seth durga das, mohan laal, maam chand, harjit singh sandhu, karmchand kapur, hukum singh, anndaata, jaswant singh,, tara singh.
 yuva aayu main fakir ne urdu main kai pustaken likhin, jo baad main devanagari main lipyantarit kii gayi. unki adhiktar pustaken unke satsangon ke sidhe sankalan hai jo mukhyat: do patrikaon namat: 'manushya bano' or 'maanav mandir' main chhapi thim. unki kuch hindi or angrezi pustaken nimnanusaar hai: 
 jivan kaal main baba fakir chand ke liye kai sammaan suchak shabd prayog kiye jate the, yatha dayaal fakir, param dayaal ji maharaj, sant satguru param dayaal ji maharaj, baba fakir, fakir chand ji maharaj, sant satguru vaqt fakir chand ji maharaj. unke nidhan ke baad unke naam ke saath "pandit" shabd bhi joda gaya jo unki ichha ke viruddh tha.
