 sarfarosh 1999 main bani nirdeshak-nirmaataa evam lekhak jon mathew mathan kii ection-thriller aadhaarit hindi bhashaa kii film he. film main nasiruddin shah, aamir khan evam sonaali bendre mukhya bhoomika main he. film kii patakatha evam vishay-vastu ke nirmaan ke liye nirdeshak mathew varsh 1992 se hi gahan shodh main karyrat rahe phir saat varsh baad san 1999 main film tab relies hui jab bharat-pakistan ke madhya kargil yuddh kaa sangharsh chal rahaa tha. film kaa vishay bhi ek bahadur bhartiya police afasar or seemaa-ghuspaith ke gupt abhiyaan par kendrit he. film kii sakaaratmak samiksha ke saath vyavsaayik rup se bhi kaaphi safal rahi. film kaa dakshin bhartiya bhashaaon main bhi punarnirmaan hua jinamein se kannada sanskaran main satyamev jayate abhinit devaraj tathaa telegu sanskaran main astram abhinit vishnu manchu evam anoushka shetty pramukh he.
 film apane pehle drishy main bharat main gupachup tareeke se avaidh hathiyaaron kii taskari se shuru hoti he. bhartiya seemaant pradesh rajasthan se yah hathiyaaron kaa jakhira kai dallalon ke sahyog se gujarata he. chandrapur ke bala thakur inhen saare hathiyaar ko dakshinvarti jangalo main based dakait veeran tak pahunchaata hai. jise veeran baad main apane hathiyaarband dal saath ek shaadi kii arakshit bas par hamalaa karata he jinamein sabhi baratiyon ko utarkar badi nirdayata se bacchon evam auraton kii hatya kar di jaati he. sarkaar ek special ection team kaa gathan kar ghatana se jude sutron kii jaanch ke liye mumbai ravaanaa karti he. team ghatana ke taar jodate hue bala thakur tak pahunchati, wo giraftaar se pehle hi faraar ho jaataa he.
 is darmiyaan asipi ajay singh rathod mumbai main yojit mashhoor ghazal gayak gulfaam hossain kii mehfil par shirkat karte hue apni kalege sahpaathika, seemaa se bhi miltaa he. vah jab dilli main ek saath padhai karte the to ajay use chahta tha lekin himmat kar ke use kabhi bataa nahin paaya. lekin dubaara mulaakaat kii khushi ke ehsaas main samaj jate hai ki donon ek-duusare ko chaahate hai. vahiin gulfaam apana parichay apane janmasthan bharat se karata he jo vibhaajan ke baad kam umr main parivaar samet pakistan ko chale gaye the. is gamgin ateet ke baavjood unhen khushi hai ki bharat sarkaar unhen bizzat aayojan karne ko nyauta detii he. gulfaam ko ajay kii unki gajalon ke prati bachapan kii divaangi kaaphi prabhavit karti he. umr main barabari naa hone par bhi donon achche dost banate hai.
 vahiin special ection team ab inspector saleem ek muslim pulicekarmi kaa sahyog leti he jiske changul se kukhyat apradhi sultan faraar hota he. is prayaas main do afasar maare jate hai jisase use naakaami kaa jimmedaar maanate hue uske varisht afasar kii ulehana jhelni padati he. saleem ke apane vibhaag ke prati kartavyanishtha or gupt network kii visheshgyata hone baavjood ek musalmaan hone ke naate doharaa bartaav sahanaa padaa kyonki apradhi sultan ke nikal janaa donon ke musalmaan hone par shaq kiya gaya. vahiin uski naaraazgi tab bhi kam nahin hoti jab ajay uske team pramukh main aata he jo kabhi prashikshan ke dauraan uskaa junior rahaa tha. ajay team main saleem ko judane kaa prastaav rakhata he, jise saleem berukhi se nakaar detaa hai. ajay bataata he iees banane kii vajah apane pita dwaara kuch sandigdhon ke khilaaf bayaanbaji se he jiske badale main aatankwaadi uske bade bhai kii hatya karte hai. agle prakaran main ajay ke pita kaa apharan kar itani yatnaa di jaati he ki wo goonga ho jate hai. is julm se pratikaar lenaa uski police afasar banane kii prerana banati he.
 vahiin ajay kii jaankaree se baahar gulfaam pakistani guptchar vibhaag kaa kaam karata he jo bharat main gupachup tareeke se donon ore aatank or tabaahi machaane kii aguwai karata he. jab tak gulfaam ajay kaa pasandida rahata he ajay uske liye musiibat nahin he kyonki uski har gatividhiyon kii soochna kaa pataa hone use rahegaa. vahiin saleem, bala thakur ke thikaane kaa pataa uske changul se chute sultan ko dubaara pakadakar, dundh nikaalata he. saleem yah jaankaree ajay ko saunp apni naaraazgi mitane kaa sanket detaa he or saleem team se judane kaa prastaav ko sweekruti detaa he. bala ko dabochne ke muthbhed main apradhi bala thakur kii hatya hoti he or ajay gambhir rup se jakhmi hota he. udhar sultan faraar hone ke liye apane khaas aadmi shiva ke saath taiyaari karata he. jin hathiyaaron or gola-baroodon kii badi khep ko veeran or uske aatanki saathiyon tak pahunchaana tha wo pakadi gai isaliye oparation safal mana jaataa he. sultan kii isi naakaami par gulfaam uski maut kaa farmaan detaa he or uske pakistan bhaag jane kii galat jaankaree detaa he.
 vahiin swasthya thik hone par ajay ko jyotish sambandhi parchi milti he jiske sutara par team rajasthan ke bahid kshetra ke rambandhu gupt urf 'mirchi seth' se milti he. jaanch dal ajay or saleem ko gupt camp intjaam karaane or mirchi seth kii prayek soochna pahunchane kii harsambhav koshish karti he. ajay nirikshan ke liye bahid pahunch sanyogvash gulfaam se bhi miltaa he jo asthaayee taur par apane purvajon ke kile main thahartaa he jo bahid ke najdiki kshetra main he. bala ko dabochne ke muthbhed main apradhi bala thakur kii hatya karte hai or ajay gambhir rup se jakhmi hota he. udhar sultan faraar hone ke liye apane khaas aadmi shiva ke saath taiyaari karata he jiske vichaar se jin hathiyaaron or gola-baroodon kii badi khep ko veeran or uske aatanki saathiyon tak pahunchaana tha wo oparation asafal ho chukaa he. sultan kii isi naakaami par gulfaam uski maut kaa farmaan detaa he or uske pakistan bhaag jane kii galat jaankaree detaa he.
 vahiin swasthya thik hone par ajay ko jyotish sambandhi parchi milti he jiske sutara par team rajasthan ke bahid kshetra ke rambandhu gupt urf 'mirchi seth' se milti he. jaanch dal ajay or saleem ko gupt camp intjaam karaane or mirchi seth kii prayek soochna pahunchane kii harsambhav koshish karti he. ajay nirikshan ke liye bahid pahunch sanyogvash gulfaam se bhi miltaa he jo asthaayee taur par apane purvajon ke kile main thahartaa he bahid ke najdiki kshetra main he. gulfaam raajnneetik hiton ke liye is nirikshan ko kisi bhi tarah sthagit karaane kii koshish karata he or ajay ko is insavestigeshan se hataane ke liye jaanaleva hamale kaa aadesh bhi detaa he, lekin koi phayda nahin miltaa. dubaara naakamayaabi milane se gulfaam ko pakistani intelligence ke varisht afasar, major asalag beg kii naaraazgi sunani padati he, jo is puure vyavsaay kii khabar rakhte he.
 vahiin, ajay kaaphi sari jaankariyaan juta letaa hai or par jin sutron se sambandhit sandigdh shaks gulfaam ko vah dundh rahaa hai vah sira use najar nahin aa rahaa. aakhir main investegative team ko ek nirnaayak hamale kaa abhiyaan ko hathiyaaron dwaara khatm karne kaa avasar miltaa he, or mirchi seth ke avaidh kaarobaar ko tabah kar, uskaa peechha karte hue ve sab gulfaam kii haveli pahonchte hai. vahiin ajay ko gulfaam ke ab tak ke die dhokhe kaa ehsaas hota he, par wo jaanata he ki pukhta pramaan ke abhaav main gulfaam ko aaropee siddh nahin kar saktaa. iske liye vah uksaane kii tarkeeb lagaataa hai or gulfaam ko chaal main faansate hue beg ko maravakar, use giraftaar karata he. gulfaam in sabaki vajah vibhaajan se upje kadavaahat ko dosha detaa he, jiske chalate use ye sab kiya. uske is pratishodh par ajay use samajhaata hai uskaa ferj kisi ke hit naa hokar sabhi majahabon kii hifaazat karne ko kahata he. isse pehle ki ajay raah main uski galat harakat jaan paata, gulfaam apni beijjati or sharmindagi se aahat khudakushi kar letaa he.
 gulfaam ke aatmahatya par sabhi stabdh ho jate he or ant main ajay apni team ke saath is aatankwaadi giroh ko khatm karne kii kamyaabi main mumbai lautataa he. vahiin mumbai orport par, saleem ko uske mubir ke jariye veeran ke gatividhiyon ke bare main jaankaree milti hai or ajay is nae abhiyaan par apni team saath nikal padataa he.
