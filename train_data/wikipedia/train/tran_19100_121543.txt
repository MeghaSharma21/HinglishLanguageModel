 lat me in 2010 kii angrezi bhashaa kii america horer film he. film main kodi smith-makaphi or chlo gres morates mukhya bhoomika main hai. film ko nirdeshit mat reeves ne kiya he.
 film kii kahani ek 12 varsh ke ladke oven ke chaaron ore gumti he jo apni maan ke saath apartment main rahata he. uskaa koi mitra nahin he va uski umr ke bachche uske saath galat vyavhaar karte hai. uske pados main ek ladki abi apane pita ke saath rahane aati he or donon dhire-dhire dost ban jate hai. parantu oven ko baad main pataa chalata he ki abi ek vaimpire he or uski umr rukii hui he, matlab vah kai varshon se 12 varsh kii hi he. abi kisi duusare ke ghar main keval nimantran dene par hi pravesh kar sakati he or agar vah bina nimantran ke kisi ke ghar main aati he to uske sharir main jagah-jagah se rakt kaa risaav hone lagata he. abi jinda rahane ke liye insaanon kaa khun piti he or jo aadmi uske saath rahata he vah uskaa pita nahin apitu oven kii tarah hi kai varsh pehle uskaa bana ek mitra he. vah aadmi hi abi ke liye insaanon ko martha he. jab aise hi ek prakaran main police use pakad leti he to vah abi ko bachaane ke liye apane chahare par tezaab fek letaa he jisase uski vaastaviktaa kisi ko pataa na chal sake or baad main aspataal ke andar abi se antim vidaa lene ke baad kamare kii khidki se kud ke aatmahatya kar letaa he. oven abi se dar ne lagata he or usase dur rahane ke liye kahata he. skool main swimming pool ke paas kuch bachche use bahut pareshaan kar rahen hote hai tabhi achaanak se abi vahaan aa jaati he or sabhi bacchon ko nirmamata se maar detii he. iske baad oven apane ghar se abi ke saath bhaag jaataa. film se ant main use train ke andar ek bade bakse ke saath safar karte hue dikhaaya jaataa he. jab concector oven kaa tikat chak karne ke pashchaat chalaa jaataa he to bakse main se morse code ke rup main dastak kii aawaaj aati he or oven jawaab main dastak detaa he. 
