 shri namdev ji bharat ke prasiddh sant hai. vishwa bhar main unki pahchaan "sant shiromani" ke rup main jaani jaati he. inke samay main nath or mahanubhav panthon kaa maharashtra main prachaar tha.r
 sant shiromani shri namdevji kaa janm "pangarpur", marathavada, maharashtra main "26 oktober, 1270, karthik shukla ekadshi sanwat 1327, ravivaar" ko suryoday ke samay hua tha. maharashtra ke satara jile main krishna nadi ke kinare basaa "narsi bamani gaanv, jila parabhani unka paitruk gaanv he." sant shiromani shri namdev ji kaa janm "shimpi", jise rajasthan main "chhipa" bhi kehete he, parivaar main hua tha. inke pita kaa naam damasheth or mata kaa naam gonai tha. inkaa parivaar bhagwaan vitthal kaa param bhakt tha. namdevji kaa vivaah kalyaan nivasee rajai ke saath hua tha or inke chaar putr va putravadhu yatha "narayan - ladabai", "vitthal - godabai", "mahadev - yesabai", va "govind - sakhrabai" tathaa ek putree thi jinka naam limbabai tha. shri namdev ji kii badi bahan kaa naam aaubai tha. unke ek pautra kaa naam mukunda va unki daasi kaa naam "sant janabai" tha, jo sant namdevji ke janm ke pehle se hi damasheth ke ghar par hi rahati thi. sant shiromani shri namdevji ke nanaaji kaa naam gomaji or naniji kaa naam umabai tha.
 sant namdevji ne visoba khechar ko guru ke rup main sweekaar kiya tha. visoba khechar kaa janm sthaan paithan tha, jo pangarpur se pachaas kos dur "ondhya nagnath" naamak pracheen shiv kshetra main hai. isi mandir main inhone sant shiromani shri namdevji ko shiksha di or apana shishy banaaya. sant namdev, sant gyaneshwar ke samakaleen the or umr main unase 5 saal bade the. sant namdev, sant gyaneshwar, sant nivrittinath, sant sopandev inaki bahin bahin muktabai va anya samakaleen santon ke saath puure maharashtra ke saath uttar bharat kaa bhraman kar "abhang" rache or janata janardan ko samta or prabhu-bhakthi kaa paath padhaayaa. sant gyaneshwar ke paralokagaman ke baad duusare saathi santon ke saath inhone puure bharat kaa bhraman kiya. inhone marathi ke saath saath hindi main bhi rachanaayen likhin. inhone atharah varsho tak punjab main bhagavannam kaa prachaar kiya. abhi bhi inaki kuch rachanaayen sikhon kii dharmik pustak " guru granth sahib" main milti hai. isamen sant namdevji ke 61pad sangrahit hai. aaj bhi inke rachit abhang puure maharashtra main bhakthi or prem ke saath gaae jate hai. ye samvath 1407 main samadhi main leen ho gaye.
 sant namdevji ke samay main nath or mahanubhav panthon kaa maharashtra main prachaar tha. nath panth "alakh niranjan" kii yogaparak sadhana kaa samarthak tathaa bahyadambaron kaa virdohi tha or mahanubhav panth vaidic karmkand tathaa bahudevopasana kaa virdohi hote hue bhi murtipuja ko sarvatha nishiddh nahin maanata tha. inke atirikt maharashtra main pangarpur ke "vithoba" kii upasna bhi prachlit thi. sant namdevji pangarpur main vaari pratha shuru karwaane ke janak hai. inke dwaara shuru kii gai pratha antargat aaj bhi saamaanya janata prativarsh ashadhi or kartiki ekadshi ko unke darshanon ke liye pangarpur kii "vaari" kiya karti thi, is prakaar kii vaari karanevaale "warkari" kehalaate hai. vitalopasna kaa yah "panth" "warkari" sampradaay kehalaata he. shri namdev isi sampradaay ke pramukh sant maane jate hai.
 warkari sant namdev ke samay ke sambandh main vidwaanon main matbhed he. matbhed kaa kaaran yah he ki maharashtra main namdev naamak paanch sant ho gaye hai or un sab ne thodi bahut "abhang" or padrachana kii he. aavate kii "sakal santagatha" main namdev ke naam par 2500 abhang milte hai. lagbhag 600 abhangon main keval namdev yaa "namaa" kii chhap he or shesh main "vishnudasanamaa" kii.
 namdev ji kaa janm 26 oktober 1270, ravivaar main pratham sanvatsar, samvath 1327, karthik shukla ekadshi ko pangarpur main hua tha. namdevji kaa janm paitruk gaanv narsi brahmani naamak gram ke mulnivaasee damaa sheth "shimpi" jise rajasthan main "chhipa" bhi kehete he, ke yahan pangarpur main hua tha.damaseth or uski patani jo ki bujurg the ne bachche ke liye puja archana ki to ek balak nadi main bahata hua aayaa zise damaseth ne paala yahi balak aage namdev kahalaaya yahi ek sandehaaspad vastusthiti he ki namdev kis kul or dharm main janme he ye zis chhinpi or seempi simpi yaa chheenpa samaaj ko anusarit hote he wo simpi samaaj maharashtra main shudra varna main aate he phir bhi inke anuyaayi zyaadaatar taank rajput he jo khaastaur par uttar bharat main he pashchim or madhya bharat main zyaadaatar harijan yaa dalit jati se he jo apane naam ke saath namdev lagaate he kuch ilaako main musaalmaan bhi he jaise madhyapradesh kii kuch jagahon par ! vahiin inaki gyaneshwarji se bhent hui or unki prerana se inhone nathpanthi visoba khechar se diksha lee. jo namdev pangarpur ke "vitthal" kii pratimaa main hi bhagwaan ko dekhte the, ve khechar ke sampark main aane ke baad use sarvatra anubhav karne lage. unako premabhakti main gyaan kaa samavesh ho gaya. dow mohansingh, "namdev" ko ramanand kaa shishy batalaate hai. parantu maharashtra main inaki bahumanya guru parampara is prakaar he -gyaneshwar ji or namdev ji ne uttar bharat kii saath-saath yatra kii thi. gyaneshwar marwar main kolayat naamak sthaan tak hi namdev ji ke saath gaye the. vahaan se lautakar gyaneshwarji ne "aalandi" main shake 1218 main samadhi le lee. gyaneshwar ke viyog se namdevji kaa man maharashtra se uchat gaya or ye punjab kii ore chale gaye. gurudaspur jile ke "ghumaan" naamak sthaan par aaj bhi namdev ji kaa mandir vidyaman he. vahaan simit kshetra main inkaa "panth" bhi chal rahaa he. santon ke jivan ke saath katipay chamatkaari ghatnaayen judi rahati he. namdev ke charitra main bhi sultan kii ajna se inkaa mrit gaay ko jilanaa, purvabhimukh bhagwaan jagmohanji mandir ke saamne kirthan karne par puujaari ke aapatti uthaane ke uparaant inke pashchim kii ore jate hi uske dwaar kaa pashchimabhimukh ho janaa, ghatana rajasthan ke paali jile main marwar ke paas "barsa" naamak gaanv main krishna bhagwaan jinhen sthaneey log bhagwaan jagmohanji kehete hai, ke puranic mandir kii ghatana kaa vrutant bhi miltaa hai. iskaa ullekh "hansanirvaani sant mohananandji maharaj" dwaara apane hastlikhit pustak main kiya hai, jis par shodh kar paali ke "gudaayendala gaanv" nivasee ""shri ashok aar.gahalot, ahmedabad"" ne saidhantik va praayogic pramaanon ke saath "san 2003" main ujagar kiya. jahaan "namdev bhakthi sampradaay sangh" ke praneta ha.bha.pa. shri ramakrishna jagannatha bagade maharaj, pune ne rashtriya str kaa adhiveshan kar is sthaan kii pushti san 2005 main kii), vitthal kii murti kaa inke haath dugdhpan karnaa, aadi ghatnaayen samavisht hai. maharashtra ke pangarpur sthit vitthal mandir ke mahadwar par shake 1272 main parivaar ke ek sadsy ko chhodkar sanjivan samadhi le lee. kuch vidvan inkaa samadhisthan ghumaan maanate hai, parantu bahumat pangarpur ke hi paksh main hai.
 bisoba khechar se diksha lene ke purv tak ye sagunopa the. pangarpur ke vitthal kii upasna kiya karte the. diksha ke uparaant inaki vitthalbhakti sarvavyaapak ho gai. maharashtriya sant parampara ke anusaar inaki nirgun bhakthi thi, jisamen sagun nirgun kaa kaai bhedbhaav nahin tha. unhone marathi main kai sau abhang or hindi main sau ke lagbhag pad rache hai. inke padon main hathyog kii kundalini-yoga-sadhana or premabhakti kii "talabeli" donon hai. nirguni kabir ke samaan namdev main bhi vrath, tirth aadi bahyadambar ke prati upeksha tathaa bhagavannam evam satguru ke prati aadar bhav vidyaman he. kabir ke padon main yatra-tatra namdev kii bhaavachaaya drushtigochar hoti he. kabir se purv namdev ne uttar bharat main nirgun bhakthi kaa prachaar kiya, jo nirvivaad he.
 aapane teen baar tirth yatraaen kii va sadhu santo ke saath bhraman karte rahe. jyon jyon aapaki aayu babbti gai, tyon tyon aapkaa yash failata gaya. aapane dakshin main bahut prachaar kiya. aapke saathi sant gyaneshwar ji paralok gaman kar gaye to aap bhi kuch uparam rahane lag gaye. jivan ke antim dinon main shri namdevji punah pangarpur aa gaye or 3 july san 1350 shanivaar ko sapariwaar "sanjivan samadhi" lekar moksh praapt kiya. aaj bhi unke bhakt is din ko "shri namdev samadhi diwas" ke rup main yaad karke apane ko dhanya samajhate he. unhone samadhi bhi shri vitthal bhagwan ke mandir main jane vaali sidhiyon main lee. unki antim ichha bhi yahi thi kii shri hari vitthal ke darshanath jo bhi bhakt mandir main pravesh kare tab unki raj kan mere maathe par pade or wo shri vitthal ke darshan kare . aaj bhi wo sthaan "shri namdev pyri" ke naam se janaa jaataa he.
 namdev ji ne jo baani uccharan kii vah gurugranth sahib main bhi milti he. bahut sari vaani dakshin va maharashtra main gaai jaati he. aapaki vaani padhane se man ko shanti milti he va bhakthi kii taraf man lagata he.
 ek din namdev ji ke pita kisi kaam se baahar ja rahe the. unhone namdev ji se kaha ki ab unke sthaan par vah thakur kii seva karenge jaise thakur ko snaan karana, mandir ko svachh rakhana va thakur ko doodh chadhaanaa. jaise sari maryaada main purna karata hoon vaise tum bhi karnaa. dekhnaa laaparvaahee yaa aalasy mat karnaa nahin to thakur ji naaraaz ho jaayenge.
 namdev ji ne vaisaa hi kiya jaise pitaaji samajhakar gaye the. jab usne doodh kaa katoraa bharkar thakur ji ke aage rakhaa or haath jodakar baitha va dekhtaa rahaa ki thakur ji kis tarah doodh pite hai? thakur ne doodh kahan pinaa tha? vah to pathar kii murti the. namdev ko is baat kaa pataa nahin tha ki thakur ko chammach bharkar doodh lagaaya jaataa va shesh doodh pandit pi jate the. unhone binati kerani shuru kii he prabhu! main to aapkaa chota sa sevak hoon, doodh lekar aayaa hoon krupa karke ise grahan kiijie. bhakt ne apni bechaini is prakaar pragat kii -
 he prabhu! yah doodh main kapalaa gaay se doh kar laayaa hoon. he mere gobind! yadi aap doodh pi lenge to meraa man shant ho jayega nahin to pitaaji naaraaz honge. sone kii katori maine aapke aage rakhi he. pie! avashya pie! maine koi paap nahin kiya. yadi mere pitaaji se pratidin doodh pite ho to mujhase aap kyon nahin le rahe? he prabhu! dayaa karen. pitaaji mujhe pehle hi bura va nikamma samajhate hai. yadi aaj aapane doodh na piya to meri khayr nahin. pitaaji mujhe ghar se baahar nikaal denge.
 jo kaary namdev ke pita sari umr na kar sake vah kaary namdev ne kar diya. us maasoom bachche ko pandito kii baimani kaa pataa nahin tha. vah thakur ji ke aage minnaten karata rahaa. ant main prabhu bhakt kii bhakthi par khinche hue aa gaye. pathar kii murti dwaara hanse. namdev ne iskaa zikr is prakaar kiya he -
 ek bhakt prabhu ke hryday main bas gaya. namdev ko dekhakar prabhu hans pade. hans kar unhone donon haath aage badhaaen or doodh pi liya. doodh pikar murti phir waisi hi ho gai.
 doodh pilaakar namdev ji ghar chale gaye. is prakaar prabhu ne unako saakshaat darshan die. yah namdev kii bhakthi maarg par pratham jeet thi.
 shuddh hryday se kii hui prarthana se unke paas shaktiyaan aa gai. vah bhakthi bhav vaale ho gaye or jo vachan munh nikalate vahi satya hote. jab aapke pitaaji ko yah gyaan hua ki aapane thakur main jaan daal di va doodh pilaayaa to vah bahut prasann hue. unhone samajha unki kul safal ho gai he.
