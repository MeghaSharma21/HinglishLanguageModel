 ekling rajasthan ke udaipur jile main sthit ek mandir parisar he. yah sthaan udaipur se lagbhag 18 kimi uttar main do pahadiyon ke bich sthit he. vaise ukt sthaan kaa naam 'kailahpuri' he parantu yahan ekling kaa bhavy mandir hone ke kaaran isko ekling ji ke naam se pukaara jane laga. bhagwaan shiv shri ekling mahadev rup main mewar rajya ke maharanaon tathaa anya rajputo ke pramukh aradhy dev rahe hai.manyata he ki yahan main raja to unke pratinidhi maatr rup se shashan kiya karte hai. isi kaaran udaipur ke maharana ko diwan ji kaha jaataa he.ye raja kisi bhi yuddh par jane se pehle ekling ji kii puja archana kar unase ashish avashya liya karte the. yahan mandir parisar ke baahar mandir nyaas dwaara sthapit ek lekh ke anusaar duungarpur rajya kii ore se mul banling ke indrasagar main pravaahit kiye jane par vartmaan chaturmukhi ling kii sthapana kii gai thi. itihaas bataata he ki ekling ji ko hi ko sakshi maanakar mewar ke ranaon ne anek baar yahan aitihaasik mahatv ke pran liye the. yahan ke maharana pratap ke jivan main anek vipattiyaan ain, kintu unhone un vipattiyon kaa datakar saamana kiya. kintu jab ek baar unka saahas tuutane ko hua tha, tab unhone akbar ke darbar main upasthit rahakar bhi apane gaurav kii raksha karne vaale bikaner ke raja prithvi raaj ko, udbodhan or virochit prerana se sarabor patr kaa uttar diya. is uttar main kuch vishesh vaakyansh ke shabd aaj bhi yaad kiye jate hai:
 ekling kaa yah bhavy mandir chaaron ore unche parcote se ghira hua he. is parisar main kul 108 mandir hai. mukhya mandir main eklingaji kii chaar siron vaali 50 feet kii murtti sthapit he. chaar chehron ke saath mahadev choumukhi yaa bhagwaan shiv kii pratimaa ke chaaron dishaao main dekhati he. ve vishnu, surya, rudra, or brahma kaa pratinidhitiv karte hai. shiv ke vaahan, nandi bail, kii ek pital kii pratimaa mandir ke mukhya dwaar par sthapit he. mandir main parivaar ke saath bhagwaan shiv kaa chitra dekhte hi banataa he. devi parvati or bhagwaan ganesh, kramshah shiv kii patni or bete, kii murtiyan mandir ke andar sthapit hai. yamuna or saraswati kii murtiyon bhi mandir main bhi nihit hai. in chhaviyon ke bich main, yahan ek shivlinga chaandi ke saanp se ghira hua he. mandir ke chaandi daravaajon par bhagwaan ganesh or bhagwaan kartikeya kii chhaviyaan hai. nrity karti naariyon kii murtiyon ko bhi yahaan dekha ja saktaa he. ganeshji mandir, amba mata mandir, naathon kaa mandir, or kalika mandir is mandir ke paas sthit hai.
 is mandir ke nirmaankaal va karta ke sambandh main koi likhit pramaan nahin mila he, parantu janashruti ke anusaar iskaa nirmaan bappa rawal ne aathvin shatabdi ke lagbhag karavaaya tha. uske baad yah mandir tod diya gaya, jise baad main udaipur ke hi maharana mokal ne iskaa jirnoddhar karavaaya tathaa vartmaan mandir ke nae swaroop kaa sampurna shrey maharana rimal ko he. ukt mandir kii kaale sangemarmar se nirmit mahadev kii chaturmukhi pratimaa kii sthapana maharana rimal dwaara kii gai thi. mandir ke dakshini dwaar ke samaksh ek takhe main maharana rimal sambandhi 100 shlokon kaa ek prashastipad laga hua he.
 is mandir kii charadivari ke andar or bhi kai mandir nirmit hai, jinamein se ek maharana kumbha kaa banwaaya hua vishnumandir he. is mandir ko log mirabai kaa mandir kehete hai. ekling ji ke mandir se thodi dur dakshin main kuch oonchaai par vikram samvath 1028 main yahan ke mathadhish ne 'lakulish' kaa ek mandir banwaaya tathaa is mandir ke kuch neeche vindhyavasini devi kaa ek anya mandir bhi sthit he. janashruti se yah bhi gyaat hota he ki bappa rawal kaa guru nath haritarashi ekling ji ke mandir kaa mahant tha or usee kii shishy parampara ne mandir kii puja aadi kaa kaary sanbhaala. ekling ji ke mandir ke mahant, ukt naathon kaa ek pracheen math aaj bhi mandir ke pashchim main bana hua he. baad main nath saadhuon kaa aacharan bhrasht ho jane se mandir kii puja aadi kaa kaary gucaayiyon ko saunpa gaya or ve ukt mandir ke mathadhish ho gaye. yah parampara aaj bhi chali aa rahi he.
