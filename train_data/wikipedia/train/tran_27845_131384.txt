 jis dhang se shikshak shikshaarthi ko gyaan pradaan karata he use shikshan vidhi kehete hai. "shikshan vidhi" pad kaa prayog bade vyapak arth main hota he. ek ore to iske antargat anek pranaliyaan evam yojanaayen sammilit kii jaati hai, duusari ore shikshan kii bahut si prakriyaayein bhi sammilit kar lee jaati hai. kabhi-kabhi log yuktiyon ko bhi vidhi maan lete hai; parantu aisa karnaa bhul he. yuktiyaan kisi vidhi kaa ang ho sakati hai, sampurna vidhi nahin. ek hi yukti anek vidhiyon main prayukt ho sakati he. 
 paathyavishay ko prastut karne ke do dhang ho sakate hai. ek main chaatro ko koi saamaanya siddhant bataakar uski jaanch yaa pushti ke liye anek udhaaharan die jate hai. duusare main pehle anek udhaaharan dekar chaatro se koi saamaanya niyam nikalvaaya jaataa he. pehali vidhi ko nigamanaatmak vidhi or duusari ko aagamanaatmak vidhi kehete hai. ye vidhi vyakaran shikshan ke liye sabase upyukt maani jaati he.
 duusare drushtikon se shikshan vidhi ke do anya prakaar ho sakate hai. pathyavastu ko upasthit karne kaa dhang yadi aisa hai ki pehle angon kaa gyaan dekar tab purna vastu kaa gyaan karaayaa jaataa he to use sanshleshnatmak vidhi kehete hai. jaise hindi padhaane main pehle varnmaala sikhaakar tab shabdon kaa gyaan karaayaa jaataa he. tatpashchaat shabdon se vaakya banawaye jate hai. parantu yadi pehle vaakya sikhaakar tab shabd or ant main varna sikhaye jaaen to yah vishleshnatmak vidhi kehalaaegi kyonki isamen purna se angon kii ore chalate hai.
 shikshan kaa ek prasiddh sutara hai - "moort se amoort kii ore". vastav main hamen bahya sansar kaa gyaan apni gyanendriyon ke dwaara hota he jinamein netra pramukh hai. kisi vastu par drushti padate hi hamen uskaa saamaanya parichay mil jaataa he. at: moort vastu gyaan pradaan karne kaa sabase saral saadhan he. isiliye aarambh se vastuvidhi kaa sahaara liya jaataa he arthath bacchon ko padhaane ke liye vastuon kaa pradarshan karke unke vishay main gyaan pradaan kiya jaataa he. yahan tak ki amoort ko bhi moort banane kaa prayaas kiya jaataa he. jaise, teen or do paanch ko samajhane ke liye pehle chaatro ke sammukh teen goliyaan rakhi jaati hai. phir unamem do goliyaan or milakar sabko ek saath ginate hai tab teen or do paanch spasht ho jaataa he.
 vastuvidhi kaa ek doosraa rup he - drushtaantvidhi. vastuvidhi main jis prakaar vastuon ke dwaara gyaan pradaan kiya jaataa he drushtaantvidhi main usee prakaar drushtaanton ke dwaara. drushtaant drishy bhi ho sakate hai or shravy bhi. isamen chitra, maanchitr, chitrapat aadi ke sahare vastu kaa spashtikan kiya jaataa he. saath hi upama, udhaaharan, kahani, chutkule aadi ke dwaara bhi vishay kaa spashtikaran ho saktaa he.
 vastu evam drushtaantvidhiyon se gyaan praapt karte karte jab bacchon ko kuch kuch anumaan karne tathaa apratyaksh vastu ko bhi samajhane kaa abhyaas ho jaataa he tab, kathanvidhi kaa sahaara liya jaataa he. isamen varnan ke dwaara chaatro ko pathyavastu kaa gyaan diya jaataa he. parantu is vidhi main chaatr adhiktar niskriy shrota bane rahete hai or pathan prabhaavshaalee nahin hota. isi se prasiddh shikshashasthri herbert spencer ne kaha he- "bacchon ko kam se kam batalaana chahie, unhen adhik se adhik swat: gyaan dwaara siikhnaa chahie". vyaakhyanvidhi isi kii sahachari he. ucch kakshaon main praaia: vyaakhyanvidhi kaa hi prayog laabhadaayak samajha jaataa he.
 kathanvidhi main praaia: herbert ke paanch sopanon kaa prayog kiya jaataa he. ve hai 
 parantu keval gnanarjan ke paathon main hi paanchon sopanon kaa prayog hota he. kaushal tathaa rasaswadan ke paathon main kuch simit sopanon kaa hi prayog hota he.
 prashn yadhyapi ek yukti he phir bhi sucraat ne prashnottar ko ek vidhi ke rup main prayog karke ise adhik mahatv pradaan kiya he. isi se ise sukaraati vidhi kehete hai. isamen prashnkarta se hi prashn kiye jate hai or uske uttaron ke aadhaar par usee se prashn karte-karte apekshit uttar nikalava liya jaataa he.
 jab se bal manovigyaan ke vikaas ne yah siddh kar diya he ki shiksha kaa centre na to vishay he, na adhyaaapak, varan chaatr he, tab se shikshan main sakriyata ko adhik mahatv diya jane laga he. karke siikhnaa arthath swanubhav dwaara gyaan praapt karnaa, aajkal kaa sarvaadhik vyapak shikshansiddhant he. at: ruson se lekar maantesri or dubi tak shikshashastriyon ne bacchon kii gyanendriyon ko adhik kaaryshil banane tathaa unke dwaara shiksha dene par adhik bal diya he. mahatma gandhi ne bhi isi siddhant ke aadhaar par basic shiksha ko janm diya. at: sakriy vidhi ke antargat anek vidhiyaan sammilit kii ja sakati hai jaise- shodhvidhi, yojana vidhi, dalton pranali, basic-shiksha-vidhi, ityadi.
 germany ke professor armastrong dwaara shodhvidhi kaa pratipaadan hua tha. is vidhi main chaatro ko upyukt vaataavaran main rakhkar swayan kisi tathy ko dhudhane ke liye prerit kiya jaataa he. iskaa yah arth nahin he ki adhyaaapak kuch nahin karata or chaatro ko manamaana kaam karne ko chhod detaa he. sach puuchhie to vah chaatr kaa pathpradarshan karata tathaa use galat raste se hataakar sidhe raste par laata rahata he. uskaa lakshya yah rahata he ki jo gyaan chaatr apane nirikshan athwa prayog dwaara praapt kar saktaa he use bataaya na jaae. is vidhi kaa prayog pehle to vigyaan kii shiksha main kiya gaya. phir dhire-dhire ganit, bhugol tathaa anya vishyon main bhi iskaa prayog hone laga.
 america ke prasiddh shikshashasthri duvi, kilpatric, steevenson aadi ke sammilit prayaas kaa fal yojana vidhi he. iske anusaar gyanprapti ke liye swaabhaavik vaataavaran adhik upyukt hota he. is vidhi se padhaane ke liye pehle koi samasya lee jaati he, jo praaia: chaatro ke dwaara uthaai jaati he or us samasya kaa hal karne ke liye unheen ke dwaara yojana banaai jaati he or yojana ko swaabhaavik vaataavaran main purna kiya jaataa he. isi se isaki paribhaasha is prakaar kii jaati he ki yojana vah samasyamoolak kaary he jo swaabhaavik vaataavaran main purna kiya jaae.
 america ke dalton naamak sthaan main 1912 se 1915 ke bich kumari hellen parkharstr ne shiksha kii ek nai vidhi prayukt kii jise dalton yojana kehete hai. yah vidhi kakshashikshan ke dosha ko dur karne ke liye avishkrut kii gai thi. dalton yojana main kakshabhawan kaa sthaan prayogshaala le leti he. prayek vishay kii ek prayogshaala hoti he, jisamen us vishay ke adhyayan ke liye pustaken, chitra, maanchitr tathaa anya saamagree ke atirikt sandarbhagranth bhi rahete hai. vishay kaa visheshgy adhyaaapak prayogshaala main baithkar chaatro kii sahaayta karata he, unke kaaryon kii jaanch tathaa sanshodhan karata he. varsh bhar kaa kaary 9 yaa 10 bhaagon main baantak nirdhaarit kaary ke rup main prayek chaatr ko likhit diya jaataa he. chaatr us nirdhaarit kaary ko apni ruchi ke anusaar vibhinn prayogshaalaon main jaakar puraa karata he. kaary anvitiyon main banta rahata he. jitani anviti kaa kaary puraa ho jaataa he utani kaa ullekh uske rekhapatr par kiya jaataa he. ek maas kaa kaary puraa ho jane par hi duusare maas kaa nirdhaarit kaary diya jaataa he. is prakaar chaatr kii unnati uske kiye hue kaary par nirbhar rahati he. is yojana main chaatro ko apni ruchi or suvidha ke anusaar kaary karne kii chhot rahati he. mul sroton se adhyayan karne ke kaaran unamem swaavlamban bhi aa jaataa he. is yojana ke anek roopaantar hue jaise- batevia, vinetka aadi yojanaayen. decrauli yojana yadhyapi isse purv kii he, phir bhi uske siddhanton main dalton yojana ke aadhaar par parivartan kiye gaye.
 mahatma gandhi kii wardha yojana yaa basic shiksha bhi apane dhang kii ek shikshavidhi he. gandhi ji ne desh kii tatkaaleen sthiti ko dekhte hue shiksha main 'haath ke kaam' ko pradhanta di. unka vishwaas tha ki jab tak chaatr haath se kaam nahin karata tab tak use shram kaa mahatv nahin gyaat hota. saidhantik gyaan manushya ko ahamkaari evam niskriy bana detaa he. at: bacchon ko aarambh se hi kisi na kisi hastkaushal ke dwaara shiksha deni chahie. hamaare desh main krishi evam katai-bunai buniyadi dhandhe hai jinamein desh kii teen chauthai janata lagi hui he. at: unhone inhen donon ko mul hastkaushal maanakar shiksha main pramukh sthaan diya. basic shiksha kii pramukh visheshtaayen hai :- 
 antim siddhant kaa bada virodh hua or basic shiksha main se hataa diya gaya.
 angreji shiksha ne desh ke adhikansh shikshit varg ko aisa pangu bana diya he ki ve haath se kaam karnaa hey maanate hai. yahi kaaran he ki sampann tathaa ucch varg ke logon ne buniyadi shiksha ke prati udaseenta dikhaai jisase yah shiksha keval nirdhan varg ke liye rah gai he. at: yah dhire-dhire asafal hoti ja rahi he.
 uparyukt vivechan se yah spasht he ki shikshanvidhiyaan anek hai. sabakaa pravartan kisi na kisi vishesh paristhiti main kisi shikshashasthri ke dwaara hua he. vastav main prayek adhyaaapak kii apni shikshavidhi hoti he jisase va chaatro ko unki ruchi tathaa yogyata ke anuroop gyaan pradaan karata he. jo vidhi jiske liye adhik upyogi ho vahi uske liye sarvshereshth vidhi he.
