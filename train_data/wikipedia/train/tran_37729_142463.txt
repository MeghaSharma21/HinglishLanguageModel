 kirity swatantra rup se rahanevaale chote-chote praani hai. inke sharir ke agle bhaag main ek romabh ang hota he, jiske romabh is tarah gati karte hai ki dekhanevaale ko sharir ke aage chakra chalata maaloom padataa he. isiliye inhen pahiedaar jantu kehete hai. angreji naam rotifera kaa yahi taatpary hai. isiilie is varg kaa naam rotifera yaa rotetoria rakhaa gaya he.
 kirit adhiktar saadhaaran svachh jal main rahete hai. kuch khaare pani main rahete hai or kuch samudr main bhi paae jate hai. kuch prithvi par nam sthanon par rahete hai or kuch kaai ke paudhe kii pattiyon ke aksh main rahete hai. kuch kirity paropjivi bhi hote hai. ek jati ghongha ke andon par paropjivi hoti he. is tarah kirity ne vibhinn prakaar ke nivasasthaan apana rakhe hai. inkaa vitaran bhi vistrut he. ye sansar ke sabhi konon main paae jate hai.
 kirity metazoa main kaaphi chote jantu hai. inaki lambaai .04 se 2 millimetre tak hoti hai, parantu adhiktar kirity .5 millimetre se lambey nahin hote. ye protozoa se bade nahin hote, isliye prarambh main log inako bhi protozoa maan baithe the. itane chote hote hue bhi inke sharir ke bheetar anek jatil indriyatantr hote hai, jinhen bina sookshmdarshi yantra se nahin dekha ja saktaa.
 kirity kaa sharir lambaakar hota he. adhyayan ke liye use teen bhaagon main vibhajit kiya jaataa hai. pehla, aage kaa chaudaa bhaag hai jisapar romabh ang hota hai. is bhaag ko sar kehete he or romabh ang ko mukut . sar ke baad kaa lanbaa bhaag dhad kehalaata he or tisare bhaag ko dum kehete hai. saadhaarant: kirity aise hi hote hai, parantu kuch aise bhi hai jinhone vishesh rup dhaaran kar liye hai. kuch thili ke aakaar ke hote hai, kuch gol hote hai or kuch chaude hote hai or kuch lambey patale hote hai, jaise . kuch kiritiyon kaa pyaale jaisaa sharir ek lambey danthal dwaara prithvi se judaa rahata hai. yadi kirity kaa sharir aadaa katkar dekha jaae to praaia: gol dikhaai padegaa, parantu kuch kiritiyon main parshviya tathaa kuch main pratiprushthiya deevaaren chipti hoti hai. adhiktar kirity dwiparshv samamiti vaale hote hai, parantu kuchhek bahari angon ke kaaran asamamit maaloom padane lagate hai. udhaaharan ke liye kisi main pair kii do anguliyon main se ek lambii or ek choti hoti hai. kuch kiritiyon kaa sharir pratiprushthiya diwaar kii ore jhukaa rahata he or kisi main puraa sharir sarpil hota hai.
 sharir halake pile rang ke aavaran, bahyatvak yaa cuticl se dhakaa rahata he. bahyatvak kuch kadaa hota he, isiliye sharir kaa idhar-udhar mudana sambhav nahin hota. isiilie koshikabhithti main praaia: valay hote hai. kabhi kabhi valay itane gahare hote hai ki sharir khandadaar maaloom hone lagata he. kuch kiritiyon ke dhad kaa bahyatvak visheshkar adhik motaa or kadaa ho jaataa he. isko laurika kehete hai. vipatti ke samay sharir kaa aage kaa bhaag laurika ke bheetar samaa jaataa hai. laurika kaa bahyatvak sada hota he yaa usapar shatkoniya athwa anya namoonay bane rahete hai.
 kirity ke sharir ke aage ke bhaag ko keval suvidha ke liye sar kaha jaataa he. yah chaudaa hota he or saamne chapata. kabhi kabhi saamne kaa bich kaa bhaag ubhada rahata hai. iske chaaron ore romabh hote hai. romabhayukt bhaag ko mukut kehete hai or uske madhya ke romabhavihin bhaag ko apical field . apical field par anek ubhade ang dikhalaai dete hai. inamen se kuch aise hote he jinpar neeche sthit grathiyon kii nalikaay khulti hai or kuch samvedak hote hai jinpar kade bal hote hai. adhik kiritiyon main mukut golakaar hota he. kuch jantuon main yah do pindakon main banta rahata he. danthal se prithvi par anurakt rahanevaale kiritiyon main mukut pyaale kii shakl kaa hota he or uskaa swatantra bhaag kai pindakon main vibhajit rahata hai. delid main dwipindkee mukut ke bich main ek pramukh ubhaad hota he, jiskaa upyog vah prithvi yaa paudhe aadi kii sataha par chalane main karata hai. is ubhaad ko rostrum kehete hai.
 karona ke romabh ek saath is prakaar gati karte hai ki saamne pani kii lehren ban jaati hai. yah jal kii lehren khaadya padaarth ke jal main tairte hue tukade munh tak le aati hai or khaadya padaarth yaa to munh main chalaa jaataa hai yaa use mukhang pakad lete hai. anek kiritiyon main romabh bhojan praapt karne ke mukhya saadhan hote hai or anya sabhi kiritiyon main ye bhojanprapti main sahaayta dete hai. mukut dwaara paidaa kii gai jal kii laharon se anya laabh bhi hai. ye jaanwaron ke chaaron ore kaa pani badalati rahati hai jisase jaanavar ko taaja oxijan miltaa rahata hai. swatantra rup se tairanevaale kiritiyon main romabh unhen tairne main sahaayta dete hai. jal kii lehren sharir ke nikat ekatra hue utsarjit padaarth baha le jaati hai.
 munh mukut ke madhya main pratiprushthiya rekha kii ore hota he. iske neeche kaa apical field kaa bhaag kuch uthaa rahata he, maano vah nichalaa oth ho. kisi kisi kirity ke anical field main ankhen bhi hoti hai. adhiktar kiritiyon main ankhen mastishk par sthit hoti hai. ankhen yaa to do hoti hai yaa ek. kisi kiriti main aankh tund par bhi sthit hoti he. aankh dekhne main chote laal chihn kii bhanti hoti hai.
 dhad lambaakar hota he yaa anek prakaar se chapata. yah sada hota he yaa vermika yukt. vermika saadi hoti he yaa usapar anek namoonay bane rahete hai. kisi kisi main vermika par kaante bhi hote hai. padalia naamak kirity par bade bade kaante hote hai jo sharir ke chalyman pindakon par sthit rahete hai. dhad par kuch vishesh sparshang hote hai. inamen ek joda sharir ke donon bagal main hota hai. ise parshviya shringika prishthiya kehete hai. ek shringika prishthiya tal par hoti hai. ise prishthiya shringika kehete hai. jis sthaan par dhad or dum milte hai vahaan madhyaprishthiya rekha par maladwar yaa guda sthit hai. dhad peeche kii ore patala hota jaataa hai or dum main mil jaataa he. kuch kiritiyon main, visheshkar mukutayukt kiritiyon main, dhad or dum bilkul alag maaloom padate hai.
 kuch kiritiyon main dum choti or kuch main badi hoti hai. dum ke bahyatvak par gahare valay hote hai jisase vah kai khandon kii bani hui maaloom padati he. kirity dum kii sahaayta se tal par rengte hai or tairte samay dum patavaar kaa kaary karti hai. prithvi se jude rahanevaale kirity main dum lamb danthlaakaar ho jaati he or jantu ko prithvi se jode rahati hai. dum ke ant main ek se chaar tak nanhen nanhen chalyman ang hote hai. jinhen anguli yaa to kehete hai. ye chote, ticone hote hai, yaa patale, lambey kaante jaise. anguliyon ke siron par dum ke bheetar sthit grathiyon kii nalikaay khulti hai. ye granthiyaan chipchipa padaarth paidaa karti hai, jo chalate samay anguliyon ko sataha se chipkaane karata hai.
 kirity praaia: paardarshee hote hai. koi koi kuch halake pile lagate hai. yah isliye ki bahyatvak yaa bahari aavaran kaa rang pilaa-sa hota he. bhure, laal yaa naarangi rang ke kirity bhi milte hai. yah rang khaae hue bhojan kaa hota he jo paardarshee se jhalkata hai.
 kirity main langik dwiparuta bhi milti hai. keval do virgon main nar tathaa nari donon ek jaisi hoti hai. shesh sab main nar chota or nari badi hoti hai. nar kii banaavat bhi saadhaaran hoti hai. delid naamak ek gana ke kiritiyon main nar milte hi nahin. keval naariyaan pai jaati hai or inamen anishekajanan dwaara bachche paidaa hote hai.
 sharir kii diwaar tathaa aantarangon ke bich ke sthaan ko sudoclom kehete hai. kentue yaa mendhak jaise jaanwaron main is sthaan kaa ceylom kehete hai. ceylom main sharir kii diwaar ke andar kii ore madhyajanstar kii ek parat hoti he or usee kii ek parat aantaragon par. is tarah ceylom madhyajanstar ke bich kii guha he or sudoclom main madhyajanstar kii paraten nahin hoti. sudoclom ek taral padaarth se bhari rahati hai. isamen kuch badi-badi shakhadar koshikaaye bhi hoti hai. isamen shakhaayen ek patala jaal-sa bana daalati he. ye koshikaaye kadachit keetanuon ko kha daalati hai. isliye inako fagosite kehete hai. kuch logon kaa yah bhi vichaar he ki yah utsarjan main sahaayta detii hai.
 munh se prarambh hokar aaharnal guda par baahar khulti he. munh patale mukh naal main khulata he or mukhnal grasani main. kirity kii grasani saare jantujgat main vilakshan he. yah badi maansal thili hoti he. iske bheetar kaa astr, jo bahyacharm kaa bana hota he, bhojan chabane kaa ek jatil upkaran he. iske mastax kehete hai. is upkaran ke saat bhaag hote hai jinhen traphaai kehete hai. jivit avasthaa main trophai praaia: sadaa gati karte hai or prishthi praaniyon ke dil kii bhanti maaloom padate hai. saadhaaran vyakti iske hriday samaj baithte hai. trophai jabadon kaa kaary karte hai. bhojya padaarth, jo karte hue jabadon kii laharon ke saath aakar aaharnal main pahunch pis jate hai. grasani kii diwaar se largranthiyaan sambandhit hoti hai. yah pachak laar ko aaharnal main pahunchaati hai. yah ras pisate hue bhojya padaarth se milakar pachan kriya puraa karata hai. grasani grasanalee main khulti he. isaki lambaai bhinn-bhinn kiritiyon main bhinn-bhinn hoti he. grasanalee amashay main khulti he. yah chaudee thili kii bhanti hoti he. amashay peeche kii ore patala hota jaataa he or antra main parivartit ho jaataa he. antra ke antim bhaag ko praaia: avaskar kehete hai. isliye ki isamen utsargi tantra kii nalikaay or andvahini khulti hai.
 shwasan ke liye kirity main vishesh ang nahin hote. sharir ke chaaron ore jal rahata hai. isi jal main ghule hue oxijan kaa sharir kii diwaar kii koshikaon main visaran ho jaataa hai.
 nitrogen-yukt mel ko baahar nikaalane ke liye kirity main utsarjan tantra hota he. do mukhya utsarjan nalikaay hoti hai, jo sharir ke parshviya bhaagon main hoti hai. aage se ek duusari se judi rahati hai. in utsarjan nalikaaon ko protonefradial, nalika kehete hai. prayek protonefradial nalika main do se k. steffanociros naamak kirity. yah ek skandh dwaara prithvi main chipka rahata he or skandh pair kii grathiyon se nikle hue ras kii bani thili se dhakaa rahata he. kha. tigue, skandhwala kirity. iske skandh par ek anda chipka hua he. ga. limaniyas iskaa valay dwipindkeey he. gha. anek limaniyas ek duusare ke saath samooh main. ng. pedelia iskaa sharir kai chalyman pindakon se bana hota he. in pindakon par lambey-lambey kaante hote hai. c. delid kaa aage kaa bhaag . isamen tund spasht he. ja. sharir kii diwaar kii kaat . jha. pair yaa dum. iske andar granthiyaan hai, jinaki nalikaay baahar kii ore khulti hai; anguliyaan bhi spasht hai. aath tak flem balb naamak ang khulte hai. lattu jaise ye ang sudoyilom ke taral padaarth se nitrogen yukt padaarth sokh lete hai or use protonefradial nalika dwaara baahar nikaal dete hai. donon tarah kii nalikaaon se milakar ek nalee banati hai, jo cloeka main khulti he or claek baahar khulti he.
 mastishk kii pratinidhi ek badi dwipindkeey gucchhika bilobd ganglion he, jo grasani ke prishthiya ore rahati he. isse anek tantrikas nikalati hai, jo sharir ke vibhinn bhaagon main sambandh sthapit karti he. tantrika tantra sharir kii gati tathaa anya kriyaaon or abhikriyaaon par niyantran rakhata he.
 kirity ke sharir main anek prakaar kii gyanendriyaan hoti hai. inamen ankhen pramukh hai jinka ullekh pehle ho chukaa he. inkaa kaary prakaash bodh. lagbhag sabhi kiritiyon main parshviya shringikas hoti hai. isi tarah prishthiya tal par mastishk ke upar ek, yaa ek jodi shringika hoti he. ise prishthiya shringika kehete hai. mukut par bhi anek gyanendriyaan hoti hai, visheshkar hydatina or sinchita aadi main.
 nar or nari alag alag hote hai. adhik sankhya main naariyaan dikhalaai detii hai. nar keval prajnan kaal main hi dikhalaai padate hai. nar maadaa se 1. 10 chote hote hai. maadaa kaa jananpind ek andashay he. isse ek nalee, andavahini, nikalakar claeka main khulti he. kisi kisi delid main andashay kaa ek joda hota he. nar jananpind ek badi thili jaisaa vrushan hota he. isse ek nalee baahar khulti he. is nalee ko shrukvahini kehete hai. shuukravaahini kii nalee main andar romabh hote hai. usamen ek joda prostate granthiyaan khulti hai. shuukravaahini kaa antim bhaag aisa hota he ki vah ulatakar baahar nikal aata he or maithun ke liye sirras kaa kaary karata hai.
 maithun ke samay sirras nari ke cloeka main daal diya jaataa he or shukranu vahaan chhod die jate hai. kirity main is yathakram dhang kaa upyog kam jantu karte hai. adhik sankhya main kirity sirras ko sharir kii diwaar fadkar bheetar daal dete hai or sudosil main shukranu chhodte hai. is kriya ko hypodermik ipregnation kehete he.
 shukranu andey ke paripakv hone ke pehle usamen pravesh kar jate hai. uske baad and kaa aavaran kadaa ho jaataa he or praaia: kantedaar, daanedaar yaa anya namoonaywaala ho jaataa he. sansechan ke ananthar parivardhan prarambh hota hai. kuch samay uparaant nanhen bachche nikalate hai. swatantra rup se tairanevaale kiritiyon main bachche rup rang evam aakaar main vayaskon jaise hote hai. ve kuch hi dinon main paripakv ho jate hai. nar janm ke samay hi paripakv hote hai, isiilie jitne bade is samay hote he jivan bhar utane hi bade rahete hai. danthal se jude rahanevaale kiritiyon ke bachche bhi swatantra rup se tairanevaale hote hai. kuch samay baad apane paad kii sahaayta se ve tal se lag jate hai or paad lanbaa hokar danthal bana detaa hai.
 kirity yaa rotiphera varg ke jeevon ko teen ganon main vibhajit kiya gaya he. inke naam hai sisonida, daloydia or monogonunta. inamen se antim gana main sabase adhik kirity hai. inamen sabase kam viksit sisonida samudr main rahanevaale kirity kaa chota gana he. daloydia adhiktar dekhne main aate hai. inkaa mukut paravarti hota he or do pindakon main vibhajit rahata hai. inamen par nahin hote, keval naariyaan milti hai. inamen prajnan anishekajanan kriya dwaara hota hai, arthath parivardhan, ke liye andey ko sansechan kii aavashyaktaa nahin hoti. shesh sab tairanevaale, arthath danthal dwaara prithvi se jude rahanevaale, kirity monogonunta gana main hai. inamen nar chote hote hai or unke ek vrushan hota hai. yah gana teen upkarnon main vibhajit hai. inke naam hai: 
  plyma, arthath tairanevaale praani; 
  floor-kuleriamia, tairanevaale yaa prithvi se jude kirity; or 
  colothikeshia, adhiktar prithvi se jude rahanevaale kirity, jinka aglaa bhaag pyaale ke aakaar kaa hota he, kendriya munh hota he tathaa praaia: romabh ke sthaan par corona main bade-bade achalyman kaante hote hai.
