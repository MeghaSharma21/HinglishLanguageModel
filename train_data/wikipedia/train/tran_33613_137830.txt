 bharat ke maharajyapal yaa governor-general bharat main british raaj kaa adhyaksh or bhartiya swatantraaa uparaant bharat main, british samprabhu kaa pratinidhi hota tha. inkaa karyaalay san 1773 main banaaya gaya tha, jise fort wiliam kii presidency kaa governor-general ke adheen rakhaa gaya tha. is karyaalay kaa fort wiliam par sidhaa niyantran tha, evam anya british east india company ke adhikariyon kaa paryvekshan karata tha. sampoorn british bharat par purna adhikaar 1833 main diye gayi or tab se yah bharat ke governor-general ban gayi.
 1858 main bharat british shashan kii adheen aa gaya tha. governor-general kii oopaadhi uske bhartiya british praant or british bharat, shabd swatantraaa purv kaal ke avibhajit bharat ke inhen british niyantran ke praanton ke liye prayog hota he. 
 vaise adhikansh british bharat, british sarkaar dwaara sidhe shasit naa hokar, uske adheen rahe shaskaon dwaara hi shasit hota tha. bharat main saamanton or rajavaadon ko governor-general ke british sarkaar ke pratinidhi hone kii bhoomika ko darshit karne hetu, san 1858 se viceroy evam governor-general of india prayog hui. vicery oopaadhi 1947 main swatantraaa uparaant lupt ho gayi, lekin governor-general kaa karyaalay san 1950 main, bhartiya ganatantraa tak astitv main rahaa.
 1858 tak, governor-general ko british east india company ke nideshkon dwaara chaynit kiya jaataa tha or vah unheen ko javabdeh hota tha. baad main vah maharaja dwaara british sarkaar, bharat rajya sachiv, british cabinet; in sabhi kii raay se chayan hone laga. 1947 ke baad, samraat ne uski niyukti jari rakhi, lekin bhartiya mantriyon kii raay se, naa ki british mantriyon kii salaah se.
 governor-general paanch varsh ke kaarykaal ke liye hota tha. use pehle bhi hataaya ja saktaa tha. is kaal ke purna hone par, ek asthaayee governor-general banaaya jaataa tha. jab tak ki nayaa governor-general padbhaar grahan naa kar le. asthaayee governor-general ko praayah prantiya governron main se chunaa jaataa tha.
 varran hastings, bharat ke pratham governor-general fort wiliam kebharat ke kai bhaagon par east india company kaa raaj tha, jo nammaatr ko mughal badshaah ke pratinidhi ke taur par raaj karti thi. 1773 main, company main bhrashtachar ke chalate, british sarkaar ne, regulation act adhinium ke tahat, bharat kaa prashasan aanshik rup se apane niyantran main le liya tha. bengal main fort wiliam kii presedency ke shashan hetu ek governor-general, tathaa ek parishad kaa gathan kiya gaya. pratham governor-general evam parishad kaa naam adhinium main likhit he. unke uttaradhikari east india company ke nideshkon dwaara chaynit hona tay hua tha. is adhiniyakm ke anusaar governor-general tathaa parishad kaa paanch varshiya kaarykaal nishchit kiya gaya tha. parantu shashan ko unhen madhyavadhi main hataane kaa purnadhikaar tha.
 1833 ke charter act adhinium ne fort wiliam ke governor-general evam parishad ko badal kar bharat kaa governor-general evam parishad bana diya. lekin unhen chayan karne kii samarthy nideshkon ko hi rakhi, keval usko shashan ke anumodan kaa vishay bana diya.
 1857 ke sangram ke baad, east india company samaapt kar di gayi or bharat british shashan ke adheen aa gaya. government of india act 1858 adhinium ke dwaara, governor-general ko niyukt karne kaa dhikaar diya gaya. bharat or pakistan ko 1947 main swatantraaa mili, parantu governor-general phir bhi jari rahe, jab tak ki donon deshon ke samvidhan nahin ban gayi. mountbayton kuch samay bharat kaa governor-general bana rahaa. lekin donon deshon ke apane governor-general bane. baad main bharat 1950 main dharm-nirpeksh ganatantr bana or 1956 main pakistan islamic ganraajya bana.
 governor-general ko pehle pahal, keval bengal presidency par hi adhikaar tha. regulatting adhinium dwaara, unhen videsh sambandh evam raksha sambandhi kai atirikt adhikaar diye gayi. east india company kii anya presidensiyon jaise madras presidency, bombai presidency, evam bengakulu presidency ko, bina fort wiliam ke governor-general evam parishad kii agrim anumodan ke; naa to koi yuddh kii ghoshnaa ke adhikaar the, naa hi kisi bhartiya rajavaadeen se shanti sambandh banane ke adhikaar diye gayi the. 
 governor-general kii videsh maamalon ke adhikaar india act 1784 ke dwaara badhaaye gayi. is adhinium ke tahat, company ke anya governor naato koi yuddh ghoshit kar sakate the, naa hi shanti prakriya, naa hi koi sandhi prastaav yaa anumati kisi bhi bhartiya raajaaon se, jab tak ki governor-general yaa company ke nideshkon se anumati yaa aadesh naa mila ho.
 haalanki governor-general videsh nitiyon kaa sanchaalak ban gaya, parantu vah bharat kaa purna adhyaksh nahin tha. yah sthiti keval charter act 1833 ke tahat aayi, jisane use puure british bharat par naagarik evam sainya shashan ke purna adheekshan, nirdesan, evam niyantran ke adhikaar diye. is adhinium se use vaidhanik adhikaar bhi mili.
 1858 uparaant, governor-general bharat kaa mukhya prashaasak or british shashan kaa pratinidhi ban gaya. bharat ko kai praanton main baanta gaya, prayek ke ek governor yaa prashaasak niyukt hue. governor british sarkaar dwaara niyukt hue the, jinke ve sidhe javabdehi the. leftinent governor, chif kamishnar evam prashaasak niyukt hue, jo ki governor ke adheen karyrat the. 
  governor-general sabase shaktishaalee rajya bhi swayan dekhtaa tha, jaise:-hyderabad ke nizaam, mysore ke maharaja, gwalior ke sindhiya maharaja, baroda ke gayaquad maharaja, jammu evam kashmir ke maharaja, ityadi. sheshah rajavaade yaa to raajapootaana agency]] evam central india agency dekhati thi, yaa prantiya shashan.
 ek baar bharat ke swatantraaa praapt karne ke uparaant, bhartiya mantrimandal ke din par din adhikaar praapt karte rahane par, governor-general kii bhoomika keval aupchaarik rah gayi thi. raashtra ke ganatantr banane par, gaiyr-karypalak bharat ke raashtrapati ne vahi prakaarya jari rakhe.
 governor-general ko apane vaidhanik evam karypalak adhikaron ke prayog hetu, sarvada hi parishad kii salaah mili. governor-general ko, kaiprakaryon ke dauraan, governor-general in concil kaha jaataa tha.
 governor-general excelency kii style prayog kiya karte the, evam bharat main, anya sabhi sarkari adhikariyon par varchasv rakhte the. unhen yor excelency se sambodhit kiya jaataa tha, tathaa unke liye hiz excelency prayog kiya jaataa tha. 1858-1947 ke kaal main, governor-general ko french bhashaa se roy yani raja or vaais angrezi se, yani up, milakar viceroy kaha jaataa tha. yah upadhi sarvapratham rani victoria ne viscus canning ke niyukti ke samay kii thi. inaki patniyon ko visrin kaha jaataa tha. unke liye har excelency, evam unhen yor excelency kahkar sambodhit kiya jaataa tha. parantu britain ke maharaja ke bharat main hone par, yah oopaadhiyaan prayog nahin hoti thim. 
 san 1861 main, jab order of da star of india, viceroy ko grand master eks offishio ghoshit kiya gaya. governor-general ko 1877 main, paden grand master of order of indian empire bhi ghoshit kiya gaya. 
 adhikansh governor-general evam viceroy pear the. jo nahin the, unamem sar jon shor baronat, evam cord wiliam bantic lord the, kyonki ve ek duk ke putr the. keval pratham or antim governor-general varran hastings tathaa chakravarti rajagopalacharya or kuch asthaayee governor-general, ko koi vishesh oopaadhi nahin thi.
 1885 ke lagbhag, governor-general ko sangheey dhvaj fahraane kii anumati de di gayi jisamen bich main star of india ke upar ek mukut laga hua tha. yah dhvaj, governor-general kaa nijee dhvaj nahin tha, yah governor, leftinent governor, chif kamishnar evam bharat main anya british adhikariyon dwaara bhi prayog kiya jaataa tha. samudri yatra ke dauraan, keval governor-general hi is dhvaj ki mukhya dhvaj stambh par fahraata tha, anya use gaun stambhon se hi fahraate the.
 1947 se 1950 tak, bharat ke governor-general, ek shahi dhaal sahit ek nila dhvaj prayog kiya karte the. is chinh ke neeche shabd “bharat” sunahare aksharon main ankit hota tha. yahi namoona kai anya governor-general dwaara bhi prayog kiya gaya. yah kisi governor-general kaa antim nijee dhvaj tha.
 fort wiliam ke governor-general belweder house, kalakatta main aarmabhik unnisvin shatabdi tak rahaa karte the. phir government house kaa nirmaan hua. 1854 main, bengal ke leftinent governor ne vahaan apana awaas banaaya. ab belweder house main bhartiya rashtriya pustkaalay he.
 lord vailesley, jinhone kaha tha, ki bharat ko ek mahal se shasit hona chaiye, naa ki ek dak bangale se; ne ek ek vrahat haveli banavaayi, jise government house kaha gaya. yah 1799-1803 ke bich nirmit hua. yah haveli san 1912 tak prayog main rahi, jab tak kii rajdhani kalakatta main rahi. phir rajdhani dilli sthanantarit kii gayi. tab bengal ke lefti. governor ko governor kaa purnadhikaar diya gaya or government house main awaas diya gaya. ab yahi bhawan, vartmaan pashchim bengal kaa rajyapal awaas he. ise ab isi naam ke hindi roopaantar, raaj bhawan kaha jaataa he.
 jab rajdhani ko kalakatta se dilli sthanantarit kiya gaya, viceroy ne nav-nirmit sar edwin lootyans dwaara abhikalpit, viceroy house main awaas kiya. haalanki nirmaan 1912 main armbh hua, parantu vah 1929 tak bhi purna naa ho sakaa; or 1931 tak bhi uskaa aupchaarik udghaatan nahin sampann ho paaya. isaakhi antim laagat pound 8,77,000 thi. vartmaan main, yah awaas, apane vartmaan hindi naam “raashtrapati bhawan” se prasiddh he.
 puure british prashasan ke dauraan, governor-general shimla sthit vicerigal loj main greeshm ritu bitaate the. puri sarkaar greesh ritu kii garmi se bachane hetu, har varsh shimla jate the.
 governor-general 
 maharajyapal k billaa 
 maharajyapal kaa dhvaj 
 maharajyapal kaa dhvaj 
 
