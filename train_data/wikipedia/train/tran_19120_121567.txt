 bharatvarsh ke jharkhand pradesh main sthit dhanbad se 52 kimi dur mathan baandh damodar vaili karporation kaa sabase bada jalashay he. iske aas-paas kaa saundarya paryatakon ko barabas hi apni ore aakarshith kar letaa he. baraakar nadi ke upar bane is band kaa nirmaan baadh ko rokane ke liye kiya gaya tha. band ke neeche ek power stesan kaa bhi nirmaan kiya gaya he, jo dakshin purv asia main apane aap main aadhuniktam takanic kaa udhaaharan mana jaataa he. isaki pariklpana jawaharlal nehru ne kii thi. iske paas hi maan kalyaneshwari kaa ek ati pracheen mandir bhi he. lagbhag 65 varg kimi main faile is band ke paas ek jhil bhi he jahaan naukayan or awasaiya suvidhaayen uplabdh he. iske atirikt ek mrigadaav tathaa pakshi vihaar bhi he, jahaan paryatak jangal ke prakritik soundarya tathaa vibhinn kism ke pashu-pakshiyon ko dekh sakate he. 15,712 feet lambey or 165 feet unche is band se 60,000 kilowat bijli kaa utpaadan hota he. vaise gaye ilaaka naksali prabhavit bhi he----isliye jane se pehle thodaa saavdhaan
 paryaton kii drushti se mathan band kaa mahatvapurn sthaan he. yahan hajaaron kii sankhya main paryatak pratidin pahonchte hai jisase puraa shahar parvatiy nagari jaisaa lagata he. is shahar kii shanti anayas aakarshith kar leti he. yahan avaagaman ke liye dilli or mumbai sahit desh ke kai bhaagon se ranchi or patna ke liye vaayu sevaayen uplabdh hai. ranchi or patna hawaii adde se bason va texiyon dwaara paryatak aasaani se dhanbad tak pahunch sakate hai. baraakar or kumaradhubi yahan ke nikatatam railway-stesan hai, jo yahan se 8 kimi kii duuri par sthit he. dhanbad or gomo is shahar ke mukhya railway stesan hai, jo desh ke vibhinn sthalon se sidhe rail-seva dwaara jude hue hai. mathan ke liye dhanbad, asanasol tathaa baraakar se har samay bas seva uplabdh he.
