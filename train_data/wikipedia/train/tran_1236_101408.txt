 jwalamukhi mandir, kangra ghati se 30 kimi dakshin main himachal pradesh main sthit he. yah mandir 51 shakti peethon main shaamil he. jwalamukhi mandir ko jota vaali kaa mandir or nagarkot bhi kaha jaataa he. jwalamukhi mandir ko khojane kaa shrey pandavo ko jaataa he. unheen ke dwaara is pavitra dharmik sthal kii khoj hui thi. is sthaal par mata sati kii jeebh giri thi. is mandir main mata ke darshan jyoti rup main hote he. jwalamukhi mandir ke sameep main hi baba gora nath kaa mandir he. jise gorakh dibbi ke naam se janaa jaataa he. is mandir kaa praathmik nimarn raja bhoomi chand ke karavaaya tha. baad main maharaja ranjit singh or raja sansarchand ne 1835 main is mandir kaa purna nimarn karaayaa. mandir ke andar mata kii nau jyotiyaan he jinhen, mahakali, annapurna, chandi, hinglaj, vindhyavaasani, mahalakshmi, saraswati, ambika, anjidevi ke naam se janaa jaataa he.
 durga saptshati or devi mahatyamay ke anusaar devataaon or asuron ke bich main sau varshon tak yuddh chalaa tha. is yuddh main asuro kii sena vijayi hui. asuro kaa raja mahisasur swarg kaa raja ban gaya or devtaa saamaanya manushyon ki bhaanti dharti par vichalan karne lage. tab parajeet devtaa brahama ji ko aage kar ke us sthaan par gayi jahaan shivaji, bhagwaan vishnu ke paas gaye. sari katha kah sunai. yah sunakar bhagwaan vishnu, shivaji ne bada krodh kiya us krodh se vishnu, shivaji ke sharir se ek ek tej utpann hua. bhagwaan shankar ke tej se us devi kaa mukh, vishnu ke tej se us devi kii vaayen, brahama ke tej se charan tathaa yamraj ke tej se bal, indra ke tej se kati pradesh tathaa anya devtaa ke tej se us devi kaa sharir bana. phir himalay ne singh, bhagwaan vishnu ne camel, indra ne ghanta tathaa samudr ne kabhi na maili hone vaali maala pradaan kii. tabhi sabhi devataaon ne devi kii aradhana kii taaki devi prasann ho or unke kashto kaa nivaaran ho sake. or hua bhi aisa hi. devi ne prasann hokar devataaon ko vardaan de diya or kaha main tumhaari raksha avashya karuungi. isi ke falswaroop devi ne mahisasur ke saath yuddh prarambh kar diya. jisamen devi ki vijay hui or tabhi se devi kaa naam mahisasur mardani pad gaya.
 jwalamukhi mandir shakti peeth mandiron main se ek he. puure bharatvarsh main kul 51 shaktipeeth he. jin sabhi kii utpatti katha ek hi he. yah sabhi mandir shiv or shakti se jude huai he. dharmik grandho ke anusaar in sabhi sthalo par devi ke ang gire the. shiv ke sasur raja daksh ne yajna kaa aayojan kiya jisame unhone shiv or sati ko aamantrit nahin kiya kyonki vah shiv ko apane baraabar kaa nahin samajhate the. yah baat sati ko kaaphi buree lagi or vah bina bulaae yajna main pahunch gayi. yajna sthal par shiv kaa kaaphi apmaan kiya gaya jise sati sahan na kar saki or vah havan kund main kud gayin. jab bhagwaan shankar ko yah baat pataa chali to vah aaye or sati ke sharir ko havan kund se nikaal kar tandav karne lage. jis kaaran saare brahmand main haahaakaar much gaya. puure brahmand ko is sankat se bachaane ke liye bhagwaan vishnu ne sati ke sharir ko apane sudarshan chakra se 51 bhaago main baant diya jo ang jahaan par gira vah shakti peeth ban gaya. manyata he ki jwalaji main mata sati kii jeebh giri thi. jwalamukhi mandir ko jota vaali kaa mandir or nagarkot bhi kaha jaataa he.
 jwalamukhi mandir kaa itihaas kaaphi pracheen he is sthaan ko pehali baar ek gaay paalak ne dekha tha. vah apni gaay kaa peechha karte hue is sthaan tak pahunchaa. iske peeche kaaran yah tha ki uski gaay doodh nahin de rahi thi vah apana sara doodh pavitra jwalamukhi main ek divya kanya ko pilaa aati thi. usne yah drishy apni aankho se dekha or vahaan ke raja ko bataaya. raja dwaara satya kii jaanch ke liye apane sipaahiyon ko bheja gaya. sipaahiyon ne bhi yah najaara dekha. unhone sari baat raja ko bataai or satya kii jaanch ke pashchaat raja dwaara is sthaan par mandir kaa nirmaan karaayaa gaya.
 jwalamukhi mandir ke sambandh main ek katha kaaphi prachlit he. yah 1542 se 1605 ke madhya kaa hi hoga tabhi akbar dilli kaa raja tha. dhyanubhakt mata jotavaali kaa param bhakt tha. ek baar devi ke darshan ke liye vah apane gaanvvaasiyo ke saath jwalaji ke liye niklaa. jab uskaa kafila dilli se gujara to mughal badshaah akbar ke sipaahiyon ne use roak liya or raja akbar ke darbar main pesh kiya. akbar ne jab dhyanu se poocha ki vah apane gaanvvaasiyon ke saath kahaan ja rahaa he to uttar main dhyanu ne kaha vah jotavaali ke darshano ke liye ja rahe hai. akbar ne kaha teri maa main kya shakti he ? or vah kya-kya kar sakati he ? tab dhyanu ne kaha vah to puure sansar kii raksha karne vaali hai. aisa koi bhi kaary nahin he jo vah nahin kar sakati he. akbar ne dhyanu ke ghode kaa sar katwa diya or kaha ki agar teri maa main shakti he to ghode ke sar ko jodakar use jivit kar den. yah vachan sunakar dhyanu devi kii stuti karne laga or apana sir kaat kar mata ko bhet ke rup main pradaan kiya. mata kii shakti se ghode kaa sar jud gaya. is prakaar akbar ko devi kii shakti kaa ehsaas hua. badshaah akbar ne devi ke mandir main sone kaa chhatra bhi chadhaaya. kintu uske man main abhimaan ho gaya ki wo sone kaa chhatra chadhaane laayaa he, to mata ne uske haath se chhatra ko girava diya or use ek ajeeb dhaatu kaa bana diya jo aaj tak ek rahasy he. yah chhatra aaj bhi mandir main maujuud he.
 vaidic dharmapar ek shrenee kaa bhaag
 moksh
 dhyaan yoga 
 
 mandir kaa mukhya dwaar kaaphi sundar ev bhavy he. mandir main pravesh ke saath hi baaye haath par akbar nahar he. is nahar ko akbar ne banwaaya tha. usne mandir main prajjwalit jyotiyon ko bujhane ke liye yah nahar banwaaya tha. uske aage mandir kaa garbh dwaar he jiske andar mata jyoti ke rup main virajman he. mandir main alag-alag nau jyotiyaan he jise alag-alag naam se janaa jaataa he. thoda upar kii ore jane par gorakhnath kaa mandir he jise gorakh dibbi ke naam se janaa jaataa he. is main ek pani kaa ek kunad he jo dekhnane main khulata hua lagata he par vastav main ekadam garam nahin he. jwalaji ke paas hi main 4.5 kimi kii duuri par nagini mata kaa mandir he. is mandir main july or agast ke maah main meley kaa aayojan kiya jaataa he. 5 kimi ki duuri par raghunatha ji kaa mandir he jo ram, lakshmana or sita ko samarpi he. is mandir kaa nirmaan pandavo dwaara karaayaa gaya tha. jwalamukhi mandir kii chotii par sone kii parat chadhi hui he.
 jwalaji main navaratri ke samay main vishaal meley kaa aayojan kiya jaataa he. saal ke donon navaratri yahaan par bade dhoomdhaam se manaaye jate he. navaratri main yahaan par aane vaale shraddhaluon kii sankhya doguni ho jaati he. in dinon main yahaan par vishesh puja archana kii jaati he. akhand devi paath rakhe jate hai or vaidic mantroccharan ke saath havan ityadi kii jaati he. navaratri main puure bharat varsh se shraddhalu yahaan par aakar devi kii krupa praapt karte he. kuch log devi ke liye laal rang ke dhvaj bhi laate he.
 mandir main aarti ke samay adbhoot najaara hota he. mandir main paanch baar aarti hoti he. ek mandir ke kapaat khulte hi suryoday ke saath main kii jaati he. duusari dopaher ko kii jaati he. aarti ke saath-saath mata ko bhoga bhi lagaaya jaataa he. phir sandhya aarti hoti he. iske pashchaat raatri aarti hoti he. iske baad devi kii shayan shayya ko taiyaar kiya jaataa he. use phoolo or sugandhit samagriyon se sajaayaa jaataa he. iske pashchaat devi kii shayan aarti kii jaati he jisamen baari sankhya main aaye shraddhalu bhaag lete he.
 1. subah ki aarti 5.002. panjuupachaar pujan subah ki aarti ke baad3. dopaher ki aarti 12.00 baje4. sandhya aarti 7.00 baje5. shayan aarti 10.00 baje
 jwalaji mandir jane ke liye najdiki hawaii adda gagal main he jo ki jwalaji se 46 kimi kii duuri par sthit he. yahan se mandir tak jane ke liye car va bas suvidha uplabdh he.
 rail maarg se jane vaale yaatri pathankot se chalane vaali special train kii sahaayta se maranda hote hue palampur aa sakate he. palampur se mandir tak jane ke liye bas va car suvidha uplabdh he.
 pathankot, dilli, shimla aadi pramukh shahro se jwalamukhi mandir tak jane ke liye bas va car suvidha uplabdh he. yatri apane nijee vahno va himachal pradesh tourism vibhaag kii bas ke dwaara bhi vahaan tak pahunch sakate he. dilli se jwalaji ke liye dilli parivahan nigam kii sidhi bas suvidha bhi uplabdh he.
 pathankot: 123 kimidelli: 473 kimikangra: 30 kimishimla: 212 kimiambala: 273 kimidharamshala: 55 kimi
 jwalaji main rahane ke liye kaaphi sankhya main dharmashalae va hotel he jinamein rahane va khaane kaa uchit prabandh he. jo ki uchit mulio par uplabdh he. jwalamukhi mandir ke paas kaa najdiki shahar palampur va kangra he jahaan par kaaphi saare dilaks hotel he. yatri yahaan par bhi thahar sakate he yahan se mandir tak jane ke liye bas va car suvidha muhaiyaa he.
 visheshta
 yah himachal pradesh kaa aisa mandir he jahaan kisi bhi murti kii puja nahin hoti hai. yahaan mandir ke andar 9 sthanon par divya jyoti nirantar jalati he.
 lekhak aman kumaar vishwaas
