 bhashaa vah saadhan he jiske dwaara ham apane vichaaron ko vyakt karte he or iske liye ham vaachik dhvaniyon kaa upyog karte hai. 
 bhashaa mukh se uccharit honevaale shabdon or vaakyon aadi kaa vah samooh he jinke dwaara man kii baat batalaai jaati he. kisi bhashaa kii sabhi dhvaniyon ke pratinidhi swan ek vyavastha main milakar ek sampoorn bhashaa kii avadharana banaate hai. vyakt naad kii vah samshti jisaki sahaayta se kisi ek samaaj yaa desh ke log apane manogat bhav tathaa vichaar ek duusare par prakat karte hai. mukh se uccharit honevaale shabdon or vaakyon aadi kaa vah samooh jinke dwaara man kii baat batalaai jaati he. boli. jabaan. vaani. vishesh— is samay saare sansar main praayah hajaaron prakaar kii bhashaayen boli jaati hai jo saadharantah apane bhashiyon ko chhod or logon kii samaj main nahin aatin. apane samaaj yaa desh kii bhashaa to log bachapan se hi abhyast hone ke kaaran acchhee tarah jaanate hai, par duusare deshon yaa samaajon kii bhashaa bina acchhee tarah nahin aati. bhashavigyaan ke gyaataaon ne bhashaaon ke arya, semetic, hemetic aadi kai varg sthapit karke unamem se prayek kii alag alag shakhaayen sthapit kii hai or un shakhaakon ke bhi anek varg upvarg banaakar unamem badi badi bhashaaon or unke prantiy bhedon, upbhaashaon athaav boliyon ko rakhaa he. jaise hamaari hindi bhashaa bhashavigyaan kii drushti se bhashaaon ke arya varg kii bhartiya arya shakha kii ek bhashaa he; or brajabhasha, avadhi, bundelkhandi aadi isaki upbhashaayen yaa boliyaan hai. paas paas boli janevaali anek upbhaashaon yaa boliyon main bahut kuch samya hota he; or usee samya ke aadhaar par unke varg yaa kul sthapit kiye jate hai. yahi baat badi badi bhashaaon main bhi he jinka parsparik samya utana adhik to nahin, par phir bhi bahut kuch hota he. sansar kii sabhi baton kii bhanti bhashaa kaa bhi manushya kii aadim avasthaa ke avyakt naad se ab tak baraabar vikaas hota aayaa he; or isi vikaas ke kaaran bhashaaon main sadaa parivartan hota rahata he. bhartiya aaryon kii vaidic bhashaa se sanskut or prakriton kaa, prakriton se apbhranshon kaa or apbhranshon se aadhunik bhartiya bhashaaon kaa vikaas hua he. 
 saamanytah bhashaa ko vaicharik aadan-pradaan kaa madhyam kaha ja saktaa he. bhashaa abhyantar abhivyakti kaa sarvaadhik vishwasaneey madhyam he. yahi nahin vah hamaare abhyantar ke nirmaan, vikaas, hamaari asmita, saamaajik-saanskrithik pahchaan kaa bhi saadhan he. bhashaa ke bina manushya sarvatha apurna he or apane itihaas tathaa parampara se vicchhinn he.
 is samay saare sansar main praayah hajaaron prakaar kii bhashaayen boli jaati hai jo saadharantah apane bhashiyon ko chhod or logon kii samaj main nahin aatin. apane samaaj yaa desh kii bhashaa to log bachapan se hi abhyast hone ke kaaran acchhee tarah jaanate hai, par duusare deshon yaa samaajon kii bhashaa bina acchhee tarah siikhe nahin aati. bhashavigyaan ke gyaataaon ne bhashaaon ke arya, semetic, hemetic aadi kai varg sthapit karke unamem se prayek kii alag alag shakhaayen sthapit kii hai or un shakhaon ke bhi anek varg-upvarg banaakar unamem badi badi bhashaaon or unke prantiy bhedon, upbhaashaon athaav boliyon ko rakhaa he. jaise hindi bhashaa bhashavigyaan kii drushti se bhashaaon ke arya varg kii bhartiya arya shakha kii ek bhashaa he; or brajabhasha, avadhi, bundelkhandi aadi isaki upbhashaayen yaa boliyaan hai. paas paas boli janevaali anek upbhaashaon yaa boliyon main bahut kuch samya hota he; or usee samya ke aadhaar par unke varg yaa kul sthapit kiye jate hai. yahi baat badi badi bhashaaon main bhi he jinka parsparik samya utana adhik to nahin, par phir bhi bahut kuch hota he. 
 sansar kii sabhi baton kii bhanti bhashaa kaa bhi manushya kii aadim avasthaa ke avyakt naad se ab tak baraabar vikaas hota aayaa he; or isi vikaas ke kaaran bhashaaon main sadaa parivartan hota rahata he. bhartiya aaryon kii vaidic bhashaa se sanskrit or prakriton kaa, prakriton se apbhranshon kaa or apbhranshon se aadhunik bhartiya bhashaaon kaa vikaas hua he.
 praayah bhashaa ko likhit rup main vyakt karne ke liye lipiyon kii sahaayta leni padati he. bhashaa or lipi, bhav vyaktikaran ke do abhinn pahalu hai. ek bhashaa kai lipiyon main likhi ja sakati he or do yaa adhik bhashaaon kii ek hi lipi ho sakati he. udaahranarth punjabi, gurumukhi tathaa shahmukhi dono main likhi jaati he jabaki hindi, marathi, sanskrit, nepali ityadi sabhi devanagari main likhi jaati he.
 bhashaa ko pracheen kaal se hi paribhaashit karne kii koshish kii jaati rahi he. isaki kuch mukhya paribhaashaayen nimnlikhit hai- 
 ham vyavhaar main yah dekhte hai ki bhashaa kaa sambandh ek vyakti se lekar sampoorn vishwa-sristi tak he. vyakti or samaaj ke bich vyavhaar main aane vaali is parampara se arjeet sampatti ke anek rup hai. samaaj saapekshata bhashaa ke liye anivaary he, thik vaise hi jaise vyakti saapekshata. or bhashaa sankettmak hoti he arthath vah ek ‘pratik-sthiti' he. isaki pratikatmak gatividhi ke chaar pramukh sanyojak haih do vyakti-ek vah jo sambodhit karata he, doosraa vah jise sambodhit kiya jaataa he, teesri sanketit vastu or chauthi-pratikatmak samvahak jo sanketit vastu kii ore pratinidhi bhangima ke saath sanket karata he. 
 vikaas kii prakriya main bhashaa kaa dayera bhi badhata jaataa he. yahi nahin ek samaaj main ek jaisi bhashaa bolne vaale vyaktiyon kaa bolne kaa dhang, unki ucchapan-prakriya, shabd-bhandar, vaakya-vinyas aadi alag-alag ho jane se unki bhashaa main paryaapt antar aa jaataa he. isi ko style kah sakate hai.
 yon boli, vibhaasha or bhashaa kaa moulik antar bataa paanaa kathin he, kyonki isamen mukhyatya antar vyavhaar-kshetra ke vistaar par nirbhar he. vaiyaktik vividhta ke chalate ek samaaj main chalane vaali ek hi bhashaa ke kai rup dikhaai dete hai. mukhya rup se bhashaa ke in roopon ko ham is prakaar dekhte hai-
  boli,
  vibhaasha, or
  bhashaa 
 boli or bhashaa main antar hota he. yah bhashaa kii choti ikai he. iskaa sambandh gram yaa mandal arthath simit kshetra se hota he. isamen pradhanta vyaktigat bolchaal ke madhyam kii rahati he or deshaj shabdon tathaa gharelu shabdaawalee kaa bahulya hota he. yah mukhya rup se bolchaal kii bhashaa he, iskaa rup kuch-kuch duuri par badalte paaya jaataa he tathaa lipibaddh na hone ke kaaran isamen saahitiyik rachanaaon kaa abhaav rahata he. vyakaranik drushti se bhi isamen visangatiyon paayi jaati he.
 vibhaasha kaa kshetra boli kii apeksha vistrut hota he yah ek praant yaa uppraant main prachlit hoti he. ek vibhaasha main sthaneey bhedon ke aadhaar par kai boliyaan prachlit rahati hai. vibhaasha main saahitiyik rachanaae mil sakati hai.
 bhashaa, athwa kahen parinishthit bhashaa yaa adarsh bhashaa, vibhaasha kii viksit sthiti hai. ise raashtra-bhashaa yaa taksaali-bhashaa bhi kaha jaataa he. 
 praayah dekha jaataa he ki vibhinn vibhaashaon main se koi ek vibhaasha apane gun-gaurav, saahitiyik abhivruddhi, jan-saamaanya main adhik prachlan aadi ke aadhaar par rajkaarya ke liye chun lee jaati he or use rajbhasha ke rup main yaa rashtrabhasha ghoshit kar diya jaataa he.
 kisi pradesh kii rajya sarkaar ke dwaara us rajya ke antargat prashasnic kaaryon ko sampann karne ke liye jis bhashaa kaa prayog kiya jaataa he, use rajyabhasha kehete hai. yah bhashaa sampoorn pradesh ke adhikansh jan-samudaay dwaara bolior samajhi jaati he. prashasnic drushti se sampoorn rajya main sarvatra is bhashaa ko mahatva praapt rahata he. 
 bhartiya samvidhan main rajyon or kendrashasit pradeshon ke liye hindi ke atirikt 21 anya bhashaaen rajbhasha sweekaar kii gai hai. rajyon kii vidhansabhaayen bahumat ke aadhaar par kisi ek bhashaa ko athwa chahen to ek se adhik bhashaaon ko apane rajya kii rajyabhasha ghoshit kar sakati hai.
 rashtrabhasha sampoorn raashtra kaa pratinidhitiv karti he. praaia: vah adhikadhik logon dwaara boli or samajhi jane vaali bhashaa hoti he. praaia: rashtrabhasha hi kisi desh kii rajbhasha hoti he.
