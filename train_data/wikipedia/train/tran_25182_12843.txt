 grih vigyaan shiksha kii vah vidha he jiske antargat paak shaastra, poshan, grih arthshaastra, upabhokta vigyaan, bacchon kii parvarish, maanav vikaas, aantarik sajja, vastra evam paridhaan, grih-nirmaan aadi kaa adhyayan kiya jaataa he.
 aitihaasik rup se jab baalkon ko krishi yaa 'shop' aadi kii shiksha di jane lagi to balikaon ke liye is vishay ke shikshan kii aavashyaktaa mahasoos kii gayi.
 jaisaa ki naam se hi pataa chalata he, grih vigyaan kaa sambandh grih yani ki ghar se hai. aam taur par log samajhate hai ki grih vigyaan ghar kii dekhbhaal or gharelu saamaan kii saaj-sambhaal kaa vishay he. lekin unka aisa samajhnaa keval aanshik rup se satya he. grih vigyaan kaa kshetra kaaphi vist t or vividhta bharaa he. iskaa dayera ‘ghar’ kii seemaa se kahin aage tak nikal jaataa he or yah keval khaanaa pakaane, kapadey dhone-sanbhaalane, silaai-kadhai karne yaa ghar kii sajaavat aadi tak simit nahin rah jaataa. vastav main keval yahi ek aisa vishay he jo yuva vidhyaarthiyon ko unke jivan ke do mahatvapurn lakshyon ke liye taiyaar karata he - ghar tathaa parivaar kii dekhbhaal or apane jivan main carrier athwa peshey ke liye taiyaari. aajkal mahila tathaa purush donon hi ghar tathaa parivaar kii jimmedaariyaan samaan rup se nibhaate hai tathaa apane jivan ko sukhmay banane ke liye uplabdh sansadhano ke behatar upyog kii taiyaari main bhi baraabar kii sahabhaagita nibhaate hai.
 grih vigyaan athwa ghar ke vigyaan kaa sambandh aap se, aapke ghar se, aapke parivaar ke sadasyon se tathaa aapke sansadhano se judi sabhi chizon se he. iskaa uddeshy he - aapke sansadhano ke prabhaavshaalee tathaa vaigyanik upyog dwaara aapako tathaa aapke parivaar ke sadasyon ko bharpoor santushti pradaan karnaa.
 grih vigyaan kaa arth he, aapke sansadhano ke prabhaavshaalee prabandhan kii kala tathaa ek aisa vigyaan, jo ek ghar ko swasth tathaa sanand banaae rakhane or aavashyaktaa padane par ek safal peshey ke chunaav main aapaki madad kare.
 grih vigyaan aapako chizon ko upyog karne kii kala sikhaata he, jisase ki chaaron or ek sampurna suvyavastha, sundarataa or aandmayi vaataavaran ke nirmaan main sahaayta milti he. iske saath hi yah ghar kii dekhbhaal se sambandhit vaigyanik jaankariyaan bhi pradaan karata he. ise ham ek udhaaharan ke dwaara aasaani se samaj sakate hai- grih vigyaan sharir ke liye aavashyak poshak tattvon ke bare main jaankaree pradaan karata he tathaa saath hi unke kaaryon ke bare main bhi bataata he. yah ek ’vigyaan’ he. or jab aap inhen aavashyak poshak tattvon se bharpoor bhojan ko apane parivaar ko aakarshak dhang se paroste hai to yah ek ’kala’ he.
 vigyaan or kala kaa yah samanvay aapke jivan ke har kshetra main kaam aata he. unamem se kuch nimnlikhit hai -
 grih vigyaan ke vividh kshetron kii padhai karne ke baad aap apane sansadhano kaa behatar prabandhan kar sakate hai. yadi aisa karte hue aapako kisi prakaar kii samasya pesh aati he, to grih vigyaan use hal karne ke liye aapako sahi disha nirdesh degaa. aisa karke aap ek prabhaavshaalee vyakti banate hai. is gyaan kaa upyog aap apane ghar or jivan ke vikaas main kar sakate hai. aap or aapke parivaar ke sadsy apni dakshataon ke upyog se apni aarthik sthiti main sudhaar laakar zyada santushti kaa anubhav kar sakate hai. jab aap apane parivaar kii jaruraton ko puraa karne main sakasham honge tabhi ve bhi ghar or baahar donon taraf kii jimmedaariyon kaa nirvaah kar paane main sakasham honge.
 samay, urja, dakshata aadi kuch anya sansaadhan hai, jo prabandhan main sahaayak hote hai or isamen grih vigyaan aapaki bahut madad karata he.
 aajkal zyaadaatar mahilaayein kaamkaaji hai, jo yaa to kaam karne ke liye ghar se baahar jaati hai, yaa ve ghar par hi rah kar apana swayan kaa koi rojgaar chalaati hai. iske falswaroop ghar kii jimmedaariyon main purushon kii sahabhaagita bhi badi he. chunki hamaare samaaj main paramparaagat rup se purush dhar ke kaaryon main bahut kriyasheel nahin hote, isliye unhen is vyavastha main dhalane main kaaphi pareshaani kaa anubhav hota he. aise main unhen ghar kii vibhinn pakshon ke bare main jaanane tathaa ghar ko sundar banane tathaa sahi tareeke se chalaane kaa hunar seekhney kii aavashyaktaa hoti he. grih vigyaan hi ek maatr aisa vishay he, jo yuvaaon ko ek safal grihasth banane, ek jimmedaar naagarik or ek achche mata-pita banane main sahaayak purvaabhyas or aavashyak suchanaane uplabdh karaata he.
 haalanki grih vigyaan shiksha ke kaaphi vist t kshetra main kaary kar rahaa he, kintu aaj bhi is vishay ko lekar aam aadmi ke man main bhram kii sthiti bani hui he. or yah bhram kii sthiti keval isliye bani hui he ki log sochate hai ki ve jo sammaan or darja praapt karnaa chaahate hai vah sab de paane main grih vigyaan sakasham nahin he.
 bhranti - grih vigyaan keval khaanaa pakaane, kapade dhone or silaai-kadhai ke kaamon tak simit he- aam logon kii dharna he ki isamen sirf yahi sab baaten padhai-sikhaai jaati he. isliye yuva ladakiyon ke mata-pita badi aasaani se unhen yah vishay padhaane ke liye taiyaar ho jate hai. ve sochate hai ki yah unhen baad ke jivan main jimmedaariyon kaa nirvaah karne main sahaayak siddh hoga.
 sachai - khaanaa pakaana, kapade dhonaa or rakhana tathaa kadhai-bunai to grih vigyaan ke antargat padhaayaa jane vaala ek bahut hi chota sa hissaa he. darasal iske dwaara ham apane jivan se judi sabhi aadharbhoot baaten sikhte hai- ki hamaara sharir kaise kaary karata he, ki hamen swasth rahane ke liye kis prakaar ke aahaar kii aavashyaktaa hoti he, ki apni tathaa vaataavaran kii swatchta ke liye kin niyamon kaa paalan karnaa aavashyak hota he, ki hamen bimariyon se bachane ke liye kya karnaa chahie tathaa jab ham tathaa hamaare athmiya jan biimaar hon, to kis prakaar kaa prabandhan karnaa chahie aadi. isamen ham ghar ke vividh kaaryon main upyog hone vaale kapadon ke chunaav ke bare main sikhte hai. bachche hamaare jivan kaa ek abhinn angrihain. ham sabhi chaahate hai ki unka surakshit or samuchit vikaas ho. is paathyakram main ham sikhte hai ki janm ke purv or baad bacchon kaa vikaas kis prakaar hota he or ek achche tathaa jimmedaar naagarik ke rup main unke vikaas main ham kya bhoomika nibhaa sakate hai. iske alaava ham samay, urja tathaa paise jaise apane sansadhano kaa prabandhan bhi sikhte hai, jisase ki unke adhikadhik upyog se adhik santushti kaa anubhav karte hai.
 bhranti- grih vigyaan kaa sambandh keval ladakiyon se he - bahut se log yah samajhate hai ki grih vigyaan keval ghar se sambandhit kaaryon kii shiksha detaa he, isliye ise keval ladakiyon ko hi padhanaa chahie.
 sachai- aaj mahilaayein tathaa purush donon ghar kii jimmedaariyon kaa baraabar saajha karte hai, kyonki aaj hamaare samaaj kii banaavat main kaaphi parivartan aayaa he. aaj sanyukt parivaar tut kar ekal pariwaron main badalane lage hai. aise main ghar kii jimmedaariyon ko pati or patni ko khud hi sanbhaalanaa padataa he. adhikansh mahilaayein ghar se baahar kaam par jane lagi hai, isliye purushon ko ghar kii jimmedaariyon ke bare main adhik se adhik shiksha kii jarurat badi he. or in sari baton kii taiyaari athwa purvaabhyas keval grih vigyaan main hi ek vishay ke rup main mil sakati he. yahi kaaran he ki aaj anek yuva purush is vishay ko padhane kii taraf unmukh hue hai.
 bhranti- ise to apni maa/daadi maa se bhi siikhaa ja saktaa he - log sochate hai ki grih vigyaan main padhai jane vaali baaten to itani aasaan he ki unhen ghar main apni maa/daadi maa se bhi aasaani se siikhaa ja saktaa he. iske liye ek vishay ke rup main grih vigyaan kii padhai karne kii aavashyaktaa nahin he.
 sachai- yah sach he ki ladkiyaan ghar kii bahut sari baaten apni maa yaa daadi ko kaam karte dekh kar sikhti hai, lekin itnaa bhar hi paryaapt nahin hota. bahut se kaam aise hai, jo paramparaagat rup main gharon main chalate chale aa rahe hai, lekin logon ko unka vaigyanik aadhaar nahin pataa he. udhaaharan ke liye achaar ko hi lijie. sabhi jaanate hai ki achaar ko tel kii parat se dhaknaa padataa he, lekin jab aap unase puuchhenge ki aisa kyon kiya jaataa he, to aapaki maa ise nahin samajha paaengi. lekin jab aap grih vigyaan kii padhai karenge, to yah aapako bataa degaa ki tel achaar ke tatwon ko hawa se kharaab hone se bachaata he. isi prakaar ke anek udhaaharan har kisi ke jivan main mil jaaenge. yah baat dhyaan rakhane yogya he ki jo kaam ham karte hai yadi ham uske bare main yah jaanate hai ki ham kya kar rahe hai or kyon kar rahe hai to vah kaam aasaan ho jaataa he.
 bhranti - grih vigyaan kii padhai carrier nimarn main sahaayak nahin he - zyaadaatar logon kaa yah bhi sochna he ki grih vigyaan chunki ghar ke bheetar kiye jane vaale kaaryon ke bare main shiksha detaa he, isliye carrier kii da shti se yah anupayogi he. yadi koi yuva roji-roti kamanaa chahta he to use koi ’gambhir’ vishay padhanaa chahie.
 sachai - grih vigyaan yuva ladke tathaa ladakiyon donon ke liye rojgaar ke anek avasar ulabdh karaata he. vidhyalay main grih vigyaan ke ek vishay ke rup main adhyayan se bahut saare rojgaar ke avasar uplabdh ho sakate hai. lekin iske liye aavashyak he ki anya vishyon kii tarah hi is vishay kii bhi aage tak padhai jari rakhen or kisi ek vishesh kshetra main visheshgyata praapt karen. aspataalon main dietician ke rup main, boutique main fishan diziner ke rup main, hotalon main parichaarak/paricharika athwa resepshanist ke rup main, skulon/collejon main adhyaaapak/adhyapika aadi ke rup main grih vigyaan kii padhai karke praapt hone vaale rojgaar ke kuch aam avasar hai. grih vigyaan kii padhai ke baad aap kaaphi acchhee aay vaali or santoshjanak naukariyaan praapt kar sakate hai.
 grih vigyaan ke mukhya rup se paanch ang hai. ye nimnlikhit hai-
 aaj yah vigyaan itnaa viksit ho chukaa he ki iske prayek ang ke apane up-vibhaag bhi viksit ho chuke hai. ye up-vibhaag nimnlikhit hai-
 bhartiya striyon ko kushal aadhunik gruhinee banane ke liye taiyaar kiye gayi paathyakram ko grih-vigyaan kii sangya di jaati he. ise america main prachlit gharelu arthshaastra or britain main prachlit gharelu vigyaan kii shikshan saamagree ke mail-jol se taiyaar kiya gaya he. is paathyakram main gharelu arthshaastra, kadhaayi-binaayi-silaayi, shishuon kaa laalan-paalan, naitik shiksha tathaa grih kaaryon main vyavastha evam swatchta jaise vishay shaamil kiye jate hai. grih-vigyaan ke aalochak ise striyon ko parichit or simit gharelu bhoomika main baandhe rakhane, pitrusatta kaayam rakhane or striyon ko raajnneetik rup se niskriy banaaye rakhane kaa shadyantra maanate hai. duusari taraf grih-vigyaan ko bhartiya ghar ke daayre main ek shuruaati seemaa tak aadhuniktaa or rashtrawaad kaa vaahak bhi mana jaataa he. apane samay main anek nariwadi sanghathanon ne bharat main grih-vigyaan ko stri-adhikaron ke saath jod kar dekha he. is vimarsh main ghar ko vishisht rup se ek nariwadi ikai mana gaya he. yah vimarsh maanata he ki grih-vigyaan dwaara striyon ko naveenatam vaigyanik takneekon or aadhuniktam jaankaree dwaara parivaar-nirmaan kaa adhikaar miltaa he. is tarah grih-vigyaan aadhuniktaa ke gharelu paksh kii paribhaasha ke ek ghatak ke taur par ubharta he jiske centre main vah prashikshit stri he jiske haath main puure parivaar ke shaareerik, maansik or naitik vikaas kaa daayitv saunpa gaya he.
 aupniveshik kaal main stri-samanta or adhikaron ke liye sangharsh bhi chal rahaa tha or uske saath hi pitrusattatmak vyavastha banaaye rakhane ke liye dharm, parampara or sthapit saamaajik vyavastha kaa hawala dekar strion ko haashiye par banaaye rakhane kii muhim bhi jari thi. isi jaddojahad ke bich striyon ko aadhunik shiksha se jodne ke prayaas kiye gayi, lekin unhen purushon ke samaan shikshit karne main baari adchane thim. isi dauraan bhartiya striyon ko unke parivesh ke anuroop hi shikshit karne ke liye grih-vigyaan kaa pruthak adhyayan kshetra banaaya gaya. grih-vigyaan main striyon ko behatar gruhinee banane ke saath ek shikshit naagarik ke rup main viksit karne kaa adarsh bhi shaamil tha. british prashasan ne bhi is kshetra main pahal lee. grih-vigyaan ke adhyaapan ke liye stri-adhyapakon ko prashikshan dene kaa kaarykram shuru kiya gaya. prashasan ne bhartiya samaaj- sudhaarkon ke saath mil kar sabase pehle vidhwaa striyon ko is prashikshan ke liye chunaa. prashikshan ke uparaant ye striyaan aarthik rup se swazlambi ban sakati thim. prashasan vidhwaaon kii sthiti sudhaarney ke liye aavashyak samaaj- sudhaar jaise kaaryakramon ko puraatanapanthi samaaj ke baari virodh ke kaaran sthagit karne kaa icchhuk bhi tha. stri-adhyapakon ke prashikshan ke aarmabhik daur main adhiktar auraten isai samudaay yaa gair-brahman samaaj se thim. lekin ucch varna ke kuch pramukh bhartiya samaaj sudhaarkon ne apane parivaar kii striyon ko bhi is prashikshan main bhaag lene ke liye utsahit kiya. european madhyamik skulon main grih-vigyaan ke adhyaapan ko lokapriy banane ke liye anek naye shikshan va prashikshan santhaan sthapit kiye gayi. grih-vigyaan ko vaigyanik drushtikon pradaan karne ke liye iske prashikshan ko praayogic evam vyaavhaarik banaate hue shikshan-saamagree main vigyaan ke buniyadi siddhanton kaa samavesh kiya gaya.
 bharat main stri-adhikaron ke liye saarvajanik taur par abhiyaan chalaane kaa shrey brahm samaaj ke agrani netaa devendra nath thakur kii putree or rabindranath thakur kii bahan swarna kumari devi ko jaataa he. unhone 1882 main kalakatta main vidhwaaon or garib striyon ko aarthik rup se swazlambi banane ke liye prashikshan dene kii shuruyaat kii thi. isi prakaar pandita ramabai saraswati ne pune main arya stri samaaj or sharada sadan ke madhyam se striyon ko rojgaar dilaane ke liye prashikshit karne kaa kaarykram chalaaya tha. 1910 main swarna kumari devi kii putree sarala devi choudharani ne keval striyon ke liye bharat stri mandal kii sthapana karke striyon ko unke ghar par hi shikshit karne kaa abhiyaan chalaaya tha. beesvin sadi ke armbh main striyon ko shiksha pradaan karne main european mishanri evam bhartiya samaaj-sudhaarak sabase aage the. lekin adhiktar striyon kii shiksha anaupchaarik taur par unke ghar par nijee shikshakon ke dwaara di jaati thi. darasal zyaadaatar sudhaarak striyon kii shiksha ko unke gharelu dayitvon se jodna chaahate the taaki ve apane parivaar-kutumb ke laalan-paalan va jivan style main gunatmak sudhaar laa saken. is prakaar kii shiksha ke liye grih-vigyaan ko sarvottam vishay mana gaya. grih-vigyaan ko bhartiya samaaj main 'ghar' kii pariklpana ke adarsh swaroop ko sthapit karne or grih-vigyaan main prashikshit striyon ko adarsh patni-maan-grih lakshmi kii bhoomika ke vaahak kii tarah pesh kiya gaya. grih-vigyaan ne bhartiya ‘ghar’ ko ek aisi prayogshaala bana diya jiske daayre main parivaar evam samaaj main vyapak sudhaaron ke abhiyaan kaa armbh ho saktaa tha. iske saath hi grih-vigyaan ko prabud-sambhrant bharatiyon main sweekaarya banane ke liye ise ek aise madhyam ke rup main prastut kiya gaya jo bhartiya striyon ko unke apane ghar main sammanneey sthaan dilaane or vyapak samaaj-sudhaar main striyon ko centrestha karne main kargar bhoomika nibhaa saktaa tha.
 grih-vigyaan kaa vichaar upniveshwaad-virdohi andolan main prachaarit kii ja rahi adarsh stri-chhavi ke anukool bhi baithta tha. gandhi dwaara andolan kaa netritv sanbhaalane ke baad aam bhartiya striyon ne bhi badi sankhya main isamen hissaa lenaa shuru kiya. gandhi ne striyon ko jodne ke liye maan-patni-bahan kii adarsh niyaswaarth chhavi kaa dohan kiya. isi tarah hindu rashtravaadi vyakhya main bhi bharat bhoomi ko bharat mata ke rup main nirupit kiya gaya. tamilnadu main bhi tamil bhashaa ke andolan main tamil bhashaa va tamil rashtriyata ko maan ke rup main darshaya gaya. tamil asmita ke punaruddhar or tamil gaurav ke matra rup main pradarshan ke prachaarkon ne striyon ko grih swamini or matra shakti ke rup main badhaava diya. parinamswaroop na keval atmasamman andolan main striyon ne badi sankhya main hissaa liya, balki tamilnadu ke saamaanya logon main bhi stri-shiksha ke prati jaagrukta viksit hui. tamil andolan ke sheersh netritv ne bhi striyon ke liye aise sudhaaron kii himaayat kii jinke dwaara patni va maan kii bhoomika ko prabhavakaari banaaya ja sake. 
 grih-vigyaan ke bhartiyakaran or iske prasar main kuch bhartiya striyon ne pramukh bhoomika nibhaai. dhondo keshav karve ke vidhwaa ashram se sambandhit parvati bai athawale 1918 main america yatra par gayin jahaan unhone dekha ki gharelu kaary main vaigyanik tareekon kaa prayog kis tarah bharat ke liye bhi behad laabhprad ho saktaa he. isi prakaar baroda ke pradhanmantri kii putree hansaa mehta ne bhi 1920-21 ke dauraan america main gharelu arthshaastra ke prashikshan kaa adhyayan kiya or waapas lautakar maharaj saiyaji raav vishvavidhyalay main ek stri mahavidhyalay kii sthapana kii jisamen grih-vigyaan paathyakram kaa praaroop american visheshgy ain gilcrist strang ne taiyaar kiya. strang kii 1931 main prakashit pustak 'domestic science for hai skool in india' lambe samay tak bhartiya grih-vigyaan kii sabase maanak paathya pustak maani jaati rahi. bhartiya stri sanghathan ne bhi grih-vigyaan ke anaupchaarik prashikshan kaa kaarykram chalaaya or isse sambandhit jaankaree ke prasar ke liye ek patrika stridharm kaa prakaashan kiya. isamen america se prakashit jarnal of home iconomics ke lekh prakashit kiye jate the. tamilnadu ke madras shahar main anek devdasiyon ko samaaj main punervasit karne ke uddeshy se grih-vigyaan kaa prashikshan diya gaya taaki ve gharelu karmchaaree kii tarah kaam main lagaai ja saken. 1926 main bhartiya stri sanghathan kii kuch sadasyon ne raajnneetik swatantraaa ke sthaan par striyon kii shiksha ko apana praathmik uddeshy mana or bhartiya stri sanghathan chhod kar akhil bhartiya stri sammelan sthapit kiya. is naye samooh ne striyon ko grih-vigyaan main prashikshit karne ke liye 1932 main dilli main ladi irvin college kii sthapana kii. 
 bhartiya stri sanghathan kii ek sansthaapak sadsy malti patavardhan ne stridharm patrika main grih-vigyaan ke prachaar ke saath hi striyon kii saamaajik samasyaon, jaise rojgaar, stri-adhikaron se sambandhit kanoonee-sanvaidhanik parivartan, pitrusattatmak sanyukt parivaar ke vikhandan jaise vishyon ko pramukhataa se uthaaya. 
 aap kisi bekri, boutique yaa de care centre main kaary karke vetan bhogi karmchaaree ban sakate hai. parantu yadi aap swany kii bekri, boutique yaa de care centre chalaate hai tab aap swarojgaar vyakti kehlaayenge. jab aap laghu udhyam ke rup main kisi aay ke saadhan ko apanaate hai tab aap udhyami kehlaayenge. skool str par grih vigyaan vishay kaa adhyayan karne ke baad aap vetan bhogi karmi, swarojgaar yaa udhyami banane ke kai avasar praapt kar sakate hai.
 ucchtar madhyamik str puraa karne ke baad vetan bhogi karmi, swarojgaar or udhyami banane ke sambhavit rojgaar ke avasar neeche diye gayi hai-
