 chikitsa vidhaan kanoon kii vah shakha he jo chikitsa vyavsaayiyon ke visheshadhikaron or uttardayitvon tathaa rogiyon ke adhikaron se sambandhit he. 
 likhit itihaas ke prarambh se is baat kaa pramaan miltaa he ki kitne hi deshon main chikitsakarya vidhaan ke adheen tha. china main chau vansh ke kaal main chikitsa ko manyata pradaan karne ke liye rajya kii ore se parikshaayen lee jaati thim or parikshoteern vyaktiyon kaa vetan unki yogyata ke anusaar nirnit hota tha. bharat main sushrut ne likhaa he ki chikitsa prarambh karne ke purv rajagna praapt karnaa aavashyak tha. europe main san 1140 main sicilo dweep ke raja roger ne parikshoteern hue bina chikitsa karnaa avaidh ghoshit kar diya tha, jisaki avhelnaa karne par jail ho saktaa tha tathaa apradhi kii sampatti sarkaar chin sakati thi. use ek shatabdi pashchaat uske pashchaat uske pote fredrick dwitiya ne chikitsashastra ke adhyaapan tathaa chikitsa karne ke sambandh main niyam banaae.
 great britain main san 1858 main parliament ne chikitsa karne tathaa chikitsa sambandhi act paas kiya, jiske anusaar united kingdom kii jeneral concil ov medical ageucation and registration kii sthapana kii gai. is concil ne jansadharan main chikitsa vyavsaay karanevaalon kaa ek register taiyaar kiya, jisamen unke naam likhe jate hai tathaa concil unke lokvyavahaar kaa niyantran tathaa paathyavishyon or parikshaon ke kram kaa nirdhaaran karti he. uske niyamanusaar parikshoteern snaatak kaa naam kisi maanya aspataal yaa chikitsa sanstha main ek yaa do varsh tak sthanik niyukti par kaam kar chukne ke pashchaat chikitsa register main likhaa jaataa he, jisase usko swatantra rup se chikitsa karne kii manyata praapt hoti he.
 bharatvarsh kaa san 1916 kaa medical degree act - desh main kai chikitsa pranaaliyon hone ke kaaran sarkaar san 1916 tak chikitsa sambandhi koi vidhaan na bana saki. san 1916 main "medical digrees act' banaaya gaya, jisase paashchaatya chikitsa pranali kii digriyan, nirnit kaal tak chikitsa vishyon kaa adhyayan karne or parikshoteern hone par, pradaan kii jaati hai. is act main paashchaatya chikitsapaddati kaa arth he allopathic matanusaar rogon kii chikitsa, shalyakarm tathaa prasuti vigyaan kii kriyaayein. homeapathy tathaa deshi chikitsa pranaaliyon kii gananaa usamen nahin kii gai he.
 is act ke anusaar nyaayalay avaidh krityon kaa vichaar keval rajya sarkaar dwaara sweekrut tathaa medical registration concil dwaara chalaae gaye mukademon par kar sakate hai. vidhaan todanevaalon ko jurmaana or sajaa donon ho sakate hai.
 san 1933 kaa indian medical concil act- san 1933 main indian medical concil banane ke purv prayek pradesh main ek pradeshik medical concil thi, jisko ab state medical concil kaha jaataa he. isko register rakhane, snaatakon ke naam register main likhane, register se khaarij karne tathaa chikitsashiksha or parikshaon kaa niyantrankarne ke adhikaar praapt the. pratham baar san 1922 main, bombai main or san 1914 main bengal or madras pradeshon main, aisi kaunsilein sthapit hui thim.
 san 1933 main indian medical concil act vidhansabha dwaara sweekrut hua. iskaa vishesh uddeshy desh bhar kii chikitsashiksha ke str ko uthaanaa or bhinn bhinn pradeshon kii shiksha main samanvay utpann karnaa tha. kintu chikitsa vyavsaayiyon kaa register rakhana or unpar niyantran karnaa iske kshetra se baahar tha. yah kaam ab bhi pradeshik medical kaunsilon kaa he.
 tab se act main bahut parivartan ho chukaa he. san 1956 main jo vidhaan banaaya gaya uske anusaar medical concil apane pehle se karyon ke atirikt "indian medical register' bhi rakhegi, jisamen prayek pradesh kii concil main darj kiye gaye naam likhe rahenge. concil kaa shiksha sambandhi kaaryakshetra bhi vistrut ho gaya he. snatakottar shikshandi kaa bhaar bhi isko saunpa gaya he. shiksha kaa paathyakram tathaa uske str kii unnati, parikshaon kaa ucch str tathaa sab pradeshon main unase paraspar samya ke sambandh main vishvavidhyalayon ko paraamarsh dena is concil kaa kaam he. is kaam ke liye sarkaar kaa prastaav ek "post graduate ageucation medical cameti' banane kaa he.
 indian nursing concil act, 1947 - prayek pradesh main nursing, yaa upachaarika concil ban chuki he, jo upachaarikaon, swasthyacharon or dhaatriyon kaa register banaakar rakhti he or unamem yogyataprapt parikshoteern vyaktiyon ke naam daakhil khaarij kiya karti he. chikitsashiksha ke samaan upachaarikashiksha main bhi bhinn bhinn pradeshon main bahut bhinnata hone ke kaaran sarkaar ko indian nursing concil banani padi he, jo vidhaan sabha san 1947 main sthapit kii gai. yah upachaarikaon, dhaatriyon tathaa swasthyacharon ke liye prashikshan evam shiksha kaa str nirdhaarit karti he. san 1950 ke act nan. 75 or san 1957 ke act nan. 45 dwaara usamen sanshodhan kiye ja chuke hai.
 dentist act, 1948 - san 1948 se purv bengal ke atirikt kisi pradesh main dantachikitsa ke sambandh main koi vidhaan nahin tha. koi bhi, shikshit athwa, dantachikitsa kaa vyavsaay kar saktaa tha. yah rogi ke liye niraapad nahin tha. is kaaran san 1948 main vidhaan sabha ne dentist act paas karke indian medical council kii sthapana kii, ki vah dantachikitsa shiksha kaa paathyakram banaakar tathaa prashikshan dwaara shiksha kaa upyukt str sthapit kare. pradeshik council chikitsakon kaa register rakhti he or unpar vyaavhaarik yitran karti he. indian council shiksha kii dekhbhaal tathaa anya deshon kii aisi ho counsillon kii digriyaan kii parsparik manyata praapt karne kaa prabandh karti he.
 poijan act, 1919 - yah act 1919 main vishon ko baahar se mangane tathaa unke sangrakshan evam vikray ke niyantran ke liye banaaya gaya tha. vah act ke adheen jis padaarth ko vish ghoshit kiya jaayga vahi vish mana jaayga or thok yaa footkar main keval license yaa anugnapatraprapt vyaktiyon dwaara bechaa jaayga. vikreta us padaarth kaa pruthak register yaa lekha rakhengen jisamen khariddaar kaa naam, padaarth kii maatra tathaa prapthisthaan aadi sab baton kaa byoraa rahegaa. nireekshak in registeron kaa nirikshan karte rahenge. vishon ko band shishiyon yaa dibbon main label lagaakar aalmariyon main surakshit rakhaa jaig, jiske liye vikreta uttaradaayi hoga. in niyamon kii avhelnaa dandaneey he. kintu is vidhaan kaa koi niyam saamanyat: pashuchikitsakon par vaa unke chikitsa vyavsaay ke antargat sadbhaavna se kiye hue kaaryon par lagu nahin hoga.
 dangeras drugs act 1930 - geneva dangeras drugs kanvension, 1922, kaa anusamarthan karne or aisi oshadhiyon dwaara deshavaasiyon ke swasthya ko haani pahunchne kii ashanka se yah act bananaa aavashyak ho gaya. atev 1930 main yah act banaaya gaya. kokene, morphine, bhang aadi oshadhiyaan is adhinium main aati hai. in oshadhiyon kaa durupyog rokane ke liye unke vikray par pratibandh lagaana aavashyak he. is act ke anusaar uski avhelnaa karne waalon ko jurmaane ke saath, yaa uske bina, kaid ho sakati he.
 drugs act - videshon se aanevaali oshadhiyon ke sambandh main sarkaar ne ek vishesh cameti niyukt kii thi. chaanbin ke pashchaat isaki report main kii gai siforeeshon ke anusaar anya deshon main bharat main aanevaali oshadhiyon ke nirmaan tathaa unke vitaran par niyantran ke liye yah act banaaya gaya tha. is adhinium ke anusaar manushya or pashuon ke sharir ke bheetar pahunchnewali tathaa sharir par lagaai janevaali ve sabhi oshadhiyaan is act main aa jaati hai, jo rog kii chikitsa ke liye tathaa usko kam karne yaa rokane ke liye di jaati hai. ayurveda yaa anya paddatiyon main prayukt honevaali oshadhiyon par yah adhinium lagu nahin he. iske dwaara keval videshi aushadhiyaan niyantrit hoti hai. videshon se oshadhiyon kaa aayaat kendriya sarkaar dwaara niyantrit hota he, kintu unka nirmaan or vitaran yaa vikray pradeshik sarkaron ke adheen he. ek takneekee paramarshmandal bhi banaaya gaya hai, jiske visheshgy sadsy sarakar ko takneekee maamalon par paraamarsh dete hai. oshadhiyon kaa sarkari vishleshak rasinic jaanch karata rahata he. oshadhinirmaan ke nirikshan ke liy nireekshak niyukt hai. adhinium kii avhelnaa dandaneey he.
 oshadhiniyantran adhinium, 1950 - san 1949 main videshon se aanevaali aavashyak oshadhiyon kaa badhata hua mulya rokane ke liye kendriya sarkaar kii ore se ek adhyadesh jari kiya gaya tha, jisko oshadhi adhyadesh kaha jaataa he. isaki aavashyaktaa aaj bhi bani hui he. kitne hi pradeshon ne adhyadesh ke sthaan par act bana die hai. san 1950 main loksabhaa ne drugs control act paas kiya. is adhinium kaa abhipraay oshadhiyon ke vikray, pradaay or vitaran par niyantran karnaa he. is adhinium main "oshadhi' kii vahi vyakhya maani gai he jo san 1940 ke act kii dhara 3 kii anudhaara bi main di gai he. kendriya sarkaar kisi bhi padaarth ko is adhinium ke liye "oshadhi' ghoshit kar sakati he. is adhinium kii avhelnaa yaa iske adeshon kii purti na karnaa vidhananusaar dandaneey he.
 drugs and magic remedies act adhinium), 1954- is act kaa abhipraay un ashleel or aapattijanak vigyapanon ko rokna he jo bahut samay se, visheshtya striyon tathaa purushon ke guptang sambandhi rogon, bandhyataa tathaa clivata kii chamatkaari oshadhiyon ke sambandh main chhapate rahe hai. bholi bhali janata inke chakkar main fasakar dhan or swasthya dono ganvaati he. yah vyavsaay itnaa bad gaya tha ki sarkaar ko yah act bananaa padaa, jiske anusaar aisa vigyaapan karanevaale ko dand mil saktaa he.
 upar jo adhinium bataae gaye hai ve jammu or kashmir ke atirikt desh ke anya sab pradeshon main lagu hai.
 janaswasthya, vexination act, chechak ke tike kaa avinium - bacchon kii chechak se raksha karne ke liye yah act san 1880 main banaaya gaya tha. iske anusaar mata pita ko janm ke chah maas ke bheetar chechak kaa tikaa lagava dena chahie. tikaa lagane ke centre nagaron main kai sthanon par hote hai. tikaa na lagavane se mata pita yaa abhibhavak dand ke bhaagi hote hai. yadi bachche ko pehle hi chechak ho chuki he or vah usase batch gaya he. to usko tikaa lagavaana aavashyak nahin he.
 tike kaa abhipraay bachche main chechak kaa halakaa rog utpann karnaa he, jisase uske sharir main ve vastuen utpann ho jaati hai jo uski rog se bachaae rakhti hai. jab se tike kaa avishkaar hua he tab se sansar bhar main yah rog bahut ho gaya he or mrityusankhya visheshtya kam ho gai he.
