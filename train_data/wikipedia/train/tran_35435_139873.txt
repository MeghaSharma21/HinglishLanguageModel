 esady burman ke naam se vikhyath sachin dev varman hindi or bangla filmon ke vikhyath sangeetkaar or gayak the. unhone assi se bhi zyaada filmon main sangeet diya tha. unki pramukh filmon main mili, abhimaan, jewel thif, guide, pyaasa, bandani, sujatha, taxi driver jaisi anek itihaas banane vaali filmein shaamil hai.
 sangeet kii duniya main unhone sitarvaadan ke saath kadam rakhaa. kalakatta vishvavidhyalay se padhai karne ke baad unhone 1932 main kalakatta radio stesan par gayak ke taur par apane peshewar jivan kii shuruyaat kii. iske baad unhone bangla filmon tathaa phir hindi filmon kii ore rukh kiya.
 barmanda ke bare main film industry main ek baat prachlit thi ki wo tang haath vaale the yani zyaada kharch nahin karte the. unhen paan khaane kaa behad shauk tha or wo apane paan bhartiya vidya bhawan, choupati se mangate the. wo footbaal ke shaukeen the. ek baar mohan bagan kii team haar gai to unhone gurudutt se kaha ki aaj wo khushi kaa geet nahin bana sakate hai. yadi koi dukh kaa geet banvaanaa ho to wo uske liye taiyaar hai. darasal wo jo bhi kaam karte the, puri talleenta ke saath karte the.
 mili
 abhimaan
 jewel thief
 guide
 pyaasa
 bandani.ye unki kuch pramukh filmein hai.
 esady burman na sirf behtareen sangeetkaar the balki lok dhunon ko sajaane kii kala main bhi maahir the. unke geeton ko 40 se 50 saal ho gaye hai lekin aaj bhi ve fike nahin pade hai or aaj bhi un gaanon ko gunagunaane kaa dil karata he.
 in geeton main sangeet bhi swayan unka hi he:
 bibisi hindi dot com)
