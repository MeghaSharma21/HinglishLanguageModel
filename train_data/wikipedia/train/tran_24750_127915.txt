 dhruvan anuprastha tarangon kaa gun he jo unke dolanon kii disha se sambandhit he. dhruv kaa arth he 'nishchit'. dhruvit tarang main kisi simit rup main hi dolan hote hai jabaki adhruvit tarang main sabhi dishaao main samaan rup se dolan hota he. kisi gas yaa drav main gatiman dhwani tarangen dhruvan kaa gun pradarshit nahin karatin kyonki unki gati kii disha or dolan kii disha ek hi hoti he.
 saadhaaran prakaash kii kiran sancharandisha ke saapeksh samamit hoti he, kintu vishesh avasthaaon main usamen asamamiti athwa ekapaksheeyata kaa gun utpann ho jaataa he. yah baat tourmaileen naamak hare rang ke prakritik crystal kii pattica ke dwaara aasaani se pramanit ho sakati he. jab saadhaaran prakaash is pattica main hokar nikalataa he, tab to pattica ke kiran ke aksh par ghumaane se kiran kii tivrata main koi parivartan nahin hota, kintu jab taramaileen main se nikali hui yah kiran tourmaileen kii waisi hi duusari pattica ko ghumaane se kiran kii tivrata main bahut adhik parivartan hota he. jab donon tourmailinon ke aksh samaantar hote hai tab to tivrata adhiktam hoti he. jyon-jyon in akshon ke bich kaa kone badhata jaataa he tyon-tyon tivrata ghatati jaati he or jab vah samakon ke baraabar ho jaataa he tab tivrata kaa maan shunya ho jaataa he. spasht he ki pratham tourmaileen main se nikalne par prakaash main asamamiti kaa aisa gun utpann ho gaya he jo saadhaaran prakaash main nahin tha. is gun kaa naam "dhruvan" he or is gunayukta prakaash ko "dhruvit" kehete hai. is drushti se saadhaaran prakaash "adhruvit" kehalaata he.
 vyatikaran tathaa vivartan kii ghatnaon ke dwaara spasht ho jaataa he ki dhwani kii tarah hi prakaash kaa sancharan bhi tarangon ke rup main hota he or is sancharan ke liye madhyam ke rup main ether naamak ek padaarth kii kalpana bhi kar lee gai he. dhruvan kii uparyukt ghatana yah pramanit karti he ki prakashtarangen dhwanitarangon ke samaan anudairdhya nahin hoti, kyonki anudairthay tarangon main kampan sancharan kii disha main hone ke kaaran uparyukt prakaar kii asamamiti sambhav nahin he. at: prakaash tarangen anuprastha hoti hai, arthath unke kampan sitar ke taar ke companon kii tarah tarangasancharan se samakonik disha main hote hai.
 yah aavashyak nahin he ki anuprastha tarang main madhyam ke kan kaa kampanpath saral rekhaatmak hi ho. aavashyak itnaa hi he ki kampanpath us samtal main avasthit rahe jisapar tarangasancharan kii disha abhilamb rup ho. at: is kampanpath kii akruti dirghavrittakar tathaa vishesh avasthaaon main vrittakar bhi ho sakati he. jis tarang main kampan kii akruti or yadi kampan saral rekhaatmak ho to uski disha, aparivartin rahati he, use dhruvit tarang kehete hai or jisamen yah akruti yaa disha badalati rahati he use adhruvit kehete hai. 
 is drushti se dhruvit prakaash nimnlikhit teen prakaar kaa ho saktaa he :
 1. samtal dhruvit 
 2. dirghavritt dhruvit 
 3. vrutt dhruvit .
 ganitiya adhyayan se vidit he ki companon kii ye vibhinn akritiyaan, do samakonik saral aavart companon ke sangyojan se praapt hoti hai. vipareetat: kampan kii akruti jo bhi ho, uske vighatan se do samakonik saral aavart kampan praapt ho sakate hai. jab prakashtarang kisi paardarshee crystal main pravesh karti he, tab uske companon kaa aisa vighatan pratyaksht: ho jaataa he or do samtal dhruvit kirane crystal main prakat ho jaati hai. inke kampan paraspar samakonik hote hai. saamanyat: ye bhinn dishaao main gaman karti hai or unke veg baraabar nahin hote. is ghatana kaa naam dwivartan he or isi ke dwaara higenz ne san 1960 main dhruvan kaa avishkaar kiya tha. tourmaileen ke crystal main in do kirnon main se ek kaa avasorana ho jaataa he. tourmaileen ke dwaara dhruvit prakaash kii utpatti kaa yahi kaaran he. is prakaash ke companon kii disha tourmaileen pattica ke crystalia aksh kii disha par nirbhar karti he or us pattica ko ghumaane se companon kii disha bhi badal jaati hai. kintu saadhaaran adhruvit prakaash main companon kii akruti athwa dish kshan-kshan main nirantar badalati rahati he, at: jab vah tourmaileen main se nikalataa he tab dhruvit prakaash kii tivrata bhi badalati to rahati he parantu uskaa ausat maan tourmaileen kii prayek sthiti main baraabar rahata he or yahi hamen dikhaai detaa he.
 
 kintu jab samtal dhruvit prakaash, jiskaa aayam he, tourmaileen main se hokar nikalataa he tab vah dhruvit to rahata he, parantu uskaa aayam ghatakar ho jaataa he, jahaan tourmaileen kii sthiti kaa suchak kone he. q = 0 tab samajha jaataa he jab aayam mahattam hota he. ko q = 90 degree hone par aayam a = 0 ho jaataa he or pargamit prakaash kaa lop ho jaataa he, chaahe aaptit prakaash ke aayam kaa maan kitna hi bada kyon na ho.
 dirghavritt dhruvit prakaash ko bhi tourmaileen samtal dhruvit to kar detaa he or uski tivrata bhi tourmaileen ko ghumaane se badhati he, kintu uskaa purnat: lop kabhi nahin hota. iskaa kaaran yah he ki is prakaar ke aaptit prakaash main paraspar samakonik, kintu bhinn ayaamon vaale do avyav kampan hote hai or jab q = 0 kii sthiti main ek avyav kaa aayam mahattam hota he tab duusare kaa lop ho jaataa he or q = 90 degree hone par pehle aayam kaa lop hota he or doosraa aayam mahattam ho jaataa he.
 vrutt dhruvit prakaash kii tivrata main tourmaileen kuch bhi parivartan nahin kar saktaa, kyonki iske donon avyav companon ke aayam baraabar hote hai arthath . at: isamen bhi adhruvit prakaash kii hi tarah samamiti kaa gun hota he. phir bhi yah dhruvit prakaash he. isko pahchaanane kii yukti aage bataai jaaegi.
 
 isamen kampan saral rekhaatmak hote hai or unki disha achar rahati he. at: ise rekha dhruvit bhi kehete hai. samtal dhruvit naam kaa kaaran yah hai ki aise prakaash kii kiran ke samast vinduon ke kampan ek hi samtal main hote hai.
 samtal dhruvit prakaash utpann karne ke anya upaay nimnlikhit hai :
 1. nikal prism - kailcite jaise crystal main vivartan to hota hai, kintu donon paraspar lambat: samtal dhruvit kirane itane paas-paas hoti hai ki unamem se keval ek ko praapt karnaa kathin he. kintu kailcite ke visheshu yukti se kaate hue do prismon ko canada baalsam se jodakar ek samaantar falki prism bana liya jaataa he, jise nikal prism kehete hai. isamen pravesh kar canada baalsam par pahunchne par ek kiran to purnat: paravartit hokar parshv main chali jaati he or vahaan nasht ho jaati he, kintu duusari kiran sidhi chalakar baahar nikalati he. yah prism acha paardarshee hota he. at: isse praapt samtal, dhruvit prakaash aaptit prakaash ke hi rang kaa hota he.
 2. polaroid - isamen herapathite naamak khanij ke sookshm crystalon ko vishesh yukti se saloloid ke do takhton ke bich main is prakaar samaantar sthiti main jamaa diya jaataa he jisase ve sab milakar ek lambey chaude crystal kaa kaam kar sakate hai. yah tourmaileen ke samaan hi samtal dhruvit prakaash utpann kar detaa he. ise polaroid kehete hai. iske bahut lambey chaude takhte banaae ja sakate hai. is rang halakaa haraa hota he. san 1941 main isse bhi acchhee ek or yukti nikaal lee gai, jisase polivinil alcohol ke anuon ko samaantar sthiti main jamaa diya jaataa he. ise paularoid-ech kehete hai. isamen jaraa bhi rang nahin hota or 99.99 pratishat prakaash dhruvit ho jaataa he.
 3. paravartan - san 1810 main malus ne pramanit kiya tha ki jal yaa kaach jaise kisi paardarshee padaarth ke prishth se paravartit prakaash main dhruvan kaa gun anshat: paaya jaataa he or aapatan kone vishesh maan kaa hone par vah purnat: samtal dhruvit ho jaataa he. is aapatan kone ko "dhruvak kone" kehete hai. brooster ke niyamanusaar yadi dhruvak kone i ho tathaa paravartak padaarth kaa vartanaank m ho to sp hota he.
 4. patticganj - yadhyapi kaach kii pattica se dhruvak kone par paravartit prakaash purnat: dhruvit hota he, tathaapi us main se pargamit prakaash kabhi bhi purnat: dhruvit nahin hota, vah keval anshat: dhruvit hota he, kintu uttarottar anek patticoon main se pargamit prakaash kaa dhruvan uttarottar badhata jaataa he or patticoon kii sankhya paryaapt ho jane par vah lagbhag purnat: samtal dhruvit ho jaataa he. patali patali kai patticoon ke aise samooh ko pattikapunj kehete hai.
 5. prakirnan - jab prakaash kisi paardarshee madhyam main upasthit atyant chote-chote kanon par padataa he tab un kanon se prakirnit hokar chaaron ore failanevaala prakaash bhi saamanyat: anshadhruvit hota he. kintu jo prakaash praathmik kiran se samakonik disha main prakirnit hota he, vah purnat: samtal dhruvit hota he. yah baat akaash ke nile prakaash main dekhi ja sakati he, jo vaayu ke anuon dwaara prakirnit surya kaa prakaash hi he.
 jis prakaar yah maaloom karne ke liye ki koi prakaash samtal dhruvit he yaa nahin or yadi he to uskaa dhruvanatal koun-sa he, tourmaileen kaa upyog hota he, thik usee tarah dhruvan utpann karne ke uparyukt sabhi sadhano kaa upyog bhi is kaary ke liye kiya ja saktaa he.
 ise utpann karne kaa upaay yah he ki samtal dhruvit prakaash ko kisi dwivartak crystal, yatha abhrak kii pattica, par abhilambat: daalaa jaataa he. isse do bhinn ayaamon vaali samakonat: dhruvit kirane bhinn vegon se ek hi maarg par crystal main chalati hai. usamen se duusari ore nikalne par in donon kirnon main kuch kalantar utpann ho jaataa he or donon ke sangyojan se dirghavritt dhruvit prakaash praapt ho jaataa he.
 yadi crystal pattica kii motaai itani ho ki kalantar 90 degree ho jaae to us pattica ko chaturthaansh tarangapattica kehete hai. is pattica ko ghumaane se ek kiran kaa aayam badhata he or duusari kaa ghatata he. jis sthiti main donon aayam baraabar ho jate hai, usamen pargamit prakaash vruttadhruvit ho jaataa he.
 aise dhruvanon kii pahchaan ke liye bhi chaturthaansh tarangapattica kaa upyog kiya jaataa he. yah ddeerghaavritiya athwa vrittiya companon kaa pun: do samakonik saral rekhaatmak companon main vighatan kar detaa he or pattica ko ghumaque yathochit sthiti main laane se vah unke kalantar ko gata yaa badhaakar 0 degree yaa 180 degree kar detaa he. at: pargamit prakaash pun: samtal dhruvit ho jaataa he, jisaki pahchaan tourmaileen yaa nikal ke dwaara ho sakati he. anshadhruvit athwa adhruvit prakaash se is kriya dwaara samtal dhruvit prakaash praapt nahin ho saktaa, kyonki anshadhruvit prakaash adhruvi tathaa samtal dhruvit prakaash kaa mishran hota he or adhruvit prakaash kaa tourmaileen dwaar lop kabhi bhi nahin ho saktaa.
 samtal dhruvit prakaash main companon kii disha kaa gyaan hone kaa karna is disha kaa saket dene ke liye ek dhruvanatal kii kalpana kii gai thi or uski paribhaasha yon di gai thi : paravartan dwaara praapt purnat: samtal dhruvit kiran kaa dhruvanatal uskaa aayaat tal hota he. at: tourmaileen kii jis sthiti main is paravartit kiran kii tivrata nasht ho jaati he usamen tourmaileen pattica par apaat tal se samaantar rekha khinch lee jaati he. usamen tourmaileen pattica par apaat tal se samaantar rekha khinch lee jaati he or tab aise tourmaileen se kisi bhi dhruvit prakaash kaa dhruvanatal maaloom kiya ja saktaa he.
 ise jaanane ke liye saralatam yukti yah he ki kisi andhere kamare main samtal dhruvit prakaash kii patali kiran urdhwadhar disha main chalaai jaae. kiran kaa maarg adrishy hi rahegaa, kintu yadi bahut patale kanon kaa dhunaa, kaagaj ko jalaakar, is kiran ke nikat utpann kiya jaae to un kanon se prakirnit prakaash ke kaaran kiran kaa maarg dikhaai dene lagegaa. kintu chaaron ore ghumkar dekhne se kisi ek dishavishesh main kiran adrishy hi rahegi. spashtat: is disha main prakirnan nahin hota. at: yahi kampan kii disha he, kyonki kampan kii disha main anuprastha tarang nahin chal sakati. is upaay se gyaat ho gaya he ki kampan kii disha dhruvan tal se samakonik hoti he, arthath dhruvak kone par paravartit kiran ke kampan apaat tal se samakonik hote hai. yahi baat anya upayon se bhi pramanit ho gai he. prakaash ke vidyut chumbakeey siddhant ke anusar prayek kiran main vaidyut tathaa chumbakeey donon prakaar ke kampan hote hai or ye paraspapar samakonik bhi hote hai. is siddhant se yah bhi prakat hota he ki dhruvak kone par paravartit prakaash main vaidyut kampan apattal se samakonik hote hai. at: isse yah parinaam nikalataa he ki netron ko prabhavit karanevaale prakaash ke kampan vaidyut hai, chumbakeey nahin.
 dhruvak kone par paravartit prakaash main companon ke apaat tal se samakonik hone kaa taatpary spashtat: yah he ki yadi apati kiran ke kampan apaat tal main hon, to uskaa paravartan dhruvak kone par bilkul hi nahin, hota. at: jab aapatan kone dhruvak kone ke baraabar ho tab apattal main dhruvit prakaash kaa to paravartan ho saktaa he, kintu apattal se samakonat: dhruvit prakaash kaa paravartan nahin ho saktaa.
 jyotimaapan main is baat kii aavashyaktaa hoti he ki prakaash kii tivrata ko icchaanusaar ghataya ja sake or yah bhi ham yatharthatapurvak jaan saken ki is ghati purv tivrata main or purvavarti tivrata main kya anupaat he. iske liye do nikal prismon kaa upyog kiya jaat he. jab donon samaantar avasth main hote hai, tab to uttarottar donon main hokar nikalanevaale prakaash kii tivrata mahattam hoti hai, kintu yadi donon kii sthitiyon ke bich main kone ho to tivrata ke anupaat main ghat jaati he. polaroid kaa bhi is kaary ke liye upyog kiy ja saktaa he.
