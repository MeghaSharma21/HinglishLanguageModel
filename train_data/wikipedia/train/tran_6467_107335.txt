 10 °C, 283 K, 50 °F 
 337 °C, 610 K, 639 °F 
 gandhakaml ek teevr acarbonic amla he. praaia: sabhi aadhunik udyogon main gandhakaml atyaavashyak hota he. at: aisa mana jaataa he ki kisi desh dwaara gandhakaml kaa upbhog us desh ke audyogikaran kaa suchak he. gandhakaml ke vipul upbhogvaale desh adhik samrudh maane jate hai.
 shuddh gandhakaml rangahin, gandhhin, tel jaisaa baari taral padaarth he jo jal main har pariman main viley he. iskaa upyog prayogshaala main pratikaarak ke rup main tathaa anek rasinic udyogon main vibhinn rasinic padaarthon ke sanshleshan main hota he. bade paimaane par iskaa utpaadan karne ke liye sampark vidhi kaa prayog kiya jaataa he jisamen gandhak ko vaayu kii upasthiti main jalaakar vibhinn pratikaarakon se kriya karai jaati he.
 khanij amlon main sabase adhik prayog kiya jane vaala yah mahatvapurn amla he. pracheen kaal main haraksis ke dwaara taiyaar gandhak dwizarkik gas ko jal main gholkar ise taiyaar kiya gaya. yah tel jaisaa chipchipa hota he. inhi kaarnon se pracheen kaal main iskaa naam 'yaal of vitrial' rakhaa gaya tha. hydrogen, gandhak tathaa jarak teen tatwon ke parmaanuon dwaara gandhakaml ke anu kaa sanshleshan hota he. oxygen yukti hone ke kaaran is amla ko 'oxy amla' kaha jaataa he. iskaa anusutra H2SO4 he tathaa anu bhaar 98 he.
 gandhakaml prachinkaal ke kemiagar evam rasvid aacharyon ko gandhakaml ke sambandh main bahut samay se pataa tha. us samay hare kasis ko garam karne se yah amla praapt hota tha. baad main fitkaree ko tej aanch par garam karne se bhi yah amla praapt hone laga. prarambh main gandhakaml chunki hare kasis se praapt hota tha, at: ise "kasis kaa tel' kaha jaataa tha. tel shabd kaa prayog isliye hua ki is amla kaa prakrut swaroop tel sa he.
 gandhakaml kaa prayog anek udyogon main hota he jinamein se nimnaankit pramukh hai : 
  urvarak udyog main, jaise superphosphate, ammonium sulphate aadi ke nirmaan main, 
  petroleum tathaa khanij tel ke parishkar main,
  visphotak padaarthon ke nirmaan main, 
  kritrim tantuon, jaise reyan tathaa anya sooton, ke utpaadan main,
  paint, varnak, ranjak ityadi ke nirmaan main, 
  phosphorus, hydrochloric amla, nitric amla, dhavan soda tathaa anya rasayanakon ke nirmaan main, 
  inaimal udyog, dhaatuon par jasta chadhaanaa tathaa dhaatukarm udyogon main, 
  bydaree banane main 
  oshadhiyon ke nirmaan main, 
  louh evam steel, plastic tathaa anya rasinic udyogon main. 
  prayogshaalaon main gandhakaml kaa prayog vilaayakon, nirjalikaarkon tathaa vishleshik abhikarmakon ke rup main hota he. 
 gandhakaml itane adhik evam vibhinn udyogon main prayukt hota he ki un sabhi kaa ullekh yahan sambhav nahin he.
 gandhakaml ek prabal amla he. iskaa anusutra he. yah rangahin tel sadrush gadha drav hota he. shuddh avasthaa main 25° sein. taap par iskaa ghanatv 1.834 he. iskaa himank 10.5° sein. he. 
 gandhakaml kaa sanrachana sutara saamanyat: nimnaankit rup main likhaa jaataa he :
 aadhunik vichaardhaara ke anusaar gandhakaml ke anu kii sanrachana chatushfalak hoti he, jisamen gandhak kaa ek parmaanu centre main or do hadroxi samooh tathaa do oxigen ke parmaanu chatushfalak ke konon par sthit hai. amla ke anu kii sanrachana main gandhak-oxigen bandha kaa antar 1.51 A hota he.
 gandhakaml jal ke saath milakar anek hydrate banaata he, jinamein salafurik monohydrate apekshaakrit adhik sthaayee hota he. is gun ke kaaran sandra gandhakaml uttam shushkakaarak hota he. yah vaayu se hi jal ko nahin khinchataa varan carbonic padaarthon se bhi jal kaa ansh khinch letaa he. jal ke avasorana main atyadhik ooshmaa kaa kshepan hota he, jisase amla kaa vilyan bahut garam ho jaataa he. sandra gandhakaml prabal oxikaarak hota he. oxigen ke nikal jane se yah salafuras amla banataa he, jisase gandhak dwizarkik nikalataa he. anek dhaatuon par gandhakaml kii kriya se gandhak dwizarkik praapt hota he. 
 gandhakaml kaa jal main ynikaran hota he. isse vilyan main hydrogen dhanayan, biselphet tathaa salphet runayan banate hai. rasinic vishleshan kii saamaanya ritiyon segandhakaml main gandhak, oxigen tathaa hydrogen kii upasthiti jaani ja sakati he. 
 shat pratishat shuddh gandhakaml kaa ghanatv 15° sein. par 1.8384 gram prati millilitre hota he. gandhakaml ko garam karne se usase gandhak trioxide kaa vaashp nikalne lagata he tathaa amla kaa 290° sein. se kvathan prarambh ho jaataa he. kvathanank main tab tak vruddhi hoti jaati he, jab tak taap 317° sein. nahin pahunch jaataa. is taap par gandhakaml 98.54 pratishat rah jaataa he. ucch taap par gandhakaml kaa vighatan shuru ho jaataa he or jaise jaise taap upar uthta he vighatan badhata jaataa he. sandra gandhakaml jal ke saath gandhakaml monohydrate, galnaank 8.47° sein., gandhakaml diahydrate, galnaank - 39.46° sein. tathaa gandhakaml tetrahydrate, galnaank - 28.25° sein., banaata he. jal ke saath kriya ke falswaroop prati gram sandra amla 205 calories ushm kaa utpaadan karata he. sandra amla carbonic padaarthon, lakdi tathaa praaniyon ke utakon se jal khinch letaa he, jiske falswaroop carbonic padaarthon kaa vighatan ho jaataa he or avshesh ke rup main koyal rah jaataa he. gandhakaml lavan banaata he, jise salphet kehete hai. salphet saamaanya yaa udasin lavan hote hai, jaise saamaanya sodium salphet yaa amleey sodium biselphet . amleey isliye ki isamen ab bhi ek hydrogen rahata he, jo ksharakon se pratisthapit ho saktaa he. dhaatuon, dhaatuon ke oxidon, hydoxidon, carbonato yaa anya lavenon par amla kii kriya se salphet bate hai. adhikansh sulphate jalaviley hote hai. keval calcium, barium, straunsium or sis ke lavan jal main aviley yaa bahut kam viley hote hai. anek lavan audyogic mahatv ke hai. barium or sis salphet varnak ke rup main, sodium salphet kaagaj nirmaan main, copper salphet kitnashak ke rup main or calcium salphet plaster ov paris ke rup main prayukt hote hai. sis or ispaat par sandra amla kii koi kriya nahin hoti. at: amla ke nirmaan main tathaa amla ko rakhane ke liye sis tathaa ispaat ke paatr prayukt hote hai.
 prayogshaalaon main nimnaankit teen ritiyon se alp maatra main gandhakaml taiyaar kiya ja saktaa he : 
  gandhak trioxide ko jal main ghulaane se,
  hydrogen paroxide tathaa sulfur dioxide kii sidhi kriya se-
  vaayu ke sansarg main salfuras amla ke vilyan ke mand oxikaran se.
 audyogic str par sis-kaksh-vidhi tathaa sansparsh vidhi se amla kaa utpaadan hota he. sansparsh vidhi main gandhak athwa aayran salphid sadrush kisi salphid ke dahan se sulfur dioxide pehle banataa he or vah platinum dhatuyukt esbestas utprerak kii upasthiti main vaayu ke oxigen dwaara gandhak trioxide main parinat ho jaataa he, jo jal main ghulkar gandhakaml banataa he.
 is vidhi main jal kii upasthiti main nitric amla dwaara sulfur dioxide ke oxikaran se amla banataa he. yah kriya-bade bade sis kakshon main sampann hoti he at: iskaa naam 'sis-kaksh-vidhi' padaa he. is vidhi kaa upyog baari maatra main salphuric amla banane ke liye hota tha, kintu isaki kuch kamiyaan hai jiske kaaran ab iskaa sthaan sansparsh prakram ne le liya he.
 bade paimaane par gandhakaml ke nirmaan kaa pehla kaarkaana 1740 i. main landan ke sameep richmond main ward naamak vaigyanik dwaara sthapit kiya gaya tha. nirmaan ke liye gandhak tathaa shore ke mishran ko lohe ke paatr main garam kiya jaataa tha or amla ke vaashp ko kaanch ke paatro main jinamein jal bharaa rahata tha, ekatra kiya jaataa tha. is prakaar se praapt tanu amla ko baalu ooshmak ke upar kaanch ke paatro main sandra kiya jaataa tha. kuch samay pashchaat sheeghra tuutanevaale kaanch ke paatro ke sthaan par chah foot chaude sis kakshon kaa prayog hone laga. holker naamak vaigyanik ke ayak parishram dwaara 1810 i. main aadhunik sisakaksh vidhi kaa prayog prarambh hua. 1818 i. se gandhak dwizarkik kii prapti ke liye kachche maal gandhak ke sthaan par pirietiess naamak khanij kaa prayog hone laga. 1827 i. main ge-lupack stambh tathaa 1859 i. main globrer stambh ke vikaas dwaara sis-kaksh-vidhi kaa aadhunikeekaran hua. yahan nitrogen ke oxide, gandhak dwizarkik tathaa vaayu ko kaksh main pravesh karaayaa jaataa he. aise gas mishran ko 25 foot unche glover stambh main neeche se pravesh karaayaa jaataa he. is stambh main upar se ge-lusac stambh kaa gandhakaml tathaa nitrosil gandhakaml kaa mishran tapakataa he. stambh se nikalakar gas mishran sis kaksh main pravesh karata he. saadharantaya sis kaksh teen rahete hai. yahan kaksh main bhaap bhi pravesh karata he. gas mishran or bhaap ke bich kriya hokar, gandhakaml banakar, kaksh ke pende main ikattha hota he. avshisht gaise ab ge-lusac stambh main pravesh karti hai. inamen pradhanthya nitrogen ke oxide rahete hai. ge-lusac stambh coke yaa pathar ke tukdon se bharaa rahata he. usamen upar se gandhakaml tapakataa he or rukaawat ke kaaran dhire-dhire girakar, nitrogen ke oxidon ko avashoshit kar, nitrosil gandhakaml banataa he or glover stambh main prayukt hota he. is prakaar nitrogen ke oxidon kii kshati bachaai jaati he. sis kaksh se praapt amla ashuddh hota he. ashuddhiyon main arsonic, nitrogen ke oxide tathaa kuch lavan hote hai. aisa amla pradhanthya urvarak ke nirmaan main prayukt hota he. iske liye shuddh amla aavashyak nahin he. aisa amla sasta hota he.
 gandhak amla nirmaan kii duusare reeti sansparsh vidhi he. is vidhi se praapt amla adhik shuddh or sandra hota he. iskaa vikaas 1889-90 i. main nitz naamak vaigyanik ne kiya tha. germany kii badishche anilin and soda fabric company ne is vidhi se sarvapratham amla taiyaar kiya, at: ise badishche vidhi, athwa badishche prakram bhi kehete hai. sansar ke adhikansh gandhakaml kaa nirmaan aajkal sansparsh vidhi se hi hota he. isse kisi bhi sandran kaa amla praapt ho saktaa he. is vidhi main gandhak ko jalaakar, athwa pirietiess ko uttapt kar, gandhak dwizarkik praapt hota he. ise vaayu ke saath milakar utprerak par le laayaa jaataa he, jahaan gandhak dwizarkik vaayu ke oxigen se sanyukt hokar gandhak trioxide banataa he. gandhak trioxide ko sandra gandhakaml main avashoshit karaane se "olium' praapt hota he. olium kii jal ke saath kriya se vaanchit sandratha ke amla ko praapt kiya jaataa he.
 utprerak ke rup main pehle sookshm vibhajit platinum prayukt hota tha. yah bahut mahanga padataa tha. jab platinum ke sthaan main vanadium pentoxide prayukt hota he, jo platinum kii apeksha bahut sasta hota he. utprerak kii kriyasheeltaa kam na ho jaae, iske liye aavashyak he ki sulfur dioxide arsenic, raakh tathaa dhul kanon se bilkul mukt ho. at: gandhak dwizarkik ke chaanane kaa prabandh rahata he or use aise padaarthon dwaara paarit kiya jaataa he jinamein arsenic purnataya nikal jaae. yadi gas ko shuddh na kar liya jaae, to utprerak kii kaaryashiltaa jald nasht ho sakati he. utprerak kaksh main jo gaisen pravesh karti hai unamem gandhak dwizarkik, oxigen or nitrogen rahete hai. urdhwadhar paatro main utprerak rakhaa rahata he. vahaan kriya sampann kar nikalati gas ko sandra gandhakaml main avashoshit karaayaa jaataa he. isse olium praapt hota he. olium main shat prati shat gandhakaml ke atirikt 40 pratishat tak adhik gandhak trioxide avashoshit rah saktaa he. aavashyak maatra main pani daalkar, isse vaanchit sandratha kaa amla praapt kar sakate hai. sansparsh vidhi se amla nirmaan ke anek sanyantr bane hai, jinase adhik shuddh or kam kharch main amla praapt ho saktaa he. aise sanyantr ab bane hai jinamein 24 ghante main 600 ton amla taiyaar ho sake. inaki dekhbhaal ke liye kuch hi vyakti paryaapt hote hai. prati ton amla ke liye ek ton se adhik unchi daab vaali samprukt bhaap, yaa ati tapt bhaap, kii aavashyaktaa padati he. prati ton 100 amla kii prapti ke liye 35 kilowat bijli or 4,000 galen thande jal kii aavashyaktaa padati he.
