 hinduja samooh ke maalik shrichand hinduja or unke bhai gopichand hinduja hai, jinhen sankshep main hinduja bhaaiyon ke rup main janaa jaataa he. isaki sthapana paramanand dipachand hinduja ne 1914 main kii thi, jisaki shuruyaat mumbai, bharat main hui; or 1919 main iskaa pehla antarrashtriya parichaalan iran main shuru kiya gaya. is samooh kaa mukhyalay iran le jaaya gaya, jahaan yah 1979 tak rahaa; islamic kranti ke kaaran ise europe le jane par baadhya hona padaa. apane pita ke niryaat vyapaar ko viksit karne ke liye shrichand hinduja or unke bhai gopichand hinduja landan chale gayi.
 hinduja samooh main shaamil hai:
 hinduja samooh ne 1987 main bharat ke duusare sabase bade echsivi nirmaataa ashok leland ko kharid liya. bharat main samooh kaa yah pehla shashakt prayaas tha.
 company kaa bada niryaat bazaar he; iske alaava srilanka main 65 fisadi se adhik kaa bazaar share bhi he or saath hi dubai ke bas anubhag main bhi itnaa hi bazaar share he. 2003-2005 ke dauraan sanyukt raashtra sangh ke tel or khaadya kaarykram ke tahat company ko iran ke liye 3322 trakon ke order praapt hue, jo ki bhartiya vanijyik vaahan udyog main sabase bada order tha.
 sienji bason or sashastr balon ke liye vishesh vaahanon ke maamle main company agrani bhi he; in donon tarah ke vaahanon se company ko atirikt niryaat ke maukey mili.
 company philhal main prati varsh 84,000 vaahanon kaa utpaadan kar rahi he, jabaki uskaa lakshya is saal 1,00,000 vaahanon kaa he. sanyukt arab emirate main ras al khaymah investment othority ) ke saath sanyukt udhyam se ek nayaa vaahan fitting sanyantr banaaya ja rahaa he, jiske march 2008 tak shuru ho jane kii ummid he....
 company datrit sthit "difiance testing and ejineering services" ) ko adhigrahit karne kii prakriya main he, jo pramukh america car nirmaataaon kii aapurti kiya karti he.
 idiel industries limited ke saath gulf oil india limited ke vilay ho jane se hinduja samooh kaa rasinic hub majboot hua, yah vilay 1 janvari 2002 se prabhavi hua. bhartiya rasinic kshetra main apni sthiti ko majboot karne main hinduja samooh ko is vilay se madad mili.
 philhal company ke chaar pramukh oparating prabhag hai:
 gulf oil international, jo landan karyaalayon se sanchalit hota he, duniya kii sabase badi petroleum companiyon or petroleum utpaada ke vyapaariyon main se ek he, 83 se adhik deshon main companiyon ke apane network ke madhyam se yah sanyukt udhyam, licendhariyon or vitarakon ke bich sakriy he. duniya bhar main 3000 se adhik log isamen pratyaksh rup se karyrat hai or isse apratyaksh rup se 30,000 se adhik logon ko rojgaar miltaa he.
 europe ke adhikansh deshon, dakshin america ke kuch hisson or indonesia main iske philing stesan hai. bahut saare deshon main yah car bydaree, car kii dekhbhaal sambandhi utpaada, vaahan ke air filter, lubricansion mashinari or khaas tarah ke rasayan bhi bechati he. saudi arab main company apni vishesh gulf express ke naam se seva kendron kii vishisht shrinkhalaa kaa parichaalan kar rahi he or bahrain tathaa madhya-purv ke anya deshon main vistaar kii yojana bana rahi he. khabar he ki yah bharat main tel rifinary or sarvice steshnon kii ek shrinkhalaa sthapit karne par vichaar kar rahi he.
 china main ek bade sanyantr or madhya-purv, africa or asia prashanth mahaasaagar kshetra main vistaar ke saath indonesia, srilanka or china main pravesh karne tathaa bade paimaane par dubai, saudi arab or bharat main pariyojnaon ke vistaar kii yojana ke saath gulf oil international duniya ke sabase bade petroleum utpaada ke vyapaariyon main se ek he .
 nijee kshetra ke bainkon main indsind ek pramukh bank he or yah keval akelaa bank he jise enaiaar ne sthapit kiya he or bharat main yah keval akelaa vyavsaayik bank he, jise network shakha ke liye pramanikaran praapt ISO-9001:2000 he. isane 1 billian rupye kii puunji se 1994 main corporate tathaa esemai ko rin dene ke saath apana parichaalan shuru kiya or iske baad ashok leland finance limited ke saath 2004 main vilay iskaa ho gaya, isane khudara banking par vishesh jor daalaa or phir yah 10 billian dollar kii puunji vaale bank ke rup main viksit ho gaya or ab isaki kul parisampatti 200 billian rupye ke kareeb he. 1.5 million graahak or 170 shakhaon tathaa dur-daraaj ke sthanon main 99 etiemon ke saath yah bharat ke 141 bhugolic sthanon main failaa hua he.
 dubai or landan main videshi pratinidhi karyaalay hone ke saath duniya bhar main 335 bainkon ke saath iske patr-vyavhaar banking sambandh bhi he. haal hi main kuch samay pehle, apane enarai vyapaar ko badhaane ke liye is bank ne sanyukt arab emirate ke union neshnal bank or katar main doha bank ke saath ranneetik samjhaute kiye. desh main 745 se adhik vipanan kendron vaali indsind marketing and financial services naamak ek company ke marfat se rin utpaadon kii vipanan vyavastha ke jariye bank kii rashtriya pahunch or adhik vistaarit hui. es and pi kii sthaneey sahaayak mudi'ja and fich ke apane vittiya sadhano ke liye bank ke surakshit ucch gharelu nivesh grad reating he.
 hinduja foundrij ek paanch dashak puraani or vyavsaayik rup se vyavasthit company he, jo bharat main vikasshil automobile oiem kii dhalaai kii jaruraton ko puraa karti he. dakshin bharat main iske teen vinirmaan sanyantr chal rahe hai. bharat main banane vaale lagbhag 30% vaahanon kii pramukh dhalaai ke kaam kii aapurti isi company dwaara hoti he. ek aadhunik nayi green field foundry chennai ke nikat shreeperumbadur main atyaadhunik anusandhan va vikaas centre ke saath sthapit kii gayi, jisane 2007 main utpaadan shuru kar diya.
 nae ubharate bharat ke vikaas ke saath taal milaate hue company ne pichley paanch varshon main lagbhag 42% siegiar  kii vruddhi kii or bharat main auto ghatak udyog ke nirdhaarit vikaas ke aadhaar par agle chaar varshon main 35-40% siegiar  kii vruddhi kii isaki yojana he.
 hinduja global solutions limited global solutions) ne 1993 main apana iti aaparishan shuru kiya. yah anek fortune 500 companiyon jaise antarrashtriya graahakon ko back offis processing, sampark centre or vishisht rup se bani iti sevaaon sahit outsource solutions muhaiyaa karti he. hinduja global solutions ne ek iti paramarshdaata form kii tarah apni shuruyaat kii thi, jo ibiem ke saath bhagidaari main adhisansaadhitra manch par kendrit solution muhaiyaa karne main visheshgy thi. 1995 main, company ne adhisansaadhitra main korporate prashikshan ke kshetra main pravesh kiya.
 uttari america or landan ke karyaalayon main company ke 9500 se adhik karmchaaree hai or bharat main bangalore, mysore, mumbai, nagarkoil, chennai, durgapur or hyderabad; Lyndhurst, america main peoria, illinois, saint louis, waterlu or el paso; canada main montrial, morishas main sibar city tathaa philipino main manila main 19 delivery centre hai.
 sampark centre or back offis seva prabhag main kai antarrashtriya dhwani kendron or back offis prasanskaran ikaayiyon ke liye pramukh swasthya beemaa, pharmaceuticals, jivan vigyaan, doorsanchaar, banking or vittiya sevaayen, upabhokta electronics / utpaada, praudyogiki, automotive, sarkaar, media va manoranjan, urja or upyogitaayen tathaa parivahan or rasad companiyaan hai.
 haal hi main achtiamati dwaara kiye gaye adhigrahan ne 65 graahakon or 200 million yues dollar ke rajasav ke saath ise bharat kii bijness process outsorcing ) companiyon main se sheersh par pahunchaa diya he. yah un kuch companiyon main se ek he jinka bharat main mukhyalay he or jinke vishwa str par anek delivery kendra hai, saath hi america main bade str par maujuudagi he. iske morishas centre francisi aabaadi or texas kendra spanish bhashaa-bhashiyon kii madad karte hai.
 hinduja tiamati yaa achtiamati kii chhatrachhaaya main aane vaali companiyon main incablanet bhi ek he. yah media or sanchaar ke kshetra main iske pravesh kaa ek hissaa he.
 boston ke sachusets general aspataal ) ke sahyog se ek chikitsa anusandhan kendra kii sthapana ke saath pi.di. hinduja neshnal aspataal or medical research centre ek aadhunik bahu-visheshta vaala tritiyak dekhbhaal aspataal he. aspataal main rogiyon ke liye 350 bistar hai, iske alaava vibhinn vishesh prakaar ke gambhir rogiyon ke liye 53 bistar hai. ek tritiyak dekhbhaal aspataal ke rup main, yahaan jaanch or nidaan se lekar ilaaj, shalya chikitsa or oparation ke baad kii dekhbhaal kii jaati he. utkrisht prabandhan pranali ke liye ise netherland ke kema kaa pratishthit iesao 9002 puraskaar praapt hua, jo ki tritiyak dakhbhaal aspataalon main pehla he. iske alaava ubhartee hui arthvyavasthaaon main paropkaarita kaary ke liye ise haal hi main pratishthit "golden peakock global award" praapt hua.
 is aspataal main 15 million se adhik outdoor rogiyon kaa ilaaj kiya gaya he or ek million se adhik surgery tathaa 7.5 million se adhik lab pareekshan kiye gaye hai. isaki prayogshaala pehali aspataal prayogshaala he, jise college of american pathologists kii ore se manyata pradaan kii gayi he.
 hinduja samooh kii ek company difiance technologies vaishvik delivery model kaa laabh uthaate hue vaishvik graahakon ko ejineering, iarpy or iti kshetra ko seva pradaan karne vaali ek pramukh pradaata he. 1976 main sanyukt rajya america main sthapit difiance ko baad main hinduja samooh dwaara adhigrahit kar liya gaya or 120 se adhik vaishvik graahakon or 30 fortune 500 companiyon sahit sheersh vaishvik companiyon kii seva kaa iskaa ek lanbaa itihaas he. bharat ke chennai main iskaa mukhyalay he. iske alaava bharat ke chennai tathaa bangalore main difiance ke vishwa stareey vikaas centre hai or michigan ke west land or troy main atyaadhunik pareekshan suvidhaayen hai. difiance ke america, europe, madhya purv, dakshin africa or bharat main vyapaarik karyaalay hai.
 da. ve sumantaran difiance technologies limited ke adhyaksh or shri subu di subramanyam, mukhya kaaryakari adhikari or prabandh nideshak hai
 adhik jaankaree yahaan uplabdh hai
 hinduja bank limited kii sthapana 1978 main ek vittiya company ke rup main kii gayi or jo 1994 main swiss viniyamit bank ban gaya.
 hinduja bank kaa mukhyalay geneva main he or switzraland main ek viksit network sahit lusarn, jurikh, saint margarethen or baasale main karyaalay hai. iske atirikt landan, dubai, paris, neuyork, morishas or chennai main bhi isaki vaishvik upasthiti he. varshon se iske kaarobaar kaa vistaar karte isamen dhan prabandhan, vyapaar vitt seva, vaishvik nivesh solutions or korporate vitt sevaaon ko shaamil kiya gaya he.adhik jaankaree yahaan uplabdh hai
 shrichand, gopichand or prakaash hinduja boforce ghotaale kii lambii chalane vaali jaanch se jude rahe, is ghotaale main swedish company boforce par yah aarope lagaaya gaya he ki usne 1986 main bharat sarkaar ko 1.3 billian dollar ke 400 top kii bikri ke silsile main sarkari adhikariyon or raajnneetigyon ko kathith rup se gaiyr-kanoonee rishwat die hai. teenon bhaaiyon par bharat kii kendriya jaanch beuro ne oktober 2000 main aarope lagaae, lekin 2005 main dilli ke ucch nyaayalay ne un par lage sabhi aaropon ko khaarij kar diya. nyaayalay ne saboot ke abhaav main aisa kiya or kaha ki abhiyojan paksh maamle ke pramukh dastavej "bekaar or sandigdh" hai kyonki inke mul strot kii pushti nahin kii ja sakati. nyaayadhish ares sodhi ne kaha: "14 saal tak chale mukademe or is maamle par kharch hue janata ke 2.5 billian rupye par main apni asweekruti vyakt karata hum. isse hindujaaon ko baari aarthik, bhaavnaatmak, peshewar or vyaktigat nuksaan hua he."
 janvari 2001 main, britain kii sarkaar ke mantri peter mandelson ne shrichand hinduja kii ore se apane grih mantri mike o'bryan ko phone kiya, us samay shrichand hinduja british naagarikta paanaa chaahate rahe the or unki paariwarik company milinium dom ke "pheth zone" kii mukhya praayojak rahi thi. natijatan, 24 janvari 2001 ko mandelson ko duusari baar sarkaar se istipha dena padaa, haalanki ve apane ko nirdosh bataate rahe. sar anthony hemand dwaara kii gayi ek swatantra jaanch se yah nishkarsh nikaala gaya ki na to mandelson or na hi kisi anya ne anuchit tareeke se kaam kiya he.
 janvari 2001 main, apravasana mantri barbara roche ne comons ko ek likhit uttar main bataaya ki licester purv ke saansad or videsh mantri kith vaaj tathaa anya saansadon ne bhi hinduja bhaaiyon ke silsile main grih mantralay se sampark kiya tha or hindujaaon kii naagarikta sambandhi aavedan par nirnay lene kii samyavadhi ke bare main jaankaree chaahi thi.
 25 janvari ko vaaj hinduja prasang par vipaksh ke nishane par aa gaye or unki puri bhoomika kii jaankaree chaahate hue anek sasadeey sawaal puche gaye. vaaj ne videsh vibhaag ke ek pravaktaa ke marfat bataaya ki ve sar anthoni hamond queens counsal ke sawaalon ke jawaab dene ke liye "puri tarah se taiyaar" he; shri hamond ko pradhanmantri ne is maamle kii jaanch karne ke liye kaha tha. vaaj ne kaha ki ve kuch samay se hinduja bhaaiyon ko jaanate hai; 1993 main jab dharmarth hinduja foundation kii sthapana kii ja rahi thi tab ve vahaan maujuud the or 1998 main diwali samaaroh ke samay jab bhaaiyon ne tony va cheri blair ko aamantrit kiya tha tab unhone bhi vahaan bhaashan diya tha.
 26 janvari 2001 ko, pradhanmantri tony blair par aarope lagaaya gaya ki ve hinduja passport maamle main swatantra jaanch ko yah kahkar prabhavit karnaa chaah rahe hai ki kith vaaj ne "koi galat kaam" nahin kiya he. usee din, vaaj ne samvaadadaataaon se kaha ki unhen apane vyavhaar par "khed" hoga jab maamle ke tathy saamne aaenge. "is report ke aane ke baad aapmen se kuch log bade murkh dikhne lagenge. tathyon ke saamne aane par, peter tathaa anya logon or mere bare main aap logon dwaara kahi gayi kuch baton par aap logon ko bahut pachhtaawaa hoga." unhone kaha. unase jab yah poocha gaya ki hinduja bhaaiyon ke passport sambandhi aavedan par saamaanya rup se kahin adhik teji se kyon kaam puure kiye gaye or chah maheene main hi unhen manjuuri mil gayi jabaki isamen do saal tak kaa samay lag saktaa he, iske jawaab main unhone kaha, "yah asaamaanya nahin he."
 29 janvari ko sarkaar ne pushti kii ki haal ke dinon main pehle asian mantri ke rup main vaaj kii niyukti par sitambar 1999 ko hinduja foundation ne ek swaagat samaaroh yojit kiya tha. sadasyon kii dilchaspee ke house of comons ke register main vaaj dwaara is party ko darj nahin kiya gaya tha or kanjarvative sansadeey abhiyaan ikai ke pramukh jon redwood ne is aatithy ko sweekaar karne ke bare main unase sawaal kiye.
 march main vaaj ko aadesh diya gaya tha ve vittiya maamalon par elizabeth philkin dwaara shuru kii gayi nayi jaanch main puraa sahyog den. vaaj ke varisht videsh mantri robin kook ne bhi hinduja bhaaiyon ke saath apane samparkon ke bare main saare aaropon kaa puraa jawaab dene ke liye kaha. house of comons main hinduja-pryojit swaagat samaaroh ko yojit karne main unki patni kii company mepsaburi communications dwaara madad dene ke evaj main hinduja foundation dwaara 1,200 pound kii raashi die jane ke silsile main charchaa ke liye 20 march ko shri vaaj ne shrimati philkin se mulaaqaat kii. vaaj ne pehle hindujaaon se paise lene kii baat se inkaar kiya tha, lekin itnaa kaha tha ki jis len-dein par sawaal khadey kiye ja rahe hai usase unhen koi nijee laabh nahin hua he.
 june 2001 main vaaj ne sweekaar kiya ki jab ve ek saadhaaran saansad the tab unhone british naagarikta ke hinduja bhaaiyon ke aavednon ke silsile main abhivedan kiya tha. tony blair ne bhi mana ki anya asion kii ore se vaaj ne "abhivedan kiya" tha. 11 june 2001 ko, vaaj ko europe mantri ke pad se barkhaast kar diya gaya, unki jagah peter hain ko laayaa gaya. pradhanmantri karyaalay ne kaha ki vaaj ne tony blair ko likhakar kaha tha ki sehat kii vajah se ve apana pad chhodana chaahate hain.
 disambar 2001 main elizabeth philkin ne hinduja bhaaiyon dwaara unki patni kii company ko kiye bhugtan ko register main darj nahin karne ke aarope se bari kar diya, lekin kaha ki bhugtan ko chhipaane ke liye unhone apni patni ke saath santhganth kii thi. philkin kii report main kaha gaya he ki kanoonee salaah ke liye unki patni ko bhugtan kiya gaya tha or kaha ki isse sidhe taur par vaaj ko koi nijee laabh nahin hua he or unki patni ko hue bhugtan ke bare main bataane kaa comons kaa niyam nahin he. haalanki unhone unki gopneeyata kii aalochana karte hue kaha,"mere saamne yah spasht ho chukaa he ki is tathy ko chhipaane ke liye shri vaaj or unki patni ke bich maheenon tak santh-ganth rahi or hinduja parivaar ke saath unke sambhavit aarthik sambandhon kii sateek jaankaree praapt karne se bhi mujhe roka gaya.
 farvari 2005 main hinduja bhaaiyon kii bharat-sthit pramukh company ashok leland ne sudan ke raksha mantralay ko 100 sainya vaahan kii aapurti karne ke samjhaute kii ghoshnaa kii. hathiyaar sambandhi raajnneetijna mark thomas ne aarope lagaaya ki isse britain ke hathiyaar niryaat kaanoon kaa ulanghan hua he, kyonki company ke nideshak britain ke nivasee yaa naagarik hai.
