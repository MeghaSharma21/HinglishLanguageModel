 
 paath dekhen
 kharaha, lepas vansh or shashak prajati ke standhari jeev hai. kharhon kii chaar vishesh prajatiyon ko lepas vansh se baahar vargeekrut kiya jaataa he. kharhe bahut tej daudak hote hai, europea bhura kharaha to 72 kimi/ghanta kii raftaar se daud saktaa he. ye aam taur par ekaaki jeev hote hai yaa phir jodon main rahete hai, par kuch prajatiyaan jhundon main bhi rahati hai. bahut tej bhaagate samay yaa phir parabhakshiyon ko chakma dete samay utpann hone vaale gurutv bal ko inkaa sharir avashoshit karne main sakasham hota he. 
 aamtaur par kharaha ek sharmila jeev he par samagam ke mausam main inkaa vyavhaar badal jaataa he or yah ek duusare ke peeche bhaagate dekhe ja sakate hai. yah ek duusare ko aise maarthe hai jaise mukkebaazi kaa abhyaas kar rahen hon. kuch samay pehle tak to yah mana jaataa tha ki pratidwandi nar ek duusare ko maarthe hai par ab yah spasht ho gaya he ki sambhog ke liye anicchhuk maadaa, nar ko maarthi he. 
