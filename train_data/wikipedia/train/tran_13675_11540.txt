 “adhikario or javaanon ke bich samanta ek kalpana ho sakati he, lekin phir bhi ise ek gavarning siddhant rup main sweekaar karnaa hoga”.
 babasaheb ambedkar
 samaan rank, samaan pension ), yah san 1973 tak bhartiya sashastr sevaaon ke karmchaariyon ke pension evam anya laabh kii gananaa kaa aadhaar tha. ise punah sthapit karne ke liye aandolan chalaa or ab use bharat sarkaar ne sweekaar kar liya he. 
 sainik kii jatigat vibhaavna 
 sainik - shabd ek he lekin isamen do jatiyaan he| ji haa do jatiyaan | ek ko afasar tathaa duusare ko anya rank kehete hai| sainik shabd sunate hi aapako khyaal aata hoga ki ye log raat main jagakar simaaon pe paharaa dete hai, dushman kii goliyaan sine pe lete hain, mathrubhumi kaa har haal main hifaazat karte hai| bilkul aisa hi he| lekin kya aap jaanate hai ki jab inke haq kii baat kii jaati he to malai sirf ek hi jaati lut le jaati he| or ye wo jati hai jo air condishan main main baithkar ladai ladte hai, javaanon ko gulam samajhate he, apane liye alag sandas "afasar sandas" evam alag rasoighar "afasar mess" banavaayen hai, inke bachche agar ek shabd hindi bol de to unhe thappad maarthe hai, inke bachche kitne bhi nalayak ho unka afasar bananaa tay hota he, ek kisaan kaa ladka kitna bhi tej ho, agar angreji kamjor ho to ye kehete hai ki OLQ nahin he, seva nivruti ke pashchaat, chunaav ke din golf enjoy karte hai, aksar television pe sainikon kii aawaaj banate he lekin kaam hameshaa apni jaati ke phaayde kii karte hai, or ye log hi afasar kehalaate hai| or ye log hi OROP yaa phir vittiya ayog kaa draft banaae hai| kya aapako ab bhi lagata he ki ye jati, duusari asahaay jati " adhar rank" ke saath nyaay karenge? kya aapako nahin lagata ki duusari jati kaa bhi har forum main prayaapt pratinidhitv hona chahie| 
 bharat rakshak brijesh kumaar ...bareli .
 ------------------------------------------------------------------------------------------ 
 jai jawan jai kisaan 
 hamaare desh kii ye vidmbana he kii jahaan kisaan ko dharti kaa taat kaha gaya usee dharti maan kii raksha ke kaabil use nahin samaja jaataa. bharat kii senaaon ke sainik jo kii garib kisaan pariwaron main se aate he. jinke upar hindustan kii dharti maan kaa qarz he unhen sevadaar, ghulaam banaakar unki beizzati kari jaati he. aaj ke hindustan main azaadi ke 68 saal baad bhi desh ke gaanvathi kisaan ke bacchon ko alag sandas! alag khaanaa! alag rahanaa! memsahab ke kapadey dhonaa! sahab ke juute paalish karnaa! ye sab ghulaami ke kaam jabarajasti karawaaye jate he. sena main 97 pratishat ye gaanvathi jawan he inhen afasar banane v promoshan ke kaabil nahin gina jaataa. kyon kii ye sainik angreji bhashaa v taur tareeke nahin jaanate. 
 ram lallaa ke samay main chaahe akbar badshaah ke vaqt main mere bharat desh main deshi hona shame kii baat nahin thi. aaj kyunki meraa sipaahi deshi he. kisi garib kisaan kaa betaa he use fouj se 15-17 saal kii desh seva ke baad jab uskaa deshprem uski kaabiliyat or himmat ke charche pure vishwa main he tab laat laat maar ke seva nivrutt kiya jaataa he. 
 har pe kamishan ke vakt kaale angarez afasaron kii kami kaa gaanaa gaate he. koi ye jawaab degaa kii apni praarambhik seva kaa contract samay purna hone par 99% sainik jo kii 15-17-20 saal ke anubhav siddh yoddha he. unhen sena se baahar kyon jane diya jaataa he? human risource management kii ye kaunsi policy he? jahaan deshi lahaze vaale kisaan ke bete ko sainik to banaaya jaataa he magar afasar banane ke laayak nahin samaja jaataa? aisa kaunsa gun chahie jise kuch ek dhongi kaale angarez sarvice sillection bord main dhundte he? or jo unhen 99 pratishat javaanon main nahin miltaa. har saal 15 lakh javaanon main se keval 10-12 jawan hi afasar promot kiye jate he. desh ke liye olympix, asian khel, evam aeny antar rashtri evam rashtreey khelon main padak laane vaale or desh kaa sar garv se unchaa karne vaale javaanon ko bhi deshi pate huve. ye kaale angarez, afasar promoshan nahin dete. vahin sachin tendulkar mahendrasingh dhoni in sab ko karnal or group capton banaakar bade hi gadgadit mahasoos karte he.
 agar kapildev, sachin tedulkar or mahendra singh dhoni ko anerri hawaldaar major kaa pad se sushobhit karte to kya yah khilaadi sena ke is sammaan ko taiyaar hote....shaayad nahi! magar is desh ko isi sena ne kai anterrashtriya str ke khilaadi diye jinhone olympic khelon me bharat ko jeet dilaai magar badale me sena ne sammaan diya hawaldaar major kaa. haaki kaa jaadugar hawaldaar major dhyanachand uname se ek he inako naayab soobedaar ke laayak bhi nahi samajha. jab sena se is bare me patrakaron ne poocha to sena ne apane spashtikaran me kaha ki kisi bhi sainik khilaadi kaa pramotion utkrisht pradarshan ke aadhaar par hawaldaar yaa naayab soobedaar ke pad tak ho saktaa he. afasar kaa anerri pad jawan ko lagu nahi he aisi policy hi nahi he. sena me sipaahi hone kii bajah se na is khilaadi ko sena me afasar pad mila or na hi bharat ratna ke laayak samajha gaya. vah to bhala ho sainik saathi logon ko jinhone dhyanchand ko hawaldaar major kii jagah major dhyanchand kah kar bulaanaa shuru kar diya or jo baad me patrkaar bhi major dhyanchand kahkar sambodhit karne lage.
 jab do sainik ek pad par, ek samay tak sarvice kar ke ritair hote hai par unke ritairement main kuch saalon kaa antar hota he or is bich nayaa vetan ayog bhi aa jaataa he, to baad main ritair hone vaale kii pension nae vetan ayog ke anusaar bad jaati he. lekin pehle ritair ho chuke faujee kii pension usee anupaat main nahin bad paati.
 “swatantra bharat main koi bhi bhukh se nahin maregaa.anaaj niryaat nahin kiya jaayegaa. kapadon kaa aayaat nahin kiya jayega. iske netaa naa videshi bhashaa kaa prayog karenge naa kisi duurastha sthaan, samudr str se 7000 foot upar se shashan karenge. iske sainya kharch baari nahin honge. isaki sena apane hi logon yaa kisi or kii bhoomi ko adheen nahin karegi. iske sabase achche vetan paane vaale adhikari iske sabase kam vetan paane vaale sainiko se bahut zyada nahin kamaayenge. or yahan nyaay paanaa naa kharchila hoga naa kathin hoga”.
 sardaar vallabhbhai patel
 phogiyon kii pension kii tulana saamaanya sarkari karmchaariyon se nahin kii ja sakati kyonki ek ore jahaan sainya adhikari varg or saamaanya sarkari karmchaaree ko 60 saal tak tankhwaah lene kii suvidha milti he, vahiin sainik kaksha ke jawaano ko saal main hi ritair hona padataa he or unki sarvice ke halaat bhi adhik kathin hote hai.
 angrejon ke samay main sainik varg ke phogiyon kii pension tankhwaah kii kareeb 80 pratishat hoti thi jabaki sainya adhikari varg evam saamaanya sarkari karmchaaree kii 33 pratishat hua karti thi. bharat sarkaar ne ise sahi nahin mana or 1957 ke baad se phogiyon kii pension ko kam kii or anya kshetron kii pension badhaani shuru kii.
 sena main bharti huve prayek jawan ne azaad bharat ke naagarik hone ke baavjood apane maanavadhikaar or sanvaidhanik mul adhikaar swechha se tyaage. or svaichhik daasatv kaa sweekaar kiya. afasar ke har aadesh ko pathar kii lakeer samaj kar mana. 
 is duniya main janma prayek jiv swatantry kii kaamana rakhata he. ham faujeeow ne apana aatm sammaan, apni azaadi desh ko arpan kii. sena main sevarat rahete samay ham deshi bharatiya faujee bhai apane saath hue har anyaay ko sehate rahe he. “samay bade bade ghaavon ko bhar detaa he” sainiko kii vyathaayen isi liye kaaphi saamaanya si lagati he. kyunki hamen aadat si ho gayi he. 
 aaj hamaari ye sthiti he kii ham main se bahoot se logo ne, kamjor maansikta vaale bhai o ne is sthaayee daastaa ko sweekaar kar liya he. or is taraf purv afasar ye sweekaar karne ko taiyaar nahin kii purv sainik ab unke das gulam nahin or purv sainiko ko or unke parivarajano ko bhi utana hi seva or sammaan paane kaa adhikaar he. jitna kii unhen or unke parivaar ko he. pehali ladai apane swabhimaan kii honi chahie, bhedbhaav khatm karne kii honi chahie.
 phogiyon kii maang he ki 1 april 2014 se ye yojana chathe vetan ayog kii shifarishon ke saath lagu ho. phogiyon kaa kahana he ki asli santulan laana he to hamen bhi 60 saal par ritair kiya jaay. hamen to 33 saal pe hi ritair kar diya jaataa he or uske baad sara jivan ham pension se hi gujaarte hai. jabaki anya karmchaaree 60 saal tak puri tankhwaah pate hai. aise main hamaari pension ke pratishat ko kam nahin karnaa chahie.
 baharhaal is vakt ye faujee sirf itnaa hi chaahate hai ki chathe vetan ayog ko lagu karte hue samaan pad or samaan samay tak sarvice kar chuke phogiyon ko ek samaan pension di jaay, chaahe donon kisi bhi saal main ritair hue hon. agar ye yojana lagu hoti he to kareeb 25 lakh phogiyon yaa unke pariwaron ko laabh hoga. iske liye har saal sarkaar ko kareeb 9 hazaar karon rupee kaa atirikt bhaar sahanaa hoga.
 medal vaapasi geng or rashtradroh
 kisi ne abhi tak paramveer chakra nahi lautaaya, mahavir chakra nahi lautaaya, shaury chakra nahi lautaaya, pataa he kyo....??? kyonki ye chapalusee se nahi mila karte, jaan kii baaji lagaani padati he.. jai mathrubhumi.. 26 janvari 2014 ko die gaye 273 medalon main se 231 adhikari, 11 jesio or 31 medal en si o or anya rank ke sainiko ko 105 galentry award main se 64 adhikari, 11 jesio or 30 medal en si o or anya rank ke sainiko ko ab ye sochna he ke shaury kya sirf sena ke 3% afasar bandhu kii jaagir he? fuj ke 97 pratishat log-jawan kya shoorveer nahin he? kya ye vatan sirf afasaron kii shahadat yaa veerta ko hi pahachaanata he? 
 kya jab bhi sena kaa ek vir desh ke liye apratim veerta or kaushalya dikhaata he to use medal ke liye ricomend hi nahin kiya jaataa? medal kya sirf kechap karnal ko hi die jate he? doston medal vaapasi gang or bhartiya sashastr senaao main medalon ke aabantan main paardarshita kaa abhaav ke bich kaa mail milaap aaiye milakar samaje. agar kisi bhi bande ne asli main desh kii suraksha main medal paaya ho. wo kabhi raashtra kaa diya huwa sammaan van rank van pension yaa phir 20000 ₹ ke liye vaapis nahin karegaa. kya ye saare kechap karnal he? jinhone jawan kii shahidi pe apni medalon or tamagon kii rotiya seki he. ye paise or naam ke bhuke darindo kii raashtra ke khilaaf saazish he. meri modi sarkaar se apil he. medal vaapasi gang ko medal kab or kaise mili isaki moulik jaanch karwaai jaye. doodh kaa doodh or pani kaa pani ho jaayegaa. jai hind. jai sainikswaraj.
 ekmaatr vastu jo hamen pashu se bhinn karti he - vah he sahi or galat ke madhya bhed karne kii kshamta jo ham sabhi main samaan rup se vidyaman he, : gandhiji. 
 van rank van pension kaa elaan pradhan mantri ji ne kar diya he. magar kuch log apni rajanithik rotiya sekane ke liye abhibhi relia nikaal rahe he. faisla hamen karnaa he kii ham kiske saath he? apane desh ke chune huve pradhan mantri ke saath yaa phir? vishwaas ko hameshaa tark se taulnaa chahie. jab vishwaas andha ho jaataa he to mar jaataa he, gandhiji. kya in jantar mantari medal jalaao vaale sahabo ne kabhi bataaya kii unke vaale van rank van pension se jiske liye ye relia nikaal rahe he sainiko or sipaahi yon kii vidhwaao ke pension main kitne rupaye kii badhotaree hogi? or unke khud ke penshnon kii badhotaree bataane kii bhi krupa karen. saat ghanghor paap: kaam ke bina dhan;antaratma ke bina sukh;maanavtaa ke bina vigyaan;charitra ke bina gyaan;siddhant ke bina raajnneeti;naitikta ke bina vyapaar; tyaag ke bina puja, : gandhiji.
 ye medal jalaao medal vaapis karo geng ke kaa deshadroh karne vaale sattu jensett or uske samarthak purv afasar. van rank van pension ke nampar sainiko ko gumraah kar rahe he. hamane kabhi sochaa na tha kii koi general bhi itnaa niche gir sakate he. ye janaab desh kii chuni hui sarkaar giraane ke liye sevarat sainiko or afasaro ko uksaa rahe the. ye deshadrohi paise ke laalach desh ko dushmano ke hatho bech na de ye. ab ye hamen sochna he ham kiske saath he? kya hamaare jivan kaa ek maatr lakshya van rank van pension he? 
 yah jaanakar bahut dukh: hua kii hamaare kuch mutthibhar bhootpurv senadhikariyon ne apane medal jalaakar virodh pradarshan kiya or aisa karke unhone desh or fouj kaa bahut bada apmaan kiya he unke khilaaf sakht karrwai honi chahie taaki aage kisi kii itani himmat na ho kii desh or fouj ko badnaam karen. shame aani chahie in logon ko. 
 meraa prashn he dharna par baithe un sainik adhikario se ki desh ko or kitna kamjor karnaa he? aapane desh kii raksha kii he. desh hit main balidaan diya he. to aaj aaplog raajnneeti kyon kar rahe hai. jis oropi ko kisi ne lagu nahin kiya use modi ne kar dikhaaya he.
 hamen unka shukraguzaar hona chahie na kii apni bhukh or badha dena. raajnneeti se prerit hokar punjab ellection tak jantar mantar par date rahanaa.
 ye sabko abhas ho chukaa he ki aap log apana bhavishya chamakaane main lage he. na kii javaanon kaa. seva ke dauraan jawaano kaa shoshan karke bhi pet na bharaa to vahaan bhi unka anhith kar diya. apni jholii bhar lee or sainiko ko fatehaal choda. na to aapke javaanon kii chintaa he or na hi desh main lakho logon ki jo garibi rekha ke neeche ji rahe he. jaraa apane se neeche str ke logon kaa haal bhi dekhiye.
 pradhanmantriji or rakshaamantriji se main apil karata hoon ki saare avkaash praapt sainiko va adhikario ke pension kii raashi unke seva avadhi ke anusaar baraabar tay kii jaye.
 santosham param sukhm. ab bas kijiye or apane gharon main diwali manaaiye.
 hamaara virodh modi sarkaar se nahin he. ham khilaaf he upniveshiy kanoonon or ghulaami ke. ham sainiko ko agar sainikswaraj koi shaks dene kii manshaa rakhata he to wo nautanki ke bich, sahishnu bane rahe bhaaio.
 68 saal purana nasoor he afsariyat angreziyat shoshan ise jhad se dur karne main vaqt to lagata he. abhi van main kamishan bhi baithegaa. sarkaar hamaare chand gyapanon ke upar oropi javaanon vaala nahin de sakati. haa agar ham milakar sainikswaraj ke shramdan yaa asahyog andolan ko pure desh main phelaae or aam janata kaa vishwaas praapt kare kii NFU TIMESCALE ACP oropi ye sab se kaise ye purv afasar desh ko lut rahe he. saatve vetan ayog anomali kamity or van main kamishan ko bhi visangatiyon ke bareme likhe. pension kii vyakhya kya itnaa vaibhav he? is baat pe jab puraa sainik parivaar or desh hamaare saath hoga tabhi sampoorn badlaav aayega. agar koi jawan bandhu van rank van pension ke liye ham se jude he to jaag jaaie. hamaara ek maatr lakshya sampoorn sainikswaraj he. swaraj koi ek din yaa ek maheene main milane vaali chiz nahin he. kabhi kabhi to ek jivan bhi kam padataa he swaraj ke liye. yaad kiijie shahid bhagat singh, azaad ashfaaq ulla khan bal gangadhar tilak. subhaashachandr bose ko. 
 ye sainikswaraj kii ladaai he. koi bacchon kaa khel nahin. vaqt aane pe jaan kii baazi lagaani padati he. bharat ke sainiko ekajute ho jaao ; tumhaare paas khone ko kuch bhi nahin he ,sivaay apni zanjeeron ke. sarafaroshi kii tamanna ab hamaare dil main he. dekhnaa he jor kitna baazue qaatil main he. 
 “main is baat par jor detaa hum ki main mahattvakanksha, aashaa or jivan ke prati aakarshan se bharaa hua hum par jarurat padane par main ye sab tyaag saktaa hum, or vahi sachcha balidaan he”. -bhagat singh
 van rank van pension ke choge ke peeche, rashtradroh kii gahari saajhish. 
 13 agast 2015 ke din jab sarkaar ne swatantraaa diwas kii purv sandhya par rashtri suraksha ke kaarnon se do din ke liye inhen jantar mantar se hatane ko binati kii. to pehle to inhone tamboo hataane ko saafe manaa kar diya. police ne inhen shaam tak kaa samay diya. ye nahin hate. phir jantarmantari gurgo ko agle din subah tak kaa ultimatum de diya gaya. in seva nivruth sahabaanon main se kuch ke bachche television patrkaar he. inhone agle din ke liye obi wain live tivi kawarej ke liye taiyaar rakhwai. 14 agast kii subah ek baar phir police ne unhen pehle to rastria suraksha kii duhai de in waiterns ko binati kii. baad main unhen haath pakad kar police wain main baitaane kaa prayaas kiya. ab inhone police se haathaa pai kii. us halki jhadap ko inke faujee brett prestitute bacchonne aise live tivi par cover kiya or dikhaaya jaise kii is desh kaa chunaa huwa pradhanmantri saare purv sainiko kaa ek maatr dushman he!!!! 
 ek karnal choudharine us ghatana ke turant baad apni fasebuk post main sabhi sevarat evam sevanivruth sainiko ko chelange kiya, unako unke padosiyon or pariwaron kaa aavahan kiya or kaha. “jantar mantar se hate nahin, vaapis hamalaa karen or police ko maar bhagaaen. oaropi ke saport main modi ko laal kile par raashtra dhvaj fahraane se roke. turant hi kaarywahi karen, der na hone paae. inkalab jindabad! jai hind!!”
 are bhai ! yah koun sa inkilab he tumhaara??? agar shahid e aazam bhagat singh in dogale logon ko inqilab jindabad ke us amar naare ko kuch rupayon ke phaayde ke liye raashtra se gaddari karte vakt istemaal karata dekhte to unka sar zarur shame se jhuk jaataa.
 van rank van pension kaa sach
 kya yahi he? van rank van pension ke jantar mantar vaale dharne kaa sach!! phir to yah van rank van pension aap afasaron ko mubarak. main phuddu faujee apni mitti se gaddari kuch rupayon kii khatir nahin kar saktaa. jai jawan! vaala sammaan jo medal jalaao gang kii vajah se hamane khoyaa he. use vaapis kaise paaun?? purv javaanon kii aaj kii sthiti main sudhaar kaise aae? 
 samaan military sarvice pe or samaan disability pension
 sargical strike ke dusre hi din aktubar 2016 main jensett shri satbir babu ke ek khaas chele ne radiff dot kom main ek artical likhaa janaab kehete he ‘sargical strike ke baad jawaano ko sarkaar kaa tohafaa disability pension main katautee!!’
 meri samaj main ye nahin aa rahaa he kii jab phaayde kii baat aati he to kuch khaas afasar bandhu apane aap ko “sainik” “jawan” in sab naamo se ullekhate he. or jab barabari kii baat aati he to khud ko civil sarvice ke ai.e.es. adhikariyon sang tolate he. khud ko jawan kahalaane vaale pe kamishnon ke vakt asli vaale jawaano kii qamar tod dete he. javaanon kii vidhwaaen silaai mashin chalaake jaise taise apana guzar basar kar rahi he. viklang jawan besahaara ho dar ba dar kii thokare kha rahe he. or yahan afasaron ke lobh or laalach ne maanavtaa kii sari simaaen laangh di he. 
 nae pe kamishan main afasar bandhuo kii pension ab had se zyada ho chuki he. kuch logon ne disability pension ko basic se jodakar lakhon rupaye kamaane kaa nayaa tarika irzad kiya tha. 
 hamaare kuch purv afasaron main ye chalan bada khatarnaak he kii mauka milte hi afvaaon kaa bazaar garm karo or kaise bhi karke chizon ko keval afasaron ke vittiya phaayde ke liye tod marod ke pesh karo. 
 purv sainik bhaaion yah ladaai keval “ek samaan military sarvice pe” or “ek samaan disability pension” kii hi nahin he. yah ladaai he mere or aap jaise lakhon sainiko or purv sainiko kii, jise hamen rose rose lagaataar ladanaa he, is aashaa ke saath kii ek din aayega sachcha sainikswaraj.
 sampoorn sainikswaraj gandhiji ke shabdon main 
 mere pyaare afasar bhai, 
 ‘aap usee kaa fal paa rahe he jo aapane aaj tak boyaa he.’
 kya he purna swaraj? swaraj matlab kya azaadi sirf angreji hakumat se??? baapu ne kaha he, apni pustak hind swaraj main. sainiko ke purna swaraj ke uplakshya main gandhiji kaa swaraj.
 1. azaadi ghulaami kii angreji maansikta se.
 2. swaraj unch neech afasar jawan hindu muslim in bhedbhaavon se.
 3. swaraj maang rahe ham. kya anya hamase nichle tabake ko swaraj dene kii ichhashakti rakhte he.
 4. kuch cese ladane or jitne se kya sampoorn sainik swaraj kii prapti hogi?? shaitan ko pankh hote he. magar achchhai dhime dhime apane astitv ko ubhartee he. kya ham sainik swaraj ke liye lambii ladaai ko taiyaar he???
 5. angrezo ke sampoorntah janese kya sampoorn swaraj mila. nahin angreziyat aaj bhi zindaa he. apane se niche ke tabake ke hindustani se dwesh purna vyavhar.
 6. mitti kaa gadaa takaraav se tuutata he. ek nahin to doosraa pathar use tod hi degaa. mitti ke ghade ko tuutane se bachaane ke liye use agni main taapana utana hi zaruri he, jitna zaruri he use pathar se dur rakhana.
 7. sainikswaraj he har kam padhaalikha senior junior sainik utana hi sammaan paye jitna har ek hindustani ko milanaa chahie."tera bhi vatan meraa bhi vatan" 
 8. sainikswaraj he sab bharatiyo ko chaahe wo sainik ho chaahe afasar promoshan kii ek samaan tak mili. vetanmanon main bhedbhaav na ho. 
 9. ati ucch vetanman evam pension paane vaale afasar gana NFU, oropi,TIMESCALE jaise nae nae tareeko se desh ko lootnaa bandh karen. jab ek purv sainik kii vidhwaa 3500 ₹ main apana guzar basar kar rahi he tab ye luutere angarez 65000 se le kar 150000 rupaye main bhi santosh nahin paa rahe.
 10. afasaron aap apane aapako sainik kehete ho!!!!! phir agar tum sainik ho to sainiko se bhedbhaav kyon???? ek taraf sainik banake saare maan sammaan pension oropi medal ye sab chahie. 
 11. phir jab pension,oropi,pe kamishan sevedari MSP NFU TIMESCALE in sabake samay tumhaara andar kaa sainik mar jaataa he. giri hui shaitani soch aa jaati he kii tex peyar kaa paisa he mere pitashri kaa kya gaya. jitna khasot sakate ho khasotalo. 
 12. mare huve insaan e mere afasarbhai ab bhi vakt he jaag jaao. zyaada paisa chahie tab apane aap ko ai.e.es. or netao se tolate ho. phir achaanak aapke andar kaa girggit rang badalata he or desh prem ke jhumale yaad aate he. 
 13. sainik ko mulbhut samvedhanik adhikaar, samyavaadee vetan, samaan naagarik suvidhaae jaise kii club evam golf course kaa istemaal cantine main or hospital main ek si line ek se sarkari quarter or suvidha dene kii baat aaye to rank kaa tafaavat bataa ke jawan or unke parivaar ko unki aukaat yaad dilaate ho. 
 14. sainikswaraj main afasar bhaaiyo kii bhi utani hi bhagidaari he jitani hamaari. agar afasar angreziyat chhodke hindustaniyat ko samaje or saath hi main singapore united kingdom america jaise mulko kii sena o or waha ke afasaraan ke apane samulki javaanon ke saath ke saahchary ko apanaaen. 
 15. sabhi sainiko ko seva ke dauraan di jaarhe shiksha or pramaan patro main bhedbhaav karke unhen farzi pramaan patr na die jaye. afasaron kii ye sab shaitani manshaa sainiko ko unke sabase bade adhikaar padhai se dur rakhane kii he. sainikswaraj kaa arth he bharat main manyata praapt shiksha sansthaanon se saare senaao ke abhyaaso ko hi talim main gina jaye. 
 16. swaraj he har hindustani kaa empowerment. swaraj he skill india. swaraj he 60 pratishat sainikon kaa sammaan purvak pramotion se afasar bananaa. 
 17. sainikswaraj he sainik or afasar donon ke yuddh yaa anya samay main ghayal yaa aahat hone par samaan sammaan mili. galentry award, medal aabantan ho chaahe disability pension yaa shahid kii vidhwaa ko pension aabantan in jagahon par ho rahe bhedbhaav akshamya he. yahan swaraj turant hi laayaa jaye. 
 18. baapu ne kaha tha jab tak ham hindustanio ke andar se ham angreziyat ko nikaal nahin dete tab tak angarez agar chale bhi jaye kya phayda?? 
 19. ye bhedbhaav jhooth aadambar asaty chori bhrashtachar ek ek bhartiya ke man se dur hoga tabhi aayega sachcha sainikswaraj.
 20. gandhiji ne kaha tha agar angrez bhartiya samskruthik mulya jaise kii sammaan samanvay apana lete he to unhen ham bhartiya sweekaar karenge. 
 21. dar se mili chiz tabhi tak kaayam rahegi jab tak dar rahegaa.
 ham ko man kii shakti dena man vijay karen. dusron kii jai se pehle khud ko jai karen. 
 ham ko man kii shakti dena. bhedbhaav, bhedbhaav apane dil se saafe kar saken. doston se bhul ho to maaf kar saken. jhooth se bache rahen, sach kaa dam bhare. dusron kii jai se pehle khud ko jai karen.
 ham ko man kii shakti dena man vijay karen. dusron kii jai se pehle khud ko jai karen. 
 ham ko man kii shakti dena. mushkilen paden to ham pe itnaa karm kar, saath de to dharm kaa, chalem to dharm par, khud pe hausala rahe, badi se naa daren.
 ham ko man kii shakti dena, man vijay karen. dusron kii jai se pehle khud ko jai karen.
 dusron kii jai se pehle khud ko jai karen. ham ko man kii shakti dena man vijay karen.
 
 kshudha....kisi..kisi..!!!
 bhukh-hadtal ek pradarshan maatr nahi ek saamaajik ghoshnaa he ki vyakti vishesh yaa samooh vishesh ke saath aisa bheeshan anyaay sarkari yaa gaiyr sarkari sanghathan dwaara ho rahaa he ki uske liye roji-roti ke samast avasar samaapt ho gaye he tathaa bhukhon marane kaa sankat asann he..bharan-poshan kaa koi madhyam upasthit yaa sambhav nahi hone ke kaaran vah vyakti yaa sanghathan ise bhukh-hadtal ke madhyam se samaaj kesamaksh prakat karata he ki..uske praano kii raksha ho sake..
 agar vah vyakti itnaa sakasham he ki bhojan va anya saamaanya kharch uthaa sake. to use nyaay paane ke liye nyaaypalika kii sharan leni chahie..jaha uski samasya kaa antatenistaaran hoga....
 ab is prakaash me ham dekhe to ek rank ek pension main kise bhukh hadtal par baithna chahie or kise nahi..aap swayan nyaay kar lijiye...
 mere adhikansh saathi ek rank ek pension kii visangatiyo se aahat he..ve punah bhoot-smriti me he..sabaki apni..apni alag vismrit..smritiyaan..kisi kii kam kisi kii zyada. vigat kii bebasii. kasamasaahat..asahaay..bhav phir prakat ho aayaa he..iskaa shraiy ek rank ek pension ke sangharsh ko hi jaataa he..
 sainik ek adarsh anuyaayi he..sainya jivan me usne sadaa anusaran hi kiya he..bina sanshay-andeh ke anusaran..adesho kaa anusaran..niyamon kaa anusaran..use kabhi chayan nahi mila..jo jaha jaisaa he vaisaa mila.. usne kabhi kuch kaha nahi..jaisaa kaha gaya vaisaa kaha ...kiya..
 ab ek rank ek pension main bhi kuch mitra ek vicitra sthiti main he..jis netritv
 ab tak jite aae vah avishwasaneey pratitahorhahe. vah dishaheen.. kinkartavyavimud ..pratiksharat he ki swatah kuch ghatit ho jaisaa ab tak hota aayaa he.,koi kare..jo kar rahe he ..ve is prashn se uljhe he kaise karen?? samay ret sa phislaa ja rahaa he..ashankaaye balwati ho rahi he. dhan kii kami he.,sansadhano kii bhayanak kami he. yaha tak ki kuch bhratrudhaati swarthvashibhoot ho, bhram failaa kar apane hi bhaiyo se vishwasghaat karte dikh rahe he..
 samarth is paristhiti ke abhyasth he..dhan kii koi kami nahi..sansaadhan bharpoor he..vyavastha se bhi chhadam madad mil rahi he..media bhi saath de rahaa he..yaha tak ki jawaano ko bhi asambhav aashwaasan de..
 yah mithyaa sandesh diya ja rahaa he ki..is me unka kalyaan he.,jabaki ve swayan yah jaanate hue bhi ki jawaano ko tulanaatmak rup se naganya laabh hi praapt hota spasht dikh rahaa he..or is visangati ko dur karne ke sthaan par ise yen ken prakaren, yathaavat laane ko aatur he. 
 digbhramit jawan bhaaiyon yadi itihaas doharaana nahi chaahate to uth khadey ho..ye aapke vyaktigat parilabh he jo aapke samarthy se hi praapt ho sakenge ghar kaa sukh tyaagie, taiyaar ho jaaie ek nirnayak sangharsh ke liye..apane netaa swayan banie. ram sar.. bir bahadur..sar..nalin sar..varad sar..or bhi kuch bhai maardarshak he..kai dino se lage hue he bina thake..
 unke saath kandhe se kandhaa milakar ek vrihad dal ke rup me apana paksh majbootee se rakhe,samaran rakhe..aap sirf apane liye ye sangharsh kar rahai he..
 atah aaj isi samay se kisi bhi samay ""aavashyaktaa hone par prasthaan ko tatpar "sthiti me rahai..hamaare dhan-sansaadhan bhale kam he kintu hamaari shakti hamaari sankhya he..jab bhi aavashyaktaa ho..prayek vyakti avashya dilli pahuunche..sirf itnaa saadhaaran kaary agar kartavya ou swahitay maan kar kar sake to..vishwaas rakhie..aapke hit surakshit rahenge..koi anyaay na hoga...mujhe purna vishwaas he ki.,itihaas ko chunauti dene kaa yah antim avasar aap vyarth na jane denge.. aashaa he..aap swayan ko prastut avashya karege..aapke samarthy kii hi pariksha he yah.
 samasya yah he ki ek rank ek pension .. ke sagar manthan me yah "satya"prakat ho uthaa he ki ye jo "sutara" "samaan seva..samaan rank" .. aap kisi brahm-vaakya kii tarah doharaate he..vah pichyanwe pratishat logo ko do kaudi kaa lagata he..unke hito kaa pratinidhitiv ese adoordarshee ou bhratrughaati logo ne kiya jinke paas na to yogyata thi na hi gyaan evam vivek..parinaam yah hua ki adhikari-hitkaari ek rank ek pension taiyaar ho gai..ab adhikari varg bahut chitint he ki.anyaay kaa bhanda foot na jaae..atah bahut aturata kaa pradarshan kar rahaa he. jabaki itani paryaapt peshann to mil hi rahi he ki kuch pratiksha kar visangatiyo kaa nirdhaaran kar jawaano kaa hit sunishchit kiya ja sake..yah aturata hi pramaan he ki adhikari jawaano ke hito prati udasin he..yahi to samasya kaa mul he..aap sharnaagat par aadhipaty chaahate he kintu uskaa kalyaan nahi..satya bas itnaa hi he..aage aapkaa vivek jane or aap. 
 jab pratiksha antaheen ho jaati he.,or dhairya saath chhodne lagata he .manushya kaa aatmbal nirbal ho ..jaataa he usee avasthaa kaa laabh "samarth"" uthaa kar use "jo kuch mil jaae wo thik"kii maansikta me dhakel.. apana swaarth saadh letaa he...vidhwaao..jawaano ke saath yahi ho rahaa he. aap nahi jaanate he is satya ko??? agar jaanate he to maanate kyun nahi....
 sar ji...ek rank ack pension..me raajnneeti kaa pravesh ek atyant ashubh ghatana he...yah ek asi kriya he jise turant rokna hi shraishth hoga..anushaasit fouj ko andolan kii raah dikhaanaa kisi bhi rup me raashtra-hit nahi...
 ek fouj hi he..jo jaant-paant..dharm...kshaitra..rang..jaise tuchh vivaado se mukt rah sachhee raashtra seva kar apane praano kaa utsarg karti he..samast naagarik chintaa rahit nidra-sukh..aamod-pramod..tabhi bhoga pate he..jab raashtra-prahari durgam kshaitro me ksht uthaate he..un sachche raashtra bhakton se tuchh raajnneeti naa karo..kritaghnata na karo..nyaay ke maarg par aao..yahi aapkaa kartavya or seva hogi...
 aapkaa acemev gorwal
 vetan ayog or visangatiyaan
 sena me tisare vetan ayog ke kaal yani san 1974 se lekar 2016 ke saatven vetan ayog tak sainik javaanon or jesios ke vetanman saath hameshaa bhedbhaav kiya kyoki ham hameshaa khamoshrahe ek anushaasit sainik kii tarah or sheersh haa hamaare sheersh adhikarigan hamaari samasyaon or vetan visangatiyon ke prati sadaiv udasin bane rahe...aakhir kyon? kyonki unki ritairement ke baad kii mahatvakanksha tab hi paravaan chadh sakati thi jab vah khud bhi khamosh rahen or apane maatahat javaanon ko bhi anushaasan ke naam par daraa kar unki aawaaj ko dabaa kar rakhe . javaanon kaa masalaa tha or jawan munh khol nahi saktaa isaliye jo bhi sarkaar dwaara sena ke javaanon ko diya gaya in sheersh str ke adhikariyon ne unki haisiyat se zyada hi mana or sweekaar kar liya yani ek sainik kii haisiyat ko civillian karmchaaree se kamatar hi samajha or yahi bajah he ki ek sainik kaa vetan dilli or chandigarh kii police ke constebul ke vetan se bhi kaaphi kam he. kya sena ke sainik kaa str constebul ke str se kam hona chaiye ....aakhir vetan ayog ne kis str par sena ko police ke str se kamatar aanka....agar yahi haalat rahi to sena kaa aglaa str homeguards ke baraabar ho jaayegaa . sach to yah he ki pichhali lagbhag paanch vetan ayog kii siforeeshon me sena ke str or unke vetan visangatiyon kii taraf se puri tarah kinaaraa kar liya jisaki bajah se sena kaa in vetan aayogon se moh bhang ho gaya. aaj sainik kam umr me ritair hokar mufalison kii jindagi jeene ko majaboor he or apni jaij maangon ko lekar jantar mantar par vaithne ko majaboor he. kuch dhundhlee yaadon ke sahare pichley paanch vetan ayog kaa sena ke jawaano ke prati tuchh sonch or anirnay ke kaaran paidaa huyi vetan visangatiyon kaa sankshipt byoraa neeche likh rahaa hum.
 jahaan tak mujhe tisare vetan ayog se lekar saatve vetan ayog kaa sena ke vetan or bhatte evam civillian karmchaariyon ke vetan ke antar ke bare me thodaa sa gyaan he us par thodi roshni daalana chahta hum or kyon sena ko civillian se downgrad kiya gaya. sabase pehle to mai kaaran vatata hum kyonki sena or anya police force sanghathan ek anushaasit sanghathan he or hameshaa upar ke nirdeshon kaa aksharsh: paalan karne ke liye krit sankalpit hote he or iske liye unhone apni jaan kaa bhi balidaan karne ke liye bachan de rakhaa he aisa deshvasi maanate he.....kyonki ham kisi bhi haalat me apana munh nahi khol sakate. iskaa phayda sarkaar or dhoort kism ke byorocretas or sarkaar ke mantriyon ne hamaari teenon senaaon ke javaanon or jesio rank ke sainiko ke vetan or pension ko tisare vetan ayog ke samay hi lagaataar kam karte huye hi ajmakar dekh liya jab ek jawan kaa muulavetan vetanman maatr 175 rupaye rakhaa or ek loar dibijan clerk kaa 235 rupaye prati maah or vaarshik briddhi 5/- rupaye hamaare sena ke sheersh adhikariyon ne jawaano ke vetanman kii itani badi visangati par koi dhyaan nahi diya. yahaan tak kii javaanon kii kam sarvice or jaldi ritairement hone kii bajah se unako antim vetanman kaa 75% par pension fiks kiya jaataa tha vah bhi ghataakar civillian karmchaariyon ke antim muulavetan ke baraabar hi 50% par kar diya vah bhi 33 barsh sarvice karne par.....fouj phir bhi khamosh rahi magar vetan ayog ne yah jaanane kii koshish nahi samajhi ki ek jawan jisaki kul sarvice hi 15 barsh hoti he vah antim pension kaa 50% kaise paayegaa nateeja jo jawan ko 75% mil rahaa tha vah 35% par pahunch gaya or civillian karmchaaree 35% letaa tha vah 50% pahunch gaya. agar hamaari sena ke sheersh adhikariyon ne us samay is anyaay ke khilaaf birodh jataayaa hota to aaj yah sthati nahi hoti. ab chate vetan ayog ne sarkari karmchaariyon kii antim mul vetan kaa 50% ko 33 barsh kii seva ke niyam se mukt kar diya or sabhi civillian sarkari karmchaariyon ko to pension me phayda hua or arier bhi praapt ho gaya lekin sena me alag se koi notification nahi nikaala jisaki bajah se sena ko purana 33 barsh kii seva par 50% pension kaa formula hi ab tak lagu he yani jo 15 se 20 barsh kii seva karne par ritair kar diye jate he unako apane mul vetan kaa 30 se 35% hi pension diya ja rahaa he....or yahaan tak ki is visangati ko dur karwaane ke liye garib javaanon ko supreme court kii sharan me janaa padaa tab majaboor hokar sarkaar ne apni galati ko mana or abhi yah aadesh sidie elahabaad ko lagu karne ke liye sarkaar se baankshit he.
 chauthe vetan ayog jo 1986 me lagu hua usame sena ke jawan or civillian karmchaariyon ko lagbhag ek samaan karne kii koshish kii gayi jaise jawan kaa vetanman bhi 935/- se shuru hua or loar dibijan clerk kaa bethan bhi 950/- rupaye se tha magar phir ek or game khel diya gaya ki jawan kaa vaarshik vruddhi 15/- thi jabaki loar dibijan clerk kii 25/- rupaye rakh di yani sena or civillian karmchaariyon ko ek samaan vetanman kii sharuaat to kar di gayi lekin sena ke munh na kholane kii aadat kii bajah se phir unke bhatte or vaarshik briddhi me kaaphi antar kar diya gaya jisaki bajah se vah ritairement ke samay civillian karmchaariyon ke mukaable pension me kaaphi neeche chale gayi yaa phir punarribijan me bhi kaaphi pichad gayi. kyonki us samay yah bhedbhaav sirf sena ke jesio or javaanon ke vetan tak simit tha to adhikariyon ne bhi zyada is par dhyaan nahi diya. aaj kii taarikh me jab yahi game sarkaar or byorocrates ne milakar adhikariyon ke saath khelaa or sena ke adhikariyon kaa str police or paramilatary ke adhikariyon se neeche kar diya to ab sena ke sheersh adhikariyon ke pet me bhayankar dard shuru ho gaya. or dhaksha mantri se lekar pradhanmantri tak guhaar lagaate gum rahe he.
 magar paanchave vetan ayog kii siforeeshon ne to phir se sena ke javaanon or jesio kii puri tarah se qamar tod di ...jiskaa mere paas rircard he or jiskaa birodh bhi yadpi dar or anushaasan kii bajah se thal sena ke jawan to nahi kar paye magar vaayu sena ke padhe likhe evam ucch vayuyan takneekee gyaan praapt javaanon ne kiya or badale me vayusena ne aise sabhi vaayu sainikon ko munh kholane kii sajaa ke taur par court marshall karke naukari se nikaal baahar kar diya or isi tarah sena me apana bhavishya andhakaarmay sonchakar anya sargent str ke kai vayusainiko ne is ghatana ke vaag primaor ritairement le liya uname se 90% khushkismat nikle jo adhiktar rashtriyakrut bainko me clerk -kam- kaisier se lekar branch manager tak ban kar puure 60 varshon tak naukari karte rahe. khayr baad me jab thal sena or jal sena me bhi iskaa birodh hone laga to phir sarkaar chenti or sena ke jawan se jesio str tak sainiko ke liye ek bishesh vetan punarsanshodhan cameti banaakar pun: sanshodhit bethanman ko dubaara 10 Oct 1996 se lagu kiya jabaki pehle yah 01 Jan 1996 se vetan ayog ne lagu kiya. lekin isame jesio ke naive soobedaar ko police ke sab inspector ke samaan rank kaa mana gaya or soobedaar ko inspector ke str kaa or soobedaar major ko maatr ek atirikt bethan briddhi dekar soobedaar ke samaan hi rakhaa lekin jab police ke samaan vetanman kii baat aayi to phir sarkaar yah to maan gayi ki sena kaa vetanman police se kam nahi hona chaiye balki us ke samaan yaa adhik hona chaiye or us samay ke mananeey rakshaamantri mulaayam singh ne to sena ko hameshaa ucch praathmita dene ke liye kaha or unke vyaktigat prayaas ke kaaran sena ke javaanon ko civil karmchaariyon yaa police ke mukaable vetanman zyada rakhaa gaya jisaki bajah se paanchave vetan ayog ke pun: sanshodhit vetanman me jesio or jawaano ko civil ke samaan str ke karmchaariyon se zyada vetanman milanaa shuru ho gaya or ek sainik kaa nimnatam vetanman 3250/- ho gaya jabaki loar dibijan clerk kaa 3050/- tha magar phir bhi yah byorocrates apni chaal khilne me peeche nahi hate or unki chaal kii bajah se naayab soobedaar Y group kaa vetanman yaddapi 5620/- se or soobedaar Y group kaa 6600/- se shuru tha jabaki police ke sab inspector kaa 5500/- or inspector rank kaa 6500/- se shuru kiya gaya lekin fouj ke naayab soobedaar ko vaarshik briddhi 140/- rupaye rakhi or sab inspector kii 175/- rakh di isi tarah soobedaar kii vaarshik briddhi 170/- rupaye rakh di jabaki police inspector kii 200/- kii gayi ....!!!!!
 yah sab parinaamon kaa nateeja yah hua ki prayek das varsh baad hone vaale vetan ayog ke faisle me ham sainik hameshaa apane vetanman or milane vaali pension me neeche or bahut neeche pahunchate gayi or hamaare adhikariyon ko us samay yah samaj hi nahi aayaa ki aane vaale samay me yah hamaari sena ke liye kitna ghaatak siddh hoga or hua bhi vahi jahaan javaanon me apane vetan or bhatto ke prati niraashaa badti gayi or iskaa kaaran unhone sena ke apane sheersh adhikariyon kii javaanon or jesio ke prati udaseenta or khud kii ati mahatvakanksha yani ritairement ke baad puraskaar swaroop milane vaale sambedhanik pad paane kii laalasaa ko mana.
 ab bhi samay he ki jaag jaaon or swaarth se upar uthakar puure sainik sanghathan kii aawaaj ko majbootee do. tino senadhyakshon ne vetan ayog kii report ko maujuuda sthati me asweekaar kar diya he tathaa sarkaar se ek baar phir bisangatiyon ko dur karne kaa anurodh kiya he. hame apni ladaayee khud milakar ladani hogi kyonki yah bhi ek karm yuddh he or mahabharat ke shrikrishna kaa dharmayuddh he jahaan par dhoort or beyimaan logon kaa sarvanaash nishchit he. hame dukh is baat kaa nahi he ki hamaare vetan visangatiyo ko sarkaar ne kyon nahi dur kiya hame dukh tab hota he jo sarkaar desh par jaan qurbaan karne ko taiyaar sainikon kii jaij maango par adiyal rabaiya apanaatihai wohi sarkaar civillian karmchaariyon kii anushaasanheenata or hadtaal karne kii dhamkee ke aage ghutane tech detii he or unki jaij or nazaij maange sab maan leti he. aakhir sainik kaa bhi apana ghar or parivaar hota he jisaki bhi usee tarah kii jaruratein hoti he jaisi anya civil karmchaariyon kii hoti he.
 rashan main bhi bhedbhaav !!
 aakhir kyon nahi ham bhartiya sena me angrejon kii banaayi huyi dwi stareey bhojan vyavastha badal sake jabaki desh aaazaad huye bhi 70 barsh ho chuke he or ham abhi bhi angrejon kii banaayi huyi vyavastha ko hi aage dhote chale ja rahe he. shaayad bharatiya sainya adhikariyon ko bhi yah nahi pataa ki kyon angrej adhikariyon kii rasoi or nivas sthaan bhartiya sainikon se alag hota tha. 
 mai isi mudde ko is forum me uthaanaa chahta tha ki aakhir ghar me chaaron ore se khidkiya band karke parde daal kar dhakne se baahar ke logon kii najar se andar kii cargujariyon par to pardaa daalaa ja saktaa he lekin andar ke logon kii haalat najarband gulaamon se badtar hoti jaati he. jab tak vyavastha paardarshee nahi hogi tab tak is tarah kii samasyaye baar baar aayengi. aakhir hamaari sena ke andar kaig dwaara audit kyon nahi karaayaa jaataa. aakhir hamaari vyavastha teen stareey audit ke babajood bhi kaig kii chetabani kaa kaaran kyon bani. hamaari tristareey audit vyavastha kisi he or koun si he. unit audit, local audit or test audit yah tino puri tarah fail he kyonki bade bade ghotaale huye he or lagaataar ho rahe he. duniyaan ke paanch deshon ke alaava kisi bhi desh me sena me teen tarah ke alag alag bhojanalay nahi hote or na hi sainik yaa sainik adhikariyon ke rashan kii maatra or gunvattta me bhedbhaav nahi he par yahaan he. jahaan par bhedbhaav tha bhi vahaan par un deshon me yah vyavastha samaapt kar di gayi magar bharat me yah angrejon kii subidhanusaar banaayi vyavastha ko desh kii aazaadee ke sattar saal baad bhi badastoor jari he.
 isse bhedbhaav or asantosh failata he. jaraa yah bhi gaur kare ki kyon afasaron ke bhojanalay sainiko ke bhojanalayon se alag hote the. uske do mahatvapurn kaaran the jinako aaj ke samay me auchitypurna nahi tehraaya ja saktaa he. pehla kaaran yah tha ki angrej adhikari hote the or bhartiya nimnastar ke adhikari evam sainik hote the or angrejo kaa khan- paan or aadat alag thi.
 jaise vah bread vater yani unka bhojan 70% radimaid or packed food hota tha jo bidesh se yaa britain se hi aata tha or jinka pement khud angrej afasar apane vetan se karte the royal indian army ke bajet se pement nahi hota tha. lekin bhartiya sainiko kaa bhojan or khaane kii aadate purna rup se bhartiya thi or unako taaja bhojan kii jarurat hoti thi jo mukhya rup se bhartiya kichin me hi ban saktaa tha. duusari baat yah he ki angrej adhikari gaay or suar donon kaa maance khate the jo bhartiya sainiko kii rasoi me nahi ban saktaa tha. teesri baat unka alag bhojanalay kii bajah yah thi ki kyonki unke khaanaa free nahi tha jabaki sainikon ko rashan bilkul free tha or is vyavastha kii bajah se ki kahin free rashan me se koi adhikari apane liye bhojan kaa prabandh na kar le isaliye ek on duty adhikari ko chhodkar kisi adhikari ko bhartiya rasoi me janaa pratibandhit tha. 
 aaj k paristhitiyon me jabaki saare adhikari or sainik bhartiya he, khaane kii aadate bhi bhartiya he or rashan bhi bhartiya he tathaa dono ko bilkul muft he to bhojan kii maatra or gunvattta donon ko ek jaisi honi chaiye or ek jagah hi sabakaa bhojan bananaa chaiye or beshak khaane kaa dining teble alag alag ho.... jaise kisi bhartiya restaurant me miltaa he. kya aisi vyavastha bhartiya sena mai sambhav he or nahi sambhav ho sakati to kabhi bhi is desh me ekta kii duhai sirf bhaashanbaaji tak hi simat ke yaa phir ghoshnapatron me hi dabakar rah jaayegi. yah mere nijee bichaar he tathaa ho saktaa he ki kuch logon ko yah vyavastha parivartan pasand na aaye. lekin vyavastha parivartan samay kii jarurat bhi he or is tarah ke parivartan samay samay par hote bhi rahe he. is tarah se desh ke andar bhi kaaphi kuch badlaav kii jarurat he jaise ki saansadon ko paanch barsh kaa kaarykaal ke babajood pension vyavastha kyo ?? 
 aakhir jab khud sarkaar ne april 2004 se sabhi kendriya va rajya karmchaariyon kii puraani pension vyavastha band kar di to phir yah saansad or bidhayak ko yah pension kis aadhaar par nyyochit tehraaya ja saktaa he. mai chahta hum is tarah ke mudde ham sab log nijihit tyaag kar deshhit or janhit ke bare me sonchakar is forum ke jariye janata kii shashakt aabaaz banakar har manch par uthaane ko taiyaar rahe tab hi hamaare asli uddeshy kii poorti hogi. saujany : bharat rakshak brijesh kumaar ...bareli .
 nun tel or lakdi kaa he sara chakkar 
 ham sab bade saubhagyashaalee rahe hai ki nun tel lakdi ke chakkar main hamen desh kii suraksha karne kaa avasar mila. aaj ham jo kuch bhi hai usee ke kaaran hai. hamaare afasar bhi bechaare apana or apane baccho kaa pet paalane ke liye hi naukari karne aaye the. padhe likhe the samaaj kii kriim main se ek bhaag the lekin unhen yahan angrejon kaa banaaya system or work culture mila jiske kaaran wo zyada acchhee tarah se kaam nahin kar sake or apana zyaadaatar samay or kshamta paisa banane main laga diya jisase teksh peyar ke paise kaa sahi tareeke se or mahattam upyog nahin ho paaya or mithyabhimaan kii beemaari bhi ho gayi.
 is kuchakr main sabase zyada nuksaan desh kaa hua. jahaan pashchimi deshon main nae-nae top, hawaii jahaaj, sabamarine, raksha sanchaar kii atyaadhunik takanic, or bhi bahut se irzad raksha ke field main hi hue jiskaa phayda desh raksha ke saath saath vahaan ke udyogon or samaaj ko bhi hua or wo aatmanirbharta ke saath saath puraani takneeko ko dusre deshon main bech us dhan se puure desh kaa vikaas bhi karne lage. or ham hathiyaar or sainik sajo saamaan ke sabase bade ayatak ban gayi. 
 hamaare adhikarigan ne abhi tak ke work culture main apane shuruuaati seva bhaag main hi ye sikh liya tha ki jis kaam ke liye wo jimmevaar hai wo seekhney kii zarurat hi nahin he. a,b,c,d ko bataao kaam ho jaayegaa. nahin to 4 din sabko extra bulaavo yaa 4 kii chuttee kencel karo kaam ho jaayegaa jiskaa sabase bada nuksaan ye hua ki nai khoj yaa avishkaar to dur kii baat wo DRDO yaa udyog yaa raksha mantralay ko systams, mashinari, mixile, hawaii jahaaj, yudhpot or sabamarine ke bare main sahi pratipushti or aadhaar saamagree kaa vivaran bhi nahin de paye to anusandhan or avishkaar kahaan se hota?
 hamaare adhikario ko apana kaam, upkaran or un upkarnon kii sahi samasyaayen pataa hi nahin thi or naa hi unhone jaanane kii zarurat samajhi lekin adhikaar or abhimaan puure the.vaastavik kaaryakrtta ‘takaniki sainik’ jisko kaam or samasyaon kii jad pataa thi uske paas naa to kisi tarah ke adhikaar the or maahaul aisa ki kisi bhi tarah jugad se kaam chalaa do or aage kuch bhi upkaran or system kii samasya mat bataao nahin to bose ke number katenge.
 ek ore is upniveshiy chalan se desh kaa nuksaan hua vahin is paddati main kaam karne vaale takaniki yogyatadhari sainik atyadhik preranahin rahe. kaam karte rahe ye dekh kar ki china or pakistan sar pe khadaa he. kisi bhi pranali yaa entropi kii parannbhoji yaa muftkhoron ko vahan karne kii ek seemaa v shakti hoti he usase zyada hone pe puri pranali girakar dhwast ho jaati he. or abhi ye hone vaala tha lekin ye divine yoga kahiye kii desh ko bir bahadur singh jaisi team mili or sookshm chhidranveshi va karmath pradhanmantri or ai.ai.,tii.an rakshaamantri mil gaya.hamen is vyavastha ko sahi karne main utprerak kii bhoomika nibhaani he or ham aisa karne ke sahabhaagi banege.
 saathiyo hamen desh ke liye bir bahadur singh or rajeev bahal kii team ko majboot karnaa he. kaise bhi. or yahi sahi samay he agar abhi nahin to kabhi nahin. agar aap samay ke saath sahi vakt par apana bhala or bura nahin jaan paayenge to samay tay kar degaa kii inkaa kya karnaa he.
 jai hind
 sainik hone kii vednaa
 kuch to shame karte shriman, chaparasi ke vetan par to pehle paragraph kaa kaam hi bahut tha !!
 air frem kii training puri hone main saade chaar saal jisamen dedh saal vayuyan sambandhi specialist equipments main kaam. phir missile specialist kaa course + ojeti ek saal or jab hosh aayaa to chha; varsh pure ho chuke the. jo apana kaam tha use karne kaa kabhi koi avasar hi nahin mila. koi civillian karmchaaree hota to kya bade-bade aashirwad detaa hua aapse roj diwali nahin manavaata?
 “vishwa itihaas main aazaadee ke liye loktantrik sangharsh hamase zyada vaastavik kisi kaa nahin rahaa he. maine jis loktantr kii kalpana kii he, uski sthapana ahimsa se hogi. usame sabhi ko samaan swatantraaa milegi. har vyakti khud kaa maalik hoga.“
 mohandas karamchand gandhi
 meri azaadi meraa haq.
 krantiyaan itihaas ke engine hai.karl marks
 vartmaan bhartiya sainya samaaj
 kal baitha baitha soch rahaa tha ki hamaari karodo varsh puraani samskruti hone ke baad bhi samay ke saath kya kami aa gayi thi ki pichley hazaar saal khaas kar pichley 300 saal pehle kuch european or arab desh se kuch log jinke apane ilaake main puraa khaane ko bhi nahin tha or mausam aisa ki jeene kii bhi jaddojahad hamaare yahan aate gayi lutate gayi or hamaari vyavasthaaen pranalia, hamaari aan, shaan or aasthaa ke pratikon ko dhwast kar apane anusaar karte gayi or hamaari bahu betiyon or jameen ko lutate gayi or hamen hamaare ghar main gulam banaakar rakh diya.
 kuch aatmanirikshan ke baad do chaar khaas baat saamne aati hai jo is sabake liye jimmedaar rahi.
 1) samaaj, dharm or rajkaaj karne logon kaa apana uttardaayitv or farz nibhaana or kaam ko naa karnaa or sara dhyaan is baat main laga dena ki kaise puri pranali ko aisa bana de ki bina kuch kiye sari malai unke paas aati rahe or unki aulad chaahe kitni bhi nalayak ho vahi uttaradhikari ho iske liye chaahe unhen kuch bhi karnaa pade or lobh kii sari simaaye paar kar puri pranali par is had tak kaabiz ban janaa ki puri vyavastha hichakanachur ho gayi.
 2) jatigat vyavastha kaa sthaayee ho janaa jisame kaam badalane kii thodi bahut bhi swatantraaa naa ho. jaise agar kabhi yuddh hota to bhi keval do pratishat aadmi hi yuddh karte baaki ko koi matlab naa tha.
 kisi samaaj main jati pratha apane shoshan ke krurtam rup main he yaa nahin ye kaise janenge. iske kuch aayam hote hai, jaise
 1)  pehali nishaani ye hoti he ki unchi or nichi jati ke rahane, khaane ,khilne or samaaroh kii alag alag jagah hoti he.
 2)  nichi jati vaale unchi jati ke samaaroh aadi main unke yahan khaanaa banaayenge, tent lagaayenge, baaja bajaayenge, unki vittiya vyavastha dekhenge magar samaaroh main shaamil nahin ho sakate. lekin agar k bhi nashe main dhut manodasha main ki si unchi jati vaale ne kabhi kisi samaaroh main kaam karne vaale ko daaru yaa khaane ke liye puch liya to puure samaaj main taareef karata rahegaa.
 3)  nichi jati vaale ke paas jimmevaariyon kaa tokara sar pe rakh uske pair chaude rahenge lekin uske paas adhikaar nahin honge.agar wo yatha sambhav tareeke se bhi apni jimmedaari nibhaa rahaa to bhi kya he paise puure nahin le rahaa he kya? lekin agar galati se bhi galati ho jaye tosarvajaanik taur pe gaali galoch ke saath dhamkaaya ja saktaa he.
 4)  agar kabhi sapariwaar jansamooh ikaitha bhi hua to bhi is baat ko sunishchit kiya jaayegaa ki donon samoohon ke pahunchne, baithne, bartan aadi kii alag vyavastha raakhi jaaegi. kisi bhi saamaajik prasang main unchi jati vaala kisi baat yaa bina baat dhamka saktaa he jiske do parinaam honge ek to us samay wo sahamaa hua apamaanit mahasoos karegaa dusre uskaa aatmavishvaas sadaa ke liye kam rahegaa or saamaajik prasango main vah bechaara konaa dhundta or bagale jhaankta nazar aayega ki koi kahin kuch suna na de. nichi jati vaale se ye ummid kii jaayegi ki wo aata jaataa salaam to thokegaa hi saath main haath hi nahin puraa sharir jodakar khadaa hoga.
 5)  unchi jati vaale ko agar apana kaam bhi naa pataa ho to bhi jhuthe bharose main rahaa jo desh or samaaj ke liye bhaar hi rahaa jabaki sambhavit kshamta ke saath usamen purnataa kaa tha. nichi jati vaala kaabil hote hue bhi hatotsahit hotantr or pranali ke liyekam utpaadak kshamta dharak hi rahaa. or apane vajood ko lekar kabhi suvidha main nahin balki duvidha main hi rahaa.
 6)  is sabakaa parinaam ye hua ki hamaare samaaj kaa ek bada hissaa kam upjau or jugad hi karata rahaa or puure desh samaaj or tantra ne uskaa dansh jhela.
 to saathiyo ab isko apane desh or vartmaan raksha sevaaon ke paripekshya main bhi dekho.
 kya hamaare adhikarigan laalach kii hadon ko paar nahin kar gayi hai? 
 kya wo atyadhik akushal, aprabhavi,bhrasht or charitraheen nahin hai jisase avishkaar yaa navaparivartan kii koi jagah nahin hanjab ye DRDO, HAL, NAL. DOCKYARD BEL BHEL aadi ko sahi feedbek tak nahin de sakate the or itnaa bada pratibhasampann desh sainik sajo saamaan kaa sabase bada ayatak he. nae dhang ke jatvaad ke kaaran sena ikaayiyon main afasar apane sipaahiyon ko goli chalaane pe majaboor nahin kar rahe. itane zyadayudhpot or hawaijahaajon or pandubbiyon ke akasmaat nahin ho rahe?
 isse pehle ki samgr pranali dhwast ho jaae hamen desh ko bachaane main, kushal kaary samskruti sthapit karne main utprerak sahaayak kii bhoomika nibhaani hogi jisase bharat phir se duniya kaa sirmaur ho. 
 rakt kaa rang..safed.. 
 aisa pehle hamaare prajatantreey itihaas main pehle kabhi nahi hua..itnaa dussahas..itnaa patan.. itnaa gaharaa shadyantr..parajeet rajnatik dalo.. gaiyr sarkari sansthaaon..shikshan sansthaaon..rajyo kii vipakshi dalon kii sarkaron..buddhijiviyon..chalchitr jagat ke kalakaaro..or sabase rahasyamay media..kaa kendra kii purna bahumat praapt sarkaar ke khilaaf aghoshit mahayuddh.. ve utaavle .. prathit ho rahe he..or itane drudhpratijna he..ki kalakaar apni pratishtha..dhan..vidhyaarthee apni shiksha..bhavishya..rojgaar kii sambhaavnaayen..rajaneta.. jan samarthan..saarvajanik chhavi..or media rashtradroh ke aaropo or bhayanak parinaamon se bhi bhaybheet nahi he.. ek unmatta yoddha tulya jo karm-akarm ke vichaaron se pare kisi gupt uddaisya ke prati kritasankalp he..raashtra achambhit. cruddh.. digbhramit.. or kisi phentasy sa teevrgati.. tilismi chalchitr ke sammohit darshak sa ghatnakram ko bas dekh bhar rahaa he..vaise hi jaise singh shikaar kaa kanth pakad kar le jaae or dhul ke vikshobh main ve shesh jeev is pradarshan ke stambhit darshak bane rahete he..
 aisa kya mahaan uddaisya ho saktaa he..jiske liye rashtradrohi gatividhi bhi in praaniyon ko sweekaarya he.. vah ekmaatr kaaran he satya ko prakat hone se rokna.. in sabhi ekikrut praaniyon kaa ekmaatr uddaisya narendra modi ko asafal siddh karnaa..or is satya ko janata kii aankho se pare le janaa he. kii raashtra ke sansadhano..rajasav..ke nishtha or eemaandaaree purvak prayog se kitna parivartan..vikaas..janhit sambhav he..unke samay kii suvyavasthit bhrashtachari vyavastha kii pole ek baar khul gayi to satta me vaapasi asambhav he..yahi samuhik astitv-sankat in rashtradrohiyon ko apane kukraty ko prakat hone se rokane kii ..or apni rajnatik..dukaane bachaanen kii asafal kavayad bhar he..or ye in patiton ke liye raashtra se adhik mahatvapurn he..
 is hetu inaki ek saadhaaran kriyavidhi he..sarkaar ko vittiya haani dena..
 uski vittiya sambhaavnaaon ko samaapt kar dena..fouj ke sipaahi inhe tab yaad aae jab ye sattachyut hone ke prati purna ashavan the. pachaas saal kii dendariyaan ab chukengi. vartmaan kharchaa badhaa..videshi nivesh ek mukhya aay strot hota he..modi kii videsh yatraaon se nivesh kaa acha maahaul bana.. inhone ashishnutaa..raag alapa..dharmik unmaad kaa maahaul utpann kiya..gaiyr sarkari sansthaaon ko nakel daalane kaa parinaam yah hua ki in par ashrith malai chaatanevaale or unke aakaa..bhukhmaree ke swapn dekhne lage..ve hajaaron kii sankhya main andolan ko tatpar sena he vishay koi bhi ho..ve prashasan ko pangu kar dete he..sheersh netritv rajya sarkaro kii madad se sansad na chalane dene ke nit nae prapanch rach kar..sansad main kaary rokane kaa apana morcha sambhaal rakhaa he..or ab vidhyaarthiyo se rashtradroh kaa raag isliye alaapvaya ja rahaa he jisase rashtravaadio ko uksaaya jaae or inkaa param uddaisya praapt kiya ja sake.hinsa.avyavashtha..
 araajaktaa..jisase koi niveshak yaha na aae..or vittiya sankat inke kukarmo ko chhadmaavaran pradaan kar sake...or ye satta me vaapasi ke yogya rah sake..
 katha yahi he ki bhrashtachar ko prakat hone se rokane hetu..satya kaa daman.. shadyantr.. kuchakr.. rachane vaale rashtradrohi yah avashya jaan len..satya ke prakatya ko rokane ke sabhi maanviya prayaas abhi tak sristi main kabhi bhi safal na hue he na hongen..alabatta ve dusht avashya apni durgati ko praapt hogen..
 media main javaanon kaa pratinidhitiv yogadan sahyog or sainikswarajasainikswaraj
 sainikswaraj kii hamaari ladaai main ham soshyal media par to likh rahe he, sadako par aandolan bhi kar rahe he. magar purv javaanon ke pratinidhi kahin samachar patron main news chenlon main nazar nahin aate. isi vajah se ham phuddu se jawan jo kii sena kaa sattanve pratishat hissaa he phirabhi hamaara paksh rakhane ke liye vahaan koi nahin rahata. koi sainiko ke welfare kii baat samachar patron main kyon nahin aati?
 yah discrimination anyaay or asamanta in sab baton main news waalon ko kam mazaa aata he. inhen to rose hindustan or pakistan vaala masala chahie.
 meri hamaare scoler, padhe likhe purv jawan jesio mitron se binati evam hryday purvak kaa anurodh he kii ve bhi in masala icchhuk chenlon or vartmaanapatron ke paas jaaen or unhen regular deshbhakti vaala masala den jo kii ye muchhchhad general log de rahen he. saath saath main kabhi kabhi hamaare javaanon ke ek samaan military sarvice pe ek samaan disability pension pe kamishan main anyaay vidhwaa pension main anyaay in masalon ko mauka milte hi ujagar karaten rahen.
 badi hi safai se general sahiban ham sainiko ke mul prashnon ko kabhi bhi media ke saamne nahin laate. phir ye koun karegaa? billi ke gale main ghant koun baandhegaa. bina khud mare swarg mil saktaa he kya?
 pure raashtra kaa javaanon kii vyathaaon ko jaananaa or samajana zaruri he. iske liye vakil, doctor, lekhak, patrkaar badi badi companeon ke adhikari or unki santane jo jawan jesio samudaay se he unka sahyog or yogadan atyant mahatva rakhata he.
 sampoorn sainikswaraj kii prapti tabhi sambhav hogi jab jaagrukta failegi. jhaanse main nahin aayenge jawan ko bachaayenge.. 
 -------------------------------------------------------------------------------------------
 ‘sainikswaraj’ ‘mere jawan bhaaio chanakya ke ye sutara kuch ishaara kar rahe he.
 hathi se hajaar gaj kii duri rakhen. ghode se sau kii. sing vaale jaanavar se das kii. lekin dusht jahaan ho us jagah se hi nikal jaae’.
 ‘yadi aap sher kii gupha main jate ho to aap ko hathi ke maathe kaa mani mil saktaa he. lekin yadi aap lomadee jahaan rahati he vahaan jate ho to bachade kii puch yaa gadhe kii haddi ke alaava kuch nahin milegaa’.
 ham dekh rahe he kii chand seva nivruth general or karnal sahiban media main bade hi dukhi ho kehete he kii bhartiya loktantr main sainiko or sainya kaa pratinidhitiv bilkul nahin he. hamaari awaz koi nahin sunata. samgr raashtra ke upar yah aarope lagaate samay yah log apane girebaan main jhaankna bhul jate he. inhen yaad karnaa chahie kii sainya main har ek sainik ko is had tak pratadit kiya jaataa he ke wo gamazada ho ant main sevanivruth hone kaa nishchay karata he. 
 in sahiban kii angrejiyat vaali choti soch or bartaav ke kaaran sevanivruti ke pashchaat saare sainik samudaay ke log jo kii sankhyabal main athaees lakh he or agar unke pariwaron ko bhi jod liya jaae to karod ke upar he. vah inhen vot dena to dur inke paas tak nahin farkate. 
 isi vajah se bhartiya samaaj, sarvadharm sambhaav main maanane vaale aise log jo hameshaa se hi deshbhakti ko sarvocch or raashtra ko hi apana sabakuch maanate rahe he or jinhone apana jivan raashtra ke naam samarpit kiya he, unki samaaj jivan main seva paane se vanchit rahaa he. aaj isiilie america or anya pashchimi deshon kii tarz par hindustani sipaahi or afasar bharatiyon ke liye adarsh nahin ban paae. 
 samaaj main apana sthaan nishchit karne ke liye inhen pehle ham vanchit sainiko ko unka sampoorn sainikswaraj dena hoga. 
 bharat ek prajatantr he. prajatantr kaa multah arth hi logon ke liye, logon ke dwaara chalaai ja rahi sarkaar. loktantr main jis samaaj ke paas bahumat he, jinke vot nirnaayak he, unka kalyaan avashya hoga. raashtra azaad hua uske pashchaat saath saal tak sainiko ko pratyaksh vot dene kaa adhikaar nahin tha. postal belot naamak ek bekaar nishphal padhdati kii vajah se desh ke saare sainik or unke parivaar, swarajya ke pratham farz apane matadhikaar se vanchit rahe. sainik mukhyatah desh kii simaaon par lashkari thanon main chobiso ghante karyrat rahete he. sochie! jis insaan ko ghar pe chitthee likhane bhar kaa vakt nahin miltaa, wo postal belot system main kab apane ummidavaar ko jaanegaa or kab use vot degaa? mere apane anubhav kii baat kahoon to, mere yudhpot main hameshaa hi postal belot ellection khatm hone ke maheene bhar baad pahunchataa tha. vishvabhar ke samandaro ko jitne nikle nausainik jab chaar chah maheene baad apane mul sthand par vaapis pahonchte tab jahaaz main bida tapaal karyaalay se aaye patron kaa tantaa lag jaataa. aise hi kabhi samay or kabhi sanjog kii vajah se ham nausainik apane is mul ferj se azaadi ke saath saalon tak vanchit. jiskaa bura parinaam ham aaj bhoga rahe he. sainik swarajya ke us forbydan fruit ko chakh nahin paae us vajah se loktantr main unki aaj tak upeksha hoti aayi he. 
 -------------------------------------------------------------------------------------------
 farwd
