 paryaavas yaa prakritik vaas kisi prajati vishesh ke paudhon yaa jeevon yaa anya jeevadhariyon ke rahane kaa ek paristhitik yaa paryaavarniya kshetra he. yah wo prakritik vaataavaran he jisame koi jeevadharee rahata he, yaa yah wo bhautik vaataavaran he jis main chaaron ore kisi jeev prajati kii aabaadi upasthit rahati he or is vaataavaran ko naa sirf apni upasthiti se prabhavit karti he apitu apane jivan ke uddeshyon kii purti hetu iske sansadhano kaa upyog bhi karti he. 
 "aabaadi" shabd kaa prayog kisi "jeev" ke liye kiya jaataa he, udhaaharan ke liye haalaanki kisi ek kaale bhaaluu ke paryaavas kaa varnan karnaa sambhav to he, par hamen wo vishesh yaa akelaa bhaaluu to miltaa nahin balki, ham aksar bhaaluon ke us samooh se do chaar hote hai jo kisi jaevbhugolic kshetra main us vishesh bhaaluu prajati kii aabaadi kaa gathan karata ho. iske alaava ho saktaa he ki is samooh kaa paryaavas kisi or jagah rahane vaale kaale bhaaluu ke paryaavas se puri tarah se bhinn ho. isliye paryaavas shabd kaa prayog aamtaur par kisi prajati yaa kisi akele jeev ke liye nahin kiya jaataa. 
 
 sookshmparyavas shabd kaa prayog aksar, kisi khaas jeev yaa aabaadi kii chote paimaane kii bhautik aavashyaktaaon yaa varnan karne ke liye kiya jaataa he. ek sookshmparyavas aksar kisi bade paryaavas ke bheetar ek chota paryaavas hota he. udhaaharan ke liye, jangal ke bheetar gira ek ped kaa tana un keedon ko sookshmparyavas pradaan kar saktaa he jo jangal ke vishaal paryaavas main anyatra nahin paye jate. sookshmparyaavaran kisi vishesh jeev yaa paudhe ke paryaavas me uske sannikat parivesh or anya bhautik karkon ko kehete he.
