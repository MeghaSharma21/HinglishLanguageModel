 jin shabdon se kisi kaary kaa karnaa yaa hona vyakt ho unhen kriya kehete hai. jaise- royaa, kha rahaa, jaayegaa aadi. udhaahranswaroop agar ek vaakya 'maine khaanaa khaaya' dekha jaye to isamen kriya 'khaaya' shabd he. 'iskaa naam mohan he' main kriya 'he' shabd he. 'aapako vahaan janaa tha' main do kriya shabd hai - 'janaa' or 'tha'.
 kriya ke bhi kai rup hote hai, jo pratyay or sahaayak kriyaaon dwaara badale jate hai. kriya ke rup se uske vishay sangya yaa sarvnaam ke ling or vachan kaa bhi pataa chal jaat he. kriya vah vikari shabd he, jisase kisi padaarth yaa praani ke vishay main kuch vidhaan kiya jaataa he. athwa jis vikari shabd ke prayog se ham kisi vastu ke vishay main kuch vidhaan karte hai, use kriya kehete hai. jaise-
 uparyukt vaakyon main jaataa he, padi he or khaataa he kriyaayein hai.
 kriya ke saadhaaran roopon ke ant main naa laga rahata he jaise-aana, janaa, paanaa, khona, khelnaa, kudana aadi. saadhaaran roopon ke ant kaa naa nikaal dene se jo baaki bache use kriya kii dhaatu kehete hai. aana, janaa, paanaa, khona, khelnaa, kudana kriyaaon main aa, ja, paa, kho, khel, kud dhaatuen hai. shabdkosh main kriya kaa jo rup miltaa he usamen dhaatu ke saath naa judaa rahata he. naa hataa dene se dhaatu shesh rah jaati he. By: Raj Sarma.
 jis kriya se suchit hone vaala vyapaar karta kare or uskaa fal bhi karta par hi pade, use akarmak kriya kehete hai. jaise- ram khaataa he. vaakya main khaane kaa vyapaar ram se he or khaane kaa fal bhi ram par hi padataa he, isliye 'khaataa he' akarmak kriya he.
 anya udhaahranh
 1.	gita gaati he.
 2.	baccha kheltaa he.
 3.	shyaam hansata he.
 4.	keedaa bilabilaataa he.
 5    kutta bhokata he.
 jis kriya ke purna arth kaa bodh karaane ke liye karta ke atirikt anya sangya yaa visheshan kii aavashyaktaa padati he, use apurna sakarmak kriya kehete hai. apurna sakarmak kriya kaa arth purna karne ke liye sangya yaa visheshan ko joda jaataa he, use purti kehete hai. jaise- gandhi kahalaaye. - se abhisht arth kii prapti nahin hoti. arth samajhane ke liye yadi poocha jaay ki gandhi kya kahalaaye? to uttar hoga- gandhi mahatma kahalaaye. is prakaar kahalaaye apurna akarmak kriya kaa arth mahatma shabd dwaara spasht hota he. is vaakya main kahalaaye apurna akarmak kriya or mahatma shabd purti he.
 anya udhaahranh
 1.	meraa bhai shikshak ho gaya.
 2.	sona pilaa hota he.
 3.	sadhu chor niklaa.
 4.	vah manushya budhimaan he.
 5   janm hi jati tay karata he.
 uparyukt vaakyon main ho gaya, hota he, niklaa or he apurna akarmak kriyaayein hai or shikshak, pilaa, chor or budhimaan purti he.karmak kriya
 sakarmak kriya
 jis kriya se suchit hone vaale vyapaar kaa fal karta par na padakar karm par pade, use sakarmak kriya kehete hai. jaise- shyaam pustak padhata he. - vaakya main padhata he kriya kaa vyapaar shyaam karata he, kintu is vyapaar kaa fal pustak par padataa he, isliye padhata he sakarmak kriya he or pustak karm shabd karm he.
 anya udhaahranh
 1.	ram baan martha he.
 2.	radha murti banaati he.
 3.	netaa bhaashan detaa he.
 4.	kutta haddi chabaata he.
 5    ladke cricket khelte hai.
 uparyukt vaakyon main 'martha he', 'banaati he', 'detaa he' or 'chabaata he' sakarmak kriyaayein hai or baan, murti, bhaashan or haddi shabd karm hai.
 jis akarmak kriya kaa puraa aashay spasht karne ke liye vaakya main karm ke saath anya sangya yaa visheshan kaa purti ke rup main prayog hota he, use apurna akarmak kriya kehete hai. jaise- raja ne gangadhar ko mantri banaaya.â€“ vaakya main banaaya akarmak kriya kaa karm gangadhar he, kintu itane maatr se is karm kaa aashay spasht nahin hota. uskaa aasham spasht karne ke liye uske saath mantri sangya bhi prayukt hoti he. is vaakya main banaaya apurna akarmak kriya he, gangadhar karm he or mantri shabd karm-purti he.
 anya udhaahranh
 1.	adhyaaapak ne santosh ko varg-pratinidhi chunaa.
 2.	ham apane mitra ko chatur samajhate hai.
 3.	ham prayek bhartiya ko apana maanate hai.
 4  ham maanav seva ko punya maanate hai.
 uparyukt vaakyon main chunaa, samajhate hai or maanate hai apurna sakarmak kriyaayein hai. santosh ko, mitra ko or bhartiya ko karm hai or varg-pratinidhi, chatur or apana karm-purti he.
 jis sakarmak kriya kaa arth spasht karne ke liye vaakya main do karm prayukt hote hai, use dwikarmak kriya kehete hai. jaise-shikshak ne vidhyaarthee ko pustak di.â€“ is vaakya main di kriya ke vyapaar kaa fal do karmon- pustak or vidhyaarthee par padataa he, isliye di vaakya main dwikarmak kriya he. pustak mukhya karm or vidhyaarthee gaun karm he. dwikarmak kriya ke saath prayukt hone vaale donon karm main se mukhya karm kisi padaarth kaa to gaun karm kisi praani kaa bodh karaata he.
 anya udhaahranh
 1.	raja ne brahman ko daan diya.
 2.	ram lakshmana ko ganit sikhaata he.
 3.	maalik naukar ko paise detaa he.
 4   police choron ko pakadati he.
 uparyukt vaakyon main diya, sikhaata he or detaa he dwikramak kriya he. daan, ganit or paise mukhya karm hai to brahman ko, lakshmana ko or naukar ko gaun karm.
 rachana kii drushti se kriya do prakaar kii hoti he-
 rudh kriyaah jis kriya kii rachana dhaatu se hoti he, use rudh kehete hai. jaise, likhnaa, padhanaa, khaanaa, pinaa aadi.
 yogic kriyaah jis kriya kii rachana ek se adhik tatwon se hoti he, use yogic kriya kehete hai. jaise- likhavana, aate jate rahanaa, padhwaana, bataanaa, badbadana aadi.
 yogic kriya ke bhedah
 jis kriya ke vyapaar main karta par kisi duusare kii prepana jaani jaati he use preranarthak kriya kehete hai. jaise- shikshak ne vidhyaarthee se pustak padhwaayi. vaakya main padhwaayi kriya se vidhyaarthee karta par shikshak karta kii prerana jaani jaati he. jo karta duusare par prerana karata he, use prerak karta kehete hai or jis par prerana kii jaati he, use prerit karta kehete hai. prastut vaakya main padhwaayi preranarthak kriya, shikshak prerak karta or vidhyaarthee prerit karta he.prerak karta kaa prayog karta kaarak main or prerit karta kaa prayog karan kaarak main hota he.adhiktar akarmak se sakarmak or sakarmak se preranarthak kriya banati he. jaise-
 pressnarthak kriya banane ke niyamah
 1.	adhiktar dhaatuon se do-do preranarthak kriyaayein banati hai, pehali preranarthak main aa or duusari main vaan judata he-
 gir 		giraanaa 		giravaanaa
 chal 		chalaanaa			chalavaanaa
 chadh		chadhaanaa			chadhvaana
 2.	dhaatu ke bich main yadi deergh swar ho to use hrasv karne se-
 jaag 		jagaanaa 		jagavaana
 naach 		nachaanaa			nachvaana
 sikh 		sikhaanaa		sikhavana
 3.	dhaatu ke bich main e, i ho to i or o, ou ho to u ho jaataa he-
 khod 		khudana			khudwana
 khel 		khilaanaa		khilvaanaa
 bol 		bulaanaa			bulawaanaa
 4.	dhaatu ke ant main yadi deergh swar ho to usamen praayah laa judata he-
 kha 			khilaanaa		khilvaanaa
 ro 			rulaanaa			rulawaanaa
 de 			dilaanaa			dilvaanaa
 aada, kumhalaana, garajna, ghighiana, takaraana, tutlana, pachhataanaa, padana, sakna, langadaana, sisakna, hona, paanaa aadi kriyaaon se preranarthak kriyaayein nahin banatin.
 2.sanyukt kriyaah jo kriya kisi duusari kriya yaa anya shabd-bhed ke yoga se banati he, use sanyukt kriya kehete hai. jaise-
 1. vah mere ghar aayaa jaaya karata he.
 2. aaj padhanaa-likhnaa hoga.
 3. ham padhai kar chuke.
 uparyukt vaakyon main aayaa jaaya karata he, padhanaa-likhnaa hoga or kar chuke sanyukt kriyaayein hai.sanyukt kriya kii rachana jab do kriyaaon ke yoga se hoti he to ek kriya mukhya or duusari sahaayak ke rup main prayukt hoti he.
 3.namdhaatuh sangya, sarvnaam athwa visheshan se bananevaali dhaatu ko namdhaatu kehete hai. namdhaatu se bananevaali kriya namdhaatu kriya kehalatihai. jaise-
 4.anukaranaatmak kriyaah kisi dhwani ke anukaran par jo kriya banati he, use anukaranaatmak kriya kehete hai. jaise-
