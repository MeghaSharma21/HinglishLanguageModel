 karthik colling karthik 2010 main pradarshit manovaigyanik thriller he, yah film vijay lalwani dwaara likhit he or excel antertenment or reliance intertenment ke binar tale bani film ke nirmaataa farhaan akhtar evam ritesh sidhvani hai. film main farhaan akhtar or deepika padukon mukhya bhoomika main hai. ram kapur or shefali shah ne film main sahaayak kii bhoomika nibhaai he. film kaa sangeet trik-jodi shankar-ehsaan-loy dwaara rachit he.
 karthik bahumukhi pratibha kaa dhani he lekin aatmavishvaas kii kami ke kaaran ek nirmaan company main saamaanya naukari ke saath apane aap ko fansaa hua mahasoos karata he. vah apane bachapan kii ek ghatana se pareshaan rahata he: uskaa bada bhai kumaar use yatnaayen detaa tha or vah jab bhi apane mata-pita se isaki shikaayat karata tha to wo uski nahin sunate the. kumaar ek din use kue ke paas le jaataa he or kue ke andar dhakelne kaa prayaas bhi karata he lekin karthik vahaan se bhaag nikalataa he or kumaar kuen main gir jaataa he. tab se karthik apane aap ko apane bhai kii maut kaa jimmedaar maanata he.
 shonali mukherjee usee company main karthik kii sahakarmi he, jise karthik dil hi dil main bahut chahta he yaddapi shonali ke liye karthik kii bhavanaayen to dur vah to uske sahakarmi hone se bhi anbhigya he. karthik kai baar apane bos se daant khaane ke baad sochataa he ki use jivan main koi safalataa nahin milegi evam antatah vah aatmahatya karne kaa nirnay letaa he. jab vah aatmahatya karne hi vaala tha ki kisi ajanabi kaa phone aata he jisaki aawaaj bhi karthik ke samaan hi he or wo kahata he ki uskaa naam bhi karthik he. vah yaqiin dilaate hue kahata he ki wo uske jivan main khushiyaan laane main sakasham he. is tarah ye phone karthik ke jivan ke liye maardarshak kii bhoomika nibhaati hai. wo hameshaa subah 5:00 baje ye phone sunata he evam yah phone use uski ulajhanon kaa nidaan bataati he, use safal purush banane ke liye maarg sujhaati he, shonali kaa dil jeet letaa he or viraan jindagi ko rangeen banaata he.
 magar, jab karthik ye baaten shonali or apni manochikitsak ko in phonon ke bare main manaahi ke baavjood bataata he to rahasyamay phone karne vaala krodhit ho jaataa he or karthik ko bataata he ki yadi vah use upar uthaa saktaa he to neeche bhi gira saktaa he. in shabdon ke anusaar hi karthik kaa jivan utaar par aane lagata he. uskaa bos use nikaal detaa he, shonali bhi use chhod detii he. karthik nirnay letaa he ki yadi vah kahin dur chalaa jaayegaa to phone karne vaale ko pataa nahin chalegaa ki vah kahan chalaa gaya he evam vah phone karnaa band kar degaa. karthik ek agyaat sthaan par jaataa he evam ek chote hotel main panaah letaa he tathaa hottle ke swagatakartta se uske makaan kii cameraa sankhya sambandhit plate evam phone ko hataane ke liye kahata he.
 kuch maah pashchaat karthik ek shisht naukari ke saath kochi main kushalta se rah rahaa he. uskaa jivan patari par aa jaataa he keval usne apane kaarylay athwa ghar main phone rakhana band kar diya. apane bos ke anurodh par, use majabuuran ek landline phone kray karnaa padataa he. vah yah sunishchit karne ke liye is had tak jaataa he ki vah apana nambar swayan nahin jaanata. yadhyapi ek din subah 05:00 baje rahasyamay phonakarne vaale kaa phone praapt hota he jisamen use jaan se maarane kii dhamkee di jaati he. isi bich shonali, dow kapaadiya se sampark karti he jo paheli kaa hal khoj chuki he: karthik maansik rog sizophrenia jise manovidalita bhi kehete hai, kaa shikaar he. uske do rup hai jinamein se ek unhen kaary ke liye mukhar karata he or salaah detaa he. ise puure vrutant main phone karne vaala swayan karthik hi tha. vah is samasya se apni yuva avasthaa se hi guzar chukaa he jab usne kumaar naamak nakli bhai banaaya tha. karthik kaa phone yah kshamta rakhata he ki usamen apana sandesh abhilikhit kar do jo nishchit samay ke baad aapako hi suna degaa. karthik raat ke samay kabhi jagata hoga or apane dwitiya rup main phone main apana sandesh abhilikhit karke so jaataa hoga, jahaan subah 05:00 baje vah phir uthta tha or apana hi phone sunata tha.
 faltah karthik vikshubdh ho jaataa he ki punah aatmahatya kaa prayaas karata he. shonali ko sachai kaa pataa chal jaataa he or use bachaane ke liye sahi samay par pahunch jaati he. wo donon milte hai or shonali is sthiti main uski madad karti he. kuch maah baad karthik maansik rog se mukti paane kii prakriya main hota he or shonali ke saath khushhaal jivan vyateet karne lagata he.
 
 namit
 namit
 namit
