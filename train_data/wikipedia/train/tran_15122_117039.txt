 madan vatsyayan teesraa saptak ke pramukh kavi hai. 1922 main janme madan vatsayayan agyeya dwaara sampadit tisare saptak ke saat kaviyon main se ek hai. unka asli naam lakshminivas singh tha. unhone chemical ejineering main snaatak kii oopaadhi praapt kii thi or sindri kii vishaal yantrashaala main nireekshak ke pad par kaam karte the.
 ve hindi ke pehle aise kavi maane jate hai jo vyavsaayik kshetra main ejeeniyar the. madan vatsyayan ne kavita kahani dono hi likhin. unke vishay main nilabh apane blog par likhte hai ki- par ek samay tha jab unki kavitaaon kii dhooma rahati thi. vidwaanon kaa maananaa he ki madan vatsyayan kii srijan bhangima or vishaywastu ekadam alag or adbhut he.
 peshey se ejeeniyar the isliye ham kah sakate hai ki unki kavitaaon main mashiinon kii aawaaj sunai padati he;lekin unke bheetar ek vidroh vyakti bhi tha jo audyogic poonjeevaad kaa shashakt virdohi or nishkarun naukrishahi kii burjuva manovriti se ek sarjak ke rup main takkar letaa dikhaai padataa he. 2008 main unka dehanth ho gaya.
 ]
