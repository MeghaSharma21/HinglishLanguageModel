 vaijayanti maala bali  ko adhikansh rup se ek hi naam "vaijayanti" ke naam se janaa jaataa he, ek hindi filmon kii prasiddh abhinetri rahi hai or ek raajnneetigya hai. vah bharatnatyam kii nrutyaangna, karnataka gayika, nrity prashikshak or saansad kii bhi bhoomika nibhaa chuki hai. usne apni shuruyaat tamil bhashiya film "vadakai" se 1949 main kii. iske pashchaat usne tamil film "jivitam" main 1950 main kaam kiya. iske baad vah dakshin bharat kii pramukh nayikaon main se ek bani or bollywood ke sunahare daur kii abhinetriyon main ek rahi.
 vaijayanti maala hindi filmon par lagbhag do dashakon to raaj karti rahi. dakshin bharat se aakar rashtriya abhinetri kaa darja paane vah pehali mahila hai. vaijayanti maala ek prasiddh nrutyaangna he. usee ne hindi filmon main arth-shastreey nrity ke liye jagah banaai. vaijayanti maala ke thirakate paanvon ne use "twinkle toz" kaa khitaab dilaayaa. 1950-1960 ke dashake use pratham shrenee kii nayika ke naam se janaa jaataa tha. 
 vaijayanti maala ne apni shuruyaat tamil bhashiya film "vadakai" se 1949 main kii. iske pashchaat usne tamil film "jivitam" main 1950 main kaam kiya. vaijayanti maala ne sabase pehle hindi film bahaar or ladki main kaam kiya. nagil film kii safalataa ke pashchaat bah hindi filmon main purnatah sthapit abhinetri ban gai or iske saath-saath tamil or telegu filmon main kaam karne lagi. box-ofis kii filmon main prasiddh hone ke pashchaat vah devdas main chandramukhi ke charitra main 1955 main bhoomika nibhaa chuki he. apane pehle dramai charitra main use filmafere aword praapt hua. iske pashchaat vaijayanti maala kai kaamiyaab filmon main dekhi gai jinamein nai dilli, nayaa daur or aashaa shaamil hai. apane kariyar ke paramshikhar par 1958 main uski do filmein sadhana or madhumati kii film aalochakon ne jamkar prashansa kii or vyapaarik drushti se kaafii kaamiya rahe. use do filmon sadhana or madhumati ke liye sarvshereshth abhinetri ke rup main namankit kiya gaya tha jisamen use pratham film ke liye puraskrit kiya gaya tha.
 aise samay main vaijayanti maala tamil filmon main laut ain jahaan use vanjikottai valiban, irumbu thirai, baghdad thiru don or nilavu main apaar safalataa mili. 1961 main dilip kumaar kii ganga-jamuna film ke banane ke baad vaijayanti maala ko ek dehati ladki dhanno ke rup main dekha gaya jo bhojpuri main baat karti thi. aalochakon ne uske paatr kii prashansa kii or kuch ne to ise uskaa sarvshereshth abhinay ghoshit kiya. ganga-jamuna ke kaaran use filmafere kaa doosraa puraskaar praapt hua. 1962 se vaijayanti maala kii adhikansh filmein yaa to ausat darje kii safalataa praapt karne lagi yaa phir naakaam hone lagi. 1964 main sangam film kii safalataa ne uske carrier ko ek nai oonchaai pahunchaai. vaijayanti maala ne iske pashchaat ek aadhunik mahila ke rup main sthapit karte hue bikini athwa dikhaai dene vaale kapade pahanakar filmon main aane lagi. vaijayanti maala ko barahavin filmafere samaaroh main sangam film main radha ke role ke liye puraskrit kiya gaya tha. aitihaasik naatak amrapali main apni bhoomika ke liye use aalochakon kii prashansa mili. iske baajuud film naakaam rahi or vaijayanti maala ne filmon ko chhodane kaa nirnay liya. apane kareer ke ant main vaijanti maala ne mukhya dhara kii kuch filmein jaise ki suraj, jewel thief, prince, hati bazaari or sangharsh main kaam kiya. in main se adhikansh filmein vaijayanti maala ke film udyog ko chhodane ke pashchaat cinemagharon main dekhi gai.
 
