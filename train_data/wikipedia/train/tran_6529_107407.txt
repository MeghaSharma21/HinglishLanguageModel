 rasochikitsa yaa rasy chikitsa yaa rasayan chikitsa yaa chemotherapy ek aisa aushadhiy upachaar he jo cancer kii koshikaon ko nasht karne ke liye diya jaataa he. chemotherapy shabd do shabdon se milakar bana he - chemical arthath rasayan or therapy arthath upachaar. ksi ko kis prakaar kii chemotherapy di jaae, iskaa nirnay is baat par nirbhar karegaa ki aapako kis prakaar kaa cancer he. chemotherapy akele bhi di ja sakati he yaa surgery athwa radiotherapy ke saath bhi. 
 chemotherapy anek tareekon se di ja sakati he, ise dene kii sabase aam vidhiyaan hai-
 aapke upachaar ke aadhaar par yah vibhinn interaalon par di ja sakati he, jaise-rojaanaa, saptahik rup se, prayek do/teen saptaah par yaa lagaataar.
 chemotherapy ke phaayde is baat par nirbhar karte hai ki aapako kis prakaar kaa cancer he or vah kitna bad chukaa he. chemotherapy ke uddeshyon main nimnlikhit baaten shaamil hai-
 chemotherapy upachaar ke anek sambhavit dushprinaam hai. ye dushprinaam aapako sujhai gai chemotherapy ke prakaar par nirbhar karenge.
 mukhyatah rakt koshikaayen teen prakaar kii hoti hai, jo is prakaar hai-
 chemotherapy upachaar dwaara aapaki rakt koshikaon kii sankhya ghat sakati he. isliye aapke rakt kii jaanch niyamit taur par kii jaaegi. in jaanchon main safed koshikaon, laal koshikaon or platelets kii sankhya dekhi jaaegi.
 yadi chemotherapy upachaar dwaara aapaki safed koshikaayen ghat gai hai, to aapkesharir main sankraman se ladne kii kshamta kam ho jaaegi. aapako sankraman hua he, yah jaanane kaa ek tarika he aapke sharir ke taapmaana kaa badhanaa. yadi aapke sharir kaa taapmaana 37.5 degree celsius yaa usase adhik he, athwa aapako gale main ghaav hone, khaansee, zukam yaa dast jaise sankraman ke koi bhi lakshan najar aate hai, to aapako turant doctor se sampark karnaa chahie. yadi aapaki safed rakt koshikaayen bahut kam hai to aapkaa upachaar kuch samay ke liye taalna pad saktaa he.
 ye koshikaayen sharir ke sabhi angon tak oxigen pahunchaati hai. agar ye kam ho jaaen to aap thakaan or peelepan kaa anubhav kar sakate hai, jise rakaalpata ke naam se janaa jaataa he. yadi aapaki laal koshikaayen saamaanya str se neeche hai, to aapako khun chadhvane kii jarurat pad sakati he.
 ye koshikaayen khun ke bahaav ko baandhe rakhti hai, udhaaharan ke liye jab aapkaa koi ang thoda sa cat jaataa he to khun ke bahaav ko ye koshikaayen hi baandhti hai. yadi chemotherapy ke kaaran aapaki platelets bahut kam ho gai hai to aap dekhge ki aapako aasaani se kharonchen lag jaati hai, athwa aapaki naak yaa masoodon se khun bahata he. yadi aapaki platelets sankhya saamaanya str se neeche hai, to aapako platelets chadhvane kii jarurat pad sakati he, anyathaa ho saktaa he ki hamen aapkaa upachaar kuch samay ke liye taalna pade.
 cancer kii koshikaon ko nasht karne ke saath-saath chemotherapy upachaar aapke munh ke andar kii koshikaon ko bhi nasht kar saktaa he. isse aapkaa munh laal pad saktaa he or aapako munh main ghaav hone or bechaini kaa ehsaas ho saktaa he, saath hi aapke munh main sankraman hone kii sambhaavnaaen bhi bad sakati hai. isliye yah jaruri he ki aap upachaar ke dauraan apane munh kaa vishesh rup se dhyaan rakhen.
 jitna adhik sambhav ho sake aapako apana munh utana saaf rakhana chahie. har baar khaanaa khaane ke baad ek mulaayam datun or fluoride yukt manjan se apane daant saaf karen. yadi aapke masoodon main ghaav he, to samvedansheel daanton ke liye prayukt hone vaala manjan istemaal karen. masoodon se shuru karte hue neeche kii ore brush karte hue apane daanton ko komalta se saaf karen. yadi aapaki jubaan par zyada ghaav nahin hai to aapako apni jeebh bhi komaltapurvak saaf kerani chahie.
 yadi aap nakli daant lagaate hai, to aapako unhen din main do baar saaf karnaa chahie or khaane ke baad acchhee tarah dhonaa chahie. unhen raat bhar pani main bhigo kar rakhana chahie or unhen visankramit karne ke liye aapako hafte main ek baar kisi jeevanunashak ghol kaa istemaal karnaa chahie.
 apane munh ko taazgi dene or nam rakhane ke liye adhik se adhik maatra main drav padaarth pien. namak ke pani se apana munh saaf karnaa bhi aapke liye phydemand ho saktaa he . yadi aapako namak kaa prayog karnaa pasand nahin he to aap taaje pani se bhi aisa kar sakate hai.
 yadi aapke munh main ghaav ho jate hai, munh main phode pad jate hai yaa munh ke chhaale ho jate hai to aapako isaki jaankaree sidhe apane doctor ko deni chahie. vah aapako koi aisa upaay bataa saktaa he jisase aapako dard se raahat mil sake.
 kabhi-kabhi chemotherapy upachaar aapaki bhukh par asar daal sakati he. iske falswaroop aapkaa vajan ghat yaa bad saktaa he. yadi aapako apane chemotherapy upachaar ke dauraan khaane-pine ke bare main kisi tarah kii salah kii jarurat ho, to aap apane doctor yaa nurse se yah kah sakate hai ki vah aapako kisi diatician ke paas bhej de.
 aapkaa swaad badal saktaa he, par praayah upachaar puraa hone ke do se teen maheenon ke bheetar vah phir se saamaanya ho jaataa he.
 chemotherapy upachaar kii vajah se kabhi-kabhi michali or/athwa ulti aa sakati he. kuch chemotherapy upachaaron dwaara anya kii tulana main michali aane kii sambhaavna adhik hoti he. halaki aajkal ulti hona ek asaamaanya baat he kyonki aapako michali dur karne vaali davaaiyaan di jaaengi jo praayah bahut adhik prabhavi hoti hai.
 kuch chemotherapy upachaar aapaki aanton par prabhaav daal sakate hai, udhaaharan ke liye chemotherapy kii kuch aushadhiyon se dast or kuch se kabj kii shikaayat ho sakati he. chemotherapy kii keval kuch gini-chuni aushadhiyon se hi dast hote hai or yadi aapako inamen se koi aushadhi di ja rahi he, to aapako vishisht salaah di jaaegi. phir bhi, yadi aapako in donon main se koi bhi pareshaani ho to kripaya apane doctor yaa nurse ko isaki jaankaree den kyonki aamtaur dawaaon dwaara yaa aapke aahaar main parivartan karke inkaa upachaar kiya ja saktaa he.
 chemotherapy kii kuch aushadhiyon se bal patale ho sakate hai, yaa durbhagyavash kuch maamalon main puri tarah se bal jhadne kii samasya saamne aa sakati he. yah samasya hameshaa asthai hoti he or aapkaa chemotherapy upachaar puraa hone par aapke bal punah waapas aa jaaenge. bal jhadane kii samasya kam karne ke liye kuch prakaar ke chemotherapy upachaaron hetu scalp kooling kaa prayog kiya ja saktaa he.
 aisi koi vajah nahin he ki sambhog se parhez kiya jaae, lekin ham condom istemaal karne kii salaah dete hai. ho saktaa he ki aapke sharir se nikalne vaale drav main chemotherapy kaa kuch ansh ho, atah aise main condom kaa prayog aapke saathi ko surakshit rakhega.
 yah jaruri he ki apane upachaar ke dauraan athwa upachaar ke baad kam se kam chah maheene tak aap garbhadhaaran na karen yaa yadi aap purush hai to apane saathi ko garbhvatee hone den. iskaa kaaran yah he ki chemotherapy hone vaale bachche ke liye hanikaarak ho sakati he.
 kuch chemotherapy upachaar aapaki janankshmata par pratikul prabhaav daal sakate hai. yah samasya asthai bhi ho sakati he or sthai bhi.
 chemotherapy kii kuch aushadhiyaan aapaki twachaa ko dhoop ke prati or adhik samvedansheel bana sakati hai. yadi aapako inamen se koi aushadhi di ja rahi he to aapse kuch vishesh saavdhaaniyaan baratane ko kaha jayega. isamen shaamil hai dhoop main rahane kaa samay kam karnaa, jahaan kahin sambhav ho vahaan chaaya main rahanaa, hat pahananaa or dhoop se bachaav karne vaali hai factor kriim kaa istemaal karnaa.
 chemotherapy se aapako aamtaur kii tulana main adhik thakaavat kaa ehsaas ho saktaa he. yah jaruri he ki aap apane sharir kii jarurat kaa dhyaan rakhen or yadi aapako aaraam kii jarurat ho to aaraam karen, lekin yadi aapako lagata he ki aap saamaanya rup se kaamkaaj karne main sakasham hai to aisa jarur karen. kuch logon ko halkaa-phulka vyaayaam karnaa or saath hi aaraam karnaa phidamand lagata he.
 chemotherapy kii kuch aushadhiyaan, jo drip main yaa sui dwaara di jaati hai, agar aapaki nas ke baahar ris jaaen to twachaa or uske aas-paas ke kshetra ko nuksaan pahunchaa sakati hai. atyadhik durlabh sthitiyon main hi aisa hota he, lekin yah jaruri he ki jis jagah aapako drip lagi he, yadi aapako vahaan dard yaa jalan kaa ehsaas hota he to aap apni nurse ko turant is bare main jaankaree den. 
 aapke upachaar ke kai dinon baad tak aapke sharir ke drav padaarthon main kuch ansh main chemotherapy ke tatv maujuud ho sakate he. halaki isse nuksaan pahunchane kaa khatra bahut kam he, phir bhi yah jaruri he ki dusron ko chemotherapy ke sampark main aane se bachaaya jaae. isliye hamaari yah salaah he ki aap toilet kaa istemaal karne ke turant baad pani chalaa den or apane haath acchhee tarah se dhoen. yadi sharir ke drav padaarth fail gaye hon athwa aapkaa haath un par lag gaya ho to aapako rabad ke dastaane pahanane chahien.
 chemotherapy upachaar karaane kaa matlab yah nahin he ki aap apane parivaar or doston ke saath kareebi sambandh nahin rakh sakate. isamen chumban lenaa or gale laganaa shaamil hai.
 chemotherapy karaane vaale sabhi rogiyon ko flu hone kaa khatra hota he. yadi aap sharad ritu main yaa sardiyon ke dauraan chemotherapy kara rahe hai to aapako flu se pratirakshan kii salaah di jaati he. uchit yah hoga ki aap apana chemotherapy upachaar shuru hone ke 7-10 din pehle hi tikaa lagava len. yadi aapaki chemotherapy shuru ho gai he to ho saktaa he ki utani acchhee tarah se aapkaa pratirakshan na ho sake kyonki tab pratirakshan ke prati aapaki pratikriya ghatane kii sambhaavna rahati he. isse aapkesharir kii rogapratikaarak paidaa karne kii kshamta ghatati he, jo aapako flu se bachaane ke liye jaruri hai.
 yadi aap chemotherapy ke dauraan tikaa lagavate hai, to aapako aisa tab hi karnaa chahie jabaki aapaki safed koshikaon kii sankhya saamaanya str par aa jaae. yadi aapaki safed koshikaon kii sankhya kam he to aapako tikaa lagavane se bachanaa chahie kyonki aisa karne se aapke sharir kaa taapmaana bad saktaa he. isse yah galatfahami ho sakati he ki aapako sankraman ke kaaran bukhaar ho gaya he or natijatan aapako bevajaah aspataal main ilaaj karana pad saktaa he.
 chemotherapy karaane ke dauraan yadi aap ghar par aswasth mahasoos karen or aapako yah lage ki aisa chemotherapy kii vajah se ho rahaa he to aapako hamen turant sampark karnaa chahie. udhaaharan ke liye yadi aapako nimnlikhit main se koi bhi lakshan dikhaai den-
