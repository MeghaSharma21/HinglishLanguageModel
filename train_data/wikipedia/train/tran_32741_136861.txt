 motargadi chaalan se taatpary jameen par chalane vaali kisi gaadi ko niyantrit dhang se chalaanaa.
 jab koi vyakti nai gaadi kharid kar chalata he tab uski yahi dekhne kii ichha rahati he vah gaadi adhik se adhik kitni raftaar pakadati he. lekin aisa karnaa khatre se khaali nahin hota. aarambhik pratham 1000 kimi kii yatra main use 30 kimi prati ghanta se adhik chalaanaa hi nahin chahie. vaise to kaarkaanon main nirmaan ke baad prayek motor gaadi ke ingine ko thiye par baitha kar or chalaakar bhalee bhanti jaanch liya jaataa hai, lekin yah alpakaalik hi hota he. at: gaadi main lagane ke baad bhi aarambh main kuch samay tak use dhire chalaane se uske sab bering or purje ravaan ho jate hai. aisa na karne se kai baar, ingine ke silinder, bering or shakti preshan yantra bahut garam hone se jal or anth kar itane kharaab ho sakate hai ki uni marammat karnaa asambhav ho jaay. is samay unamem khub tel bhi diya janaa chahie. silinderon main bahut adhik tel dene se yahi haani hoti he ki vah phaltu tel jalakar, silinderon main carbon ke rup main jam jaataa he, jise pratham 1,000 kimi kii yatra ke baad hi saaf karnaa aavashyak ho jaataa he. phir baad main 4,000 kimi kii yatra ke baad saaf karnaa aavashyak ho jaataa he. gaadi kii suraksha ke liye uparyukt saavdhaanee baratani hi chahie.
 safal motor driver banane ke liye uske niyantrak upkarnon kaa upyog or bazaar kii bheed bhaad main se, bina takaraae gaadi chalaanaa hi kaaphi nahin hota. pratham yogyata to ek aadh ghante main hi praapt kii ja sakati he. ek daksh driver k yahi pahchaan he ki vah sab prakaar ke margo par ausat ucchtam raftaar se, apni or janata kii suraksha kaa purnataya dhyaan rakhte hue gaadi ko chalaate hue use is prakaar se sanbhaale ki usamen ghisaai, tut foot or petrol aadi kaa kharchaa nunatam ho. yah gun nirantar abhyaas se hi praapt hota he.
 driver ko apni gaadi kii chaudaai kaa sahi gyaan hona aavashyak he jisase vah gaadi ko bina kisi cheez se takaraae nunatam sthaan main se nikaal kar le ja sake. use apni gaadi or duusare vaahanon kii raftaar kii sahi atkal lagane kii yogyata honi chaahe. gaadi ko chaalu karte samay niyantrak upkarnon kaa sanchaalan is prakaar karnaa chahie ki unki kriya purnataya vyavasthit ho. driver kii nigahen aage ke raste par lagbhag 100 me kii duuri tak faili rahani chahie or aavashyaktaa padane par uskaa haath, bina maarg se drushti hataae, sahi niyantrak upkaran par padana chahie. nae driver kii nigahen aage ke raste par lagbhag 100 me kii duuri tak faili rahani chahie or aavashyaktaa padane par uskaa haath, bina maarg se drushti hataae, sahi niyantrak upkaran par padana chahie. nae driveron ke saath durghatnaayen praaia: isaliye hoti he ki ve upkarnon ko dekhakar pakadaney ke liye apni drushti maarg se hataa lete hai. yah yogyata kai sau kimi kii yatra kar chukne ke baad hi praapt hoti he. driveron ko pair se chalaae janevaale upkarnon kii sthiti kaa bhi sahi gyaan hona aavashyak he. praaia: gaadi ko ek dam rokane kii ichha se pairchaalit brake dabaane ke prayaas main nausikhiyon kaa pair bhul se phisal kar twaritra falak par padataa he, jisase baari durghatana ho jaati he. kai driver bheed bhaad kii jagah par perechlit brake kaa hi adhik upyog kiya karte hai, lekin unhen bagali main lage haath brake kaa bhi upyog karnaa chahie. kai baar aath das foot kii duuri main hi gaadi rokani padati he. aisi sthiti main andaja na rahane par yadi driver haath brake ko tatolta hi rah jaae to durghatana hona nishchit he.
 driver ke liye rajmargeey niyamon kaa jaananaa bhi aavashyak he. yaad rakhana chahie ki sadak kii bai taraf kaa bhaag apni gaadi or dahni taraf kaa bhaag saamne se aaneko vaahanon main liye nishchit he. apni hi disha main aage chalanevaale vaahanon kaa abhilanghan karne ke liye unhen apni bain taraf chhodkar unki dahni taraf se nikal janaa chahie. kisi ghoda, yaa baiylgaadee ke chaalak, athwa police ke sipaahi ke kehane par driver ko motor ekadam rokani chahie, sambhav he ki ghoda, yaa bail chaalak ke vash main na ho; yaa chalane main asamarth ho. chauraahon par khadey sipaahiyon ke sanketon kaa tatkshan paalan karnaa chahie. saath hi driveron ko chahie ki ve swayan kidar ko janaa chaahate hai, yah baat ishaare se pulisavaalon ko bhi bataa den. apane aas paas chalanevaale anya driveron ko bhi bataa den ki ve rukna chaahate hai athwa kidar ko mudana chaahate hai. aadhunik rajmargo ke chauraahon aadi par yatayaat ke niyantran ke liye sipaahi tainaat na kar bijli ke swachaalit sanket bhi laga die jate hai, at: unhen bhi samajhakar tanudasar kaary karnaa chahie.
 bhinn kaarkaanon kii bani gadiyon kii rachana main bhinnata rahane ke kaaran unako chaalu karne kii vidhi main bhi kuch bhinnata hoti he. vishesh kar sharad ritu main kai gaadiyaan chaalu hote samay kathinaayee utpann kar detii hai, at: pehle se hi unke niyantrak upkarnon kaa samanjan uchit prakaar se kar lenaa chahie. udhaahrant:, gaadi main svapravartak yantra laga ho athwa na laga ho, prayek gaadi ke uparodhi or jwalak liver ko pehle se hi sahi samanjit kar rakhana chahie. yadi gaadi main parivartansheel jwalak yukti lagi ho, jisase bijli kii chinagaari pehle se athwa vilambit kar chodi ja sakati ho, to gaadi ko chaalu karte samay use kuch lambit kar dena chahie. yadi chinagaari pehle se chhod di jaaygi, to sampidit gas samay se pehle hi jal uthegi jisase ingine kii gajen-pin aadi par bahut jor padegaa. chaalu karte hi gear box ke liver ko tatasth sthiti main rakhana chahie or bagali ke haath brake ko bandhaa hua. phir petrol ko kholkar jwalak switch laga deni chaahe, jisase ki uskaa bhi paripath puraa ho jaae. yadi aavashyak ho to corburator ko halake se thakathaka dena chahie, jisase uske prakoshth main petrol bhar jaae. ab yadi svapravartak yantra laga ho, to use chaalu kar dena chahie, anyathaa keval haath se ghumaane kaa hi prabandh ho, to pehle uske handls ko puure do chakkar ghumana chahie, jisase ek silinder main te petrol kii gas sampidit hokar bhar jaae, jo jwalan ke liye taiyaari hogi or duusare silinder main chushan kriya hogi. phir jab handls neeche kii taraf ho, tab use ekadam jatke ke saath upar kii taraf ghumana chahie, is prakar jwalan hokar ingine chal padegaa. khaali ingine ke kuch minute tak chalane ke bad, jab uske prayek bhaag main garmi aa jaae tabhi usapar gaadi ke preshan yantra kaa bojha daalana chahie. yadi radiator ke saath jal parivahak shater bhi laga ho, to sardiyon main use bhi ek do minute tak band rakhana chahie, jisase jacket ke pani main halaki si ushnata aa jaae.
 uparyukt kriyaaon dwaara jab ingine bhalee bhanti chalane lage tab klach ke falak ko do chaar second tak dabaakar gaad ke preshan yantra ko nimna gear main lagaana chahie. is samay bagali kaa brake laga rahanaa chahie or ek pair ko twaritra falak par rakhkar klach ko dhire se laga dena chahie. phir ingine ke twara pakadte hi brake ko chudaa dena chahie. is prakaar gaadi dhimi raftaar se aage badhane lagegi. kai aadhunik gadiyon main uske chaalu hone ke turant baad hi doosraa gear laga diya jaataa he.
 nimna gear se duusare gear par badali karne ke liye klach falak ko thodaa hi dabaanaa chahie, puraa nahin. is samay twaritra falak ko aaazaad chhod dena chahie, gear liver ko ek kshan ke liye tatasth sthiti main rakhkar use unchi sthiti main sarkaar dena chahie. iske baad klach ko dhire se laga dena chahie. phir twaritra falak ko dabaa dena chahie, jisase ingine pehle jitne hi chakkar lagane lage. gaadi ko or adhik unche gear par lagane ke liye use uchit raftaar par chalane dete hue uparyukt sabhi prakriyaayein doharaani chahie. isamen antar keval yahi hoga ki gear liver ko tatasth sthiti main kuch adhik kshanon tak rakhana hota he. gear ko unchi athwa nichi sthiti main badalte samay ukt tatasthta kii avadhi prayek gaadi ke liye bhinn hua karti he. ek baar jab gaadi unche gear par lag di jaae tab uski raftaar main kamibeshi uparodhi dwaara kii jaati he. gaadi ke gear ko hameshaa puraa klach dabaakar hi badalanaa chahie| agar puraa klach bina dabaaye aap gear badalte hai to gear box jaldi karaab hone kii ashanka bani rahati he| 
 jaisaa pehle bataaya gaya he ki yadi driver, apni nigaah maarg par gaadi se lagbhag 100 meter aage tak failaae rakhe, to saamne se aanewaalon se bachane, bhopu bajaane, mode par ghoomane, yaa chadhaai par chadhane ke liye gear badalane athwa chaal ko dhimi karne aadi ke liye kaaphi samay mil jaataa he or gaadi ko donon brake lagaakar jatke se rokane kii aavashyaktaa nahin padati.
 yadi gaadi ko kahin tehraana abhisht ho, to pehle uparodhi ko band kar dena or twaritra falak se pair hataa lenaa chahie, lekin klach ko lage rahane dena chahie. is prakaar gaadi kii sahaj gati ke kaaran jab ingine shaktirahit hokar khaali chalegaa to vah ek prakaar ke brake kaa kaam karegaa, jisase gaadi swat: hi dhimi padati jaaegi. phir ant main klach ko bhi chhudaakar haath athwa pair kaa brake yatha avasar laga dena chahie. gaadi ke thaharte hi gear liver ko tatasth kar dena chahie or haath brake band dena chaahe. yadi gaadi ko kisi dhaal par khadaa karnaa pade, to bai taraf ke agle yaa pichley pahie ko karb pathar se atka dena chahie, is prakaar gaadi ludhakegi bhi nahin or brake par bhi adhik jor nahin dena hoga.
 gaadi ko tehraane ke sambandh main do baaten yaad rakhni chahie:
 driver log praaia: yah galati kiya karte hai ki chadhaai par chadhate samay jab gaadi mand padane lagati he, tab bahut der baad gear badalane kaa praytn karte hai. vaise to aadhunik gadiyon kii kriyaatmakataa main kaaphi lacheelaapan hota he or choti tathaa halaki chadhaaiyaan to ve vaise hi ucch gear par anayas paar kar sakati he, lekin ucch gear par adhik unchi chadhaai chadhane se ingine or shakti preshan yantron par anuchit jor padataa he. yahi tarika to he ki jyon hi chadhaai aarambh honevaali ho, aavashyak nimna gear par preshan yantra ko daal diya jaae, jisase gaadi apane main kuch adhik shakti sanchit kar le or yah chadhaai par kaam aae.
 sadak kii modon par aage kaa rasta nahin dikhaai dene ke karan vahaan khatre kii sambhaavna rahati he. at: acha tarika yahi he ki kisi bhi tej mode athwa saadhaaran ghumaav ke aane ke 100 yaa 150 me pehle se hi gaadi kii raftaar kramash: kuch mand kar di jaani chahie, jisase aavashyaktaa padane par gaadi ko saralata se jaldi hi roka ja sake or ghumaate samay stearing par adhik jor na pade. yahan par gaadi ko sadak ke madhya se jaraa sa baayein kar liya jaae, kyonki madhya ke nikat se, raste ke kone se aage kaa bhaag kuch adhik duuri tak dekha ja saktaa he. is prakaar stearing chakra dhire dhire ghumaane se mode aane par swat: hi gaadi bain taraf sahi chali jaati he.
 bheed bhaad main gaadi chalaate samay bahut hi saavdhaanee kii aavashyaktaa hoti he. hamaare aasapaas chalanevaale vyakti kya karnaa chaahate hai, is baat kaa sahi andaja lagaana sadaiv sambhav nahin hota. at: aise sthalon main dhimi raftaar se chalanaa or hameshaa chaukanna rahanaa tathaa bhompu aadi spasht bajaanaa chahie. aage chalate hue do vaahanon ke bich main se haakar aage nikalne k koshish nahin kerani chahie. dhime chalanevaale vaahanon kaa abhilanghan keval usee samay karnaa chahie jab saamne se koi doosraa vaahan na aa rahaa ho. kisi mode par ghoomte samay to aisa kabhi bhi nahin karnaa chahie. kisi khadey hue vaahan kaa langhan karne ke pehle sadaiv bhompu bajaanaa chahie.
 prayek motor driver ko rajpath par gaadi chalaate samay, yadi vah apni kushal chahta he to, janhit ko drushti main rakhte hue kuch niyamon kaa paalan karnaa atyaavashyak he, jinka yahan sanket maatr kiya jaataa he:
  motor gaadi kii ashwashakti ke hisaab se vaarshik athwa tremasik shulk lekar license diya jaataa he, jise motor chaalak ko gaadi chalaate samay sadaiv apane paas rakhana or pulisavaalon ke maangane par use dikhaanaa chahie.
  prayek gaadi ke aage or peeche, ytaakar akruti kaa number plate laga rahanaa chahie, jisaki jameen kaali yaa safed or akshar nirdhaarit naap ke tathaa safed yaa kaale rang main likhe hone chahie.
  prayek gaadi par do safed lamp aage kii taraf is prakaar lage hone chahie ki aanevaali gaadi kii chaudaai kaa anumaan dur se hi ho jaae. ek chota safed lamp peeche kii taraf number plate ko prakashit karte hue laga rahanaa chahie or saath hi ek laal batti bhi honi chahie. pichhlaa lamp suryaast ke aadhe ghante baad avashya jala dena chahie tathaa suryoday ke aadhe ghante pehle tak jalataa rahanaa chahie. aage ke agradip suryaast ke ek ghante baad jala dene chahie or suryoday ke ek ghante pehle buja dene chahie.
  chaal pratibandh - aabaadi kii nikatavarti sadakon par motor gaadiyaan 30 kimi prati ghanta se adhik tej nahin chalaani chahie. aabaadi ke kshatron main 15 kimi prati ghanta se tej na chalaane kaa praaia: niyam hota he. is prakaar kii suchnaayen sadakon ke sahare lage soochnapaton par likh di jaati hai. chaal niyantran or anya prakaar kii chetavaniyaan tathaa anya bhi kai prakaar kii suchnaayen praaia: yathasthaan lagaai jaati he, jinhen samajhakar gaadi ko sadaiv saavdhaneepurvak itani raftaar se chalaanaa chahie ki kisi prakaar kii durghatana na ho.
  durghatana hone par, chaahe koi motor chaalak kisi durghaatna se pratyakshtaya sambandhit ho, yaa na ho, use ekadam thahar janaa chahie. yadi pulisavaale usase koi poochtacha karen, to uskaa sachai se uttar dekar, apana naam or pataa bhi de dena chahie. swayan se durghatana kaa purna vivaran likhakar tathaa do gavaahon ke bayaan bhi likhakar, unke naam or pate sahit hastakshar bhi le lene chahie. gadiyon kii takkar ho jane par us sthaan ko naapakar apni gaadi kii sahi sthiti tathaa anya sambandhit gadiyon kii sthiti ankit kar unki raftaar bhi likh leni chahie. durghatana main yadi koi vyakti ghayal ho gaya ho, to us sthal par maujuud sabhi drywaron kaa kartavya he ki ve us ghayal kii praathmik chikitsa kar nearesth aspataal main pahunchaa den, tathaa police ko bhi aavashyak soochna de den. yadi gaadi kaa beemaa karavaaya hua ho, to ukt sab suchnaayen beemaa company ko bhi bhej deni chahie.
  gaadi tehraana- yatriyon kii suvidha ke liye rajmarg or galiyon main bhi gaadi kuch der tehrai ja sakati he, yadi vahaan tehraane se yatayaat ko baadha na pahunche. aise samay main gaadi ke ingine ko band kar brake laga dene chahie. lekin yaad rahe ki aam raaston par gaadiyaan adhik der tak nahin roki ja saktin. bade shaharon main, khaas khaas jagahon par gaadi tehraane ke padaav banaae jate hai. yahan chaahe jitani bhi der gaadi roak ja sakati he. jahaan aisa sthaan nikat ho gaadi ko vahiin rokna chahie.
