 2012 dilli samuhik balaatkaar maamla bharat kii rajdhani dilli main 16 disambar 2012 ko hui ek balaatkaar tathaa hatya kii ghatana thi, jo sanchaar madhyam ke twarit hastkshep ke kaaran prakaash main aayi. 30 disambar 2012 ko uskaa shav dilli laakar police kii suraksha main jala diya gaya. is krity kii ninda karte hue soshal media main twitor fasebuk aadi par kaaphi kuch likhaa gaya. is ghatana ke virodh main puure desh main ugr va shantipurna pradarshan hue jisamen nai dilli, kalakatta or bangalore main hue pradarshnon ullekhneey hai. ullekhneey baat yah he ki nai dilli main yon aparaadhon kii dar anya metropolitan shaharon ke mukaable sarvaadhik he. isse purv bharat kii ek maatr mahila rashtrpati pratibha patil supreme court dwaara balaatkaar ke paanch maamalon main di gayi phaansi kii sajaa ko maaf karke umrakaid main badal chuki hai. anterrashtriya str par bhi isaki ninda hui. iske parinaam swaroop kai kade kanoon sansad main paarit kiye gaye hai. 
 1- dilli main 16 disambar ravivaar kii raat chalati bas main ek ladki ke saath samuhik balaatkaar kiya gaya. yah ghatana us vakt hui jab ladki film dekhne ke baad apane purush mitra ke saath bas main savaar hokar muniraka se dwarka ja rahi thi.2- ladki ke bas main baithte hi lagbhag paanch se saat yatriyon ne uske saath chhedchhad shuru kar di. us bas main or yatri nahin the. ladki ke mitra ne use bachaane kii koshish kii, lekin un logon ne uske saath bhi marpet kii or ladki ke saath samuhik dushkarm kiya. baad main in logon ne ladki or uske mitra ko dakshin dilli ke mahipalpur ke najadik vasant vihaar ilaake main bas se phenk diya.3- peedit ladki ko najuk haalat main dilli ke safadarajang aspataal main bhartee karaayaa gaya. ghatana ke virodh main agle hi din kai logon ne soshal netwarking cites fasebuk or twitor ke jariye apana gussa zaahir karnaa shuru kiya. dilli police ne kaha ki bas ke driver ko somvaar der raat giraftaar kar liya or uskaa naam ram singh bataaya gaya.4- samuhik balaatkaar kii ghatana ke qareeb do din baad dilli police ayukta niraj kumaar ne media ko sambodhit kiya or jaankaree di ki is maamle main chaar abhiyukton ko giraftaar kar liya gaya he. unhone bataaya ki jis bas main samuhik dushkarm kiya gaya tha, us par 'yadav' likhaa hua tha or ye bas dakshin dilli main aarake puram sector-3 se bas baraamad kii gai. subut mitaane ke liye bas ko dho diya gaya tha.5- driver ram singh ne apana aparaadh sweekaar kar liya or uski nishandehi par uske bhai mukesh, ek gym instractor vinay gupta or fal bechney vaale pawan gupta ko giraftaar kiya gaya.6- mangalvaar 18 disambar ko is maamle kii gunj sansad main sunai padi jahaan acroshit saansadon ne balaatkaariyon ke liye mrityudand kii maang kii. grih mantri susheel kumaar scindia ne sansad ko aashwaasan dilaayaa ki rajdhani main mahilaon kii suraksha ke liye sabhi zaruri kadam uthaae jaaenge.7- is bich peedit ladki kii haalat najuk bani rahi or use ventilator par rakhaa gaya. sadakon or soshal media se uthi awaz sansad ke raste sadakon par pehle se kahin adhik buland aawaaj ke saath sadakon par utari or dilli main jagah-jagah pradarshan hone lage.8- dilli kii mukhyamantri shila dikshit ne kaha ki unamem itani himmat nahin ki wo aspataal jaakar bas main barbar samuhik balaatkaar kii shikaar hui us peedit ladki ko dekhne ja saken. haalanki congress adhyaksh sonia gandhi ne safadarajang aspataal jaakar peedit ladki kaa haalchaal janaa. shila dikshit ne ye bhi kaha ki zarurat padane par peedit ladki ko ilaaj ke liye videsh le jaaya jayega.9- dilli police ne daawa kiya ki usne is maamle main sabhi abhiyukton ko giraftaar kar liya he. lekin isse aam logon kaa aakrosh kam nahin hua or shanivaar ko raisina hills par hazaron log ekajute hue jinhen police ne teetar-bitar karne ke liye bal-prayog kiya.10- shanivaar kii ghatana se sabak lete hue dilli police ne ravivaar ke liye pehle se hi taiyaari kar rakhi thi or nishedhagna lagaakar rokane kii koshish kii. kadakadaati sardi or kuch metro steshnon ke band hone ke baad bhi log ravivaar ko badi sankhya main ek baar phir india get par jute. police ne ek baar phir bal prayog karke pradarshnakariyon ke hataane kaa prayaas kiya lekin virodh kaa silsilaa jari rahaa. 11- 11 march 2013 ram singh naamak mukhya aaropee ne subah tihaad jail main aatm-hatya kar liya. haalaanki ram singh ke parivaar waalon tathaa uske vakil kaa maananaa he ki uski jail main hatya kii gayi he.12- 14 sitambar 2013 ko is maamle ke liye vishesh taur par gathit twarit adaalat ne chaaro vayask doshiyon ko phaansi kii sazaa sunaayi.
 nirbhaya peedita ko samaaj va media dwaara diya gaya naam he. bhartiya kanoon va maanviya sadbhaavna ke anusaar aise maamle main peedit kii pahchaan ko ujagar nahin kiya jaataa. nai dilli main apane purush mitra ke saath bas main safar kar rahi nirbhaya ke saath 16 disambar 2012 kii raat main bas ke nirvahak, marjak va uske anya saathiyon dwaara pehle bhaddi-bhaddi fabtiyaan kasi gayin or jab un donon ne iskaa virodh kiya to unhen buree tarah peeta gaya. jab uskaa purush dost behosh ho gaya to us yuvati ke saath un ne balaatkaar karne kii koshish kii. us yuvati ne unka virodh kiya parantu jab vah sangharsh karte-karte thak gayi to unhone pehle to usase behoshee kii haalat main balaatkaar karne kii koshish kii parantu safal na hone par uske yonang main wheel jaik kii rod ghusaakar buree tarah kshatigrast kar diya. baad main ve sabhi un donon ko ek nirjan sthaan par bas se neeche phenkakar bhaag gayi. kisi tarah unhen dilli ke safadarajang aspataal le jaaya gaya. vahaan balaatkrit yuvati kii shalya chikitsa kii gayi. parantu haalat main koi sudhaar na hota dekh use 26 disambar 2012 ko singapore ke mount elizabeth aspataal le jaaya gaya jahaan us yuvati kii 29 disambar 2012 ko maut ho gai. 30 disambar 2012 ko dilli laakar police kii suraksha main uske shav kaa antim sanskaar kar diya gaya.
 nirbhaya kii ghatana ke baad mahilaon ke khilaaf hone vaale aparaadh par nae sire se ek nai bahes shuru hui. is ghatana ke virodh main puure desh main ugr va shantipurna pradarshan hue. soshal media main twitor, fasebuk aadi par kaaphi kuch likhaa gaya. yahan tak ki mahilaon kii suraksha siyasat kaa gemeanger agenda ban gayi baar or sabhi dalon ke upar unke sarokaaron ke saath khud ko dikhaane kaa saamaajik dabaav bhi padaa. yahi kaaran tha ki sarkaar ne justise verma ko kanoon main badlaav karne ke liye sifarish karne ko kaha. isamen pehali baar balaatkaar karne vaale aparaadhiyon ko maut kii sajaa dene kaa praavdhaan kiya gaya. sansad ne abhootpurv tareeke se ise ekamat se paas kiya. 
