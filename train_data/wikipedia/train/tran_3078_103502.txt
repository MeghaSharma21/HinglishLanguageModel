 ghotaakhori pani ke andar jaakar vahaan kam yaa zyaada samay vyateet karne kii kriya ko kehete hai. ghotaakhori main ghotaakhor saans lene ke liye apane saath hawa kaa bandobast le ja sakate hai yaa phir kam samay ke liye apana saans rokkar pani ke andar rah sakate hai. scuba ghotaakhori main ghotaakhor apane saath hawa kii tank or anya kaam aane vaale chizein le jate hai jabaki mukt ghotaakhori main hawa ke bandobast ke tamzam ke bina hi ghotaakhori kii jaati he. pani ke andar tairne kii aasaani ke liye aksar ghotaakhor pairon main fin istemaal karte hai.
 ghotaakhori yaa mukt diving, saans roak ke kii jane vaali diving pani ke neeche diving kii vidha he jo gotaakhor kii kshamta par nirbhar karata hai kii wo pani main kitne der tak saans roak kar rah saktaa hai. isamen scuba gear jaise shwaas lene vaale upkarnon kaa prayog nahin hota.
 ghotaakhori gatividhiyon ke udhaaharan hai: paaramparik machhlee pakadaney kii takanic, pratispardhi or gaiyr-pratispardhi freediving, pratispardhi or gaiyr-pratispardhi bhaalaa phek kar machhlee pakadaney kii pratiyogita, freediving photography, layaaddh tairaaki, pani ke bheetar footbal, pani ke neeche rugby, pani ke neeche hockey, pani ke neeche lakshya shooting.
 pracheen samay main yantric upkarnon kii sahaayta ke bina hi ghotaakhori sambhav tha lekin isamen kabhi kabhaar chamade ke thili kaa upyog hota tha. us samay bhi gotakhoron ko aaj ke jaise hi samasyaon kaa saamana karnaa padataa tha. pracheen samskritiyon main freediving kaa prayog bhojan, moti dhundane evam sainya abhiyaanon main madad pahunchane ke liye kiya jaataa tha.
 manoranjan ke liye shikaar evam samooh kaa ikaitha hona
 machhlee pakadaney kii ek pracheen paddati bhaalaa phek kar machhlee pakadanaahai jiskaa upyog sadiyon se duniya bhar main kiya gaya he. pracheen sabhyataaon ke log tej nukili vaale lakdi kaa upyog kar nadiyon or jharanon se machhlee kaa shikaar karte the.
 yah pani ke andar kaa khel hai jisame pratiyogi pani ke andar kushti ladate hai. isamen 30 second kaa ek round hota hai.
 tairaaki, nrity or jimnastic ke ek mishrit rup layaaddh tairaaki he. isamen sangeet kii dhun par tairaak pani main pradarshan karata hai. layaaddh tairaaki main unnat pani kaushal, shakti, dhiraj, lacheelaapan, kalaatmakataa or saath hi shwaas par niyantran kii aavashyaktaa hoti he. 
 pani ke neeche hockey, bhi kaha jaataa he) ek vishwa str par khelaa jane vaala khel hai jisamen donon tiimon aapas main pratidwandita karti hai evam donon apane virdohi team ke gol post tak pahunchne kaa prayaas karti hai. is khel kaa janak alan blake ko kaha jaataa hai jinhone 1954 main england main isaki shuruyaat kii. 
 pani ke neeche kaa footbal do logon ke dwaara kheli jane vaali ek khel hai jo kaaphi had tak pani ke neeche kii hockey evam rugby se miltaa julata hai. yah khel canada ke kai provins main khelaa jaataa hai. 
 isaki pehali championships 1980 main kheli gayi thi. isamen evam rugby footbal main sirf naam kii samanta hai anyathaa in donon kaaphi bhinnata hai. 
 free diving ek manoranjan ke liye khelaa jane vaala khel hai. yah scuba diving se nimna maamlo main alag hai
 maanav sharir main oxigen sanchay ke kai tareeke he jo free diving se kaaphi samanta rakhte hai. 
 is khel main saans ko roke rakhane kii takanic kaaphi mahatvapurn hai, yahi is khel kaa saar hai. isamen kai saare chizon kaa yogadan rahata hai. khiladi nirantar abhyaas ke dwaara iname dakshata praapt kar letaa hai.
 is khel main prashikshan ke kai praaroop hote hai, jo jameen par bhi siikhe ja sakate hai. bina kisi prashikshan evam nigaraanee ke yah khel kaaphi khatarnaak hota hai evam isamen gotaakhor kii jaan bhi ja sakati hai. neuyork ke diver nicholas mewali kii maut is khel ke khataron se aagaah karaati hai. unki mrityu 17 disambar 2013 ko 72 meter kii dive karne kii koshish main hui.  
 film mishan imposible main tom cruge ne jasoos athen hunt kaa kirdaar nibhaayaa he jo dushmano se ladane ke liye free diving kaa sahaara letaa hai.wiliam price kii south si adventure main jab hunt badhu nirjan dweep main akele hote hai tab ve free diving kar moti evam pani batorte hai.2001 main pradarshit hui finnics blue main rik jisane muneecian kaa kirdaar nibhaayaa hai khaali samay main free diving karata hai.  
 ghotaakhori ko angrezi main "diving", francisi main "plowee" or farsi main "gavaasi" kehete hai.
