 manoj kumaar ek hindi film abhinayta hai. unka purv naam harikishan giri goswami tha. bhartiya cinema ke prasiddh abhinayta, film nirmaataa va nirdeshak hai. apni filmon ke jariye manoj kumaar ne logon ko deshbhakti kii bhaavana kaa gaharaai se ehsaas karaayaa. manoj kumaar shahid-e-ajam bhagat singh se behad prabhavit hai or unhone shahid jaisi deshbhakti film main abhinay kiya to kai janon kii prerana bane. hindi cinema main manoj kumaar ne bahut deshbhakti filmein banaain. unhen ek deshbhakt abhinayta ke rup main bhi janaa jaataa he. or unke jaisaa deshbhakt evam sundar abhinayta bhartiya cinema ke 100 varsh main doosraa koi nahin hua. 1992 main manoj kumaar ko bharat sarkaar dwaara padmashri se sammanit kiya gaya.
 manoj kumaar kaa janm 24 july 1937 ko pakistan ke abotabad main hua tha. unka asli naam harikishan giri goswami he. desh ke bantwaare ke baad unka parivaar rajasthan ke hanumangarh zile main bas gaya tha. manoj ne apane kariyar main shahid, upkaar, purab or pashchim or 'kranti' jaisi deshbhakti par aadhaarit anek bejod filmon main kaam kiya. isi vajah se unhen bharat kumaar bhi kaha jaataa he.
 manoj kumaar kii pehali film fishan thi. uske baad shahid se unhen lokapriyata milani prarambh ho gai. unhone adhiktar deshbhakti filmon main abhinay kiya. wo ek film nirmaataa evam nirdeshak bhi the. unhone kai deshbhakti filmein bhi banaain. kumaar ne bhootpurv bhartiya pradhanmantri laal bahadur shastri ke kehane par upkaar banaain jo shastri ji ke die hue naare jai jawan jai kisaan par aadhaarit thi. manoj kumaar kii filmon main 'hariyaali or rasta', 'wo koun thi', 'shahid', 'himalay kii god main', 'gumnaam', 'pathar ke sanam', 'upkaar', 'purab or pashchim', 'roti kapadaa or makaan', 'kranti pramukh hai. film 'upkaar' ke liye manoj kumaar ko neshnal aword se nawaja gaya tha.
 hindu college, dilli vishvavidhyalay se snaatak hone ke baad, unhone film udyog main pravesh karne kaa faisla kiya.
 manoj kumaar ko varsh 2008 main madhya pradesh sarkaar ne kishor kumaar sammaan se sammanit kiya.
