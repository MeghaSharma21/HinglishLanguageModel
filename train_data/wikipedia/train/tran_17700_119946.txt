 homer yunaan ke aise pracheenatam kaviyon main se hai jinaki rachanaayen aaj bhi uplabdh hai or jo bahumat se europe ke sabase mahaan kavi sweekaar kiye jate hai. ve apane samay kii sabhyataa tathaa samskruti kii abhivyakti kaa prabal madhyam maane jate hai. andhe hone ke baavjood unhone do mahakavyon kii rachana kii - elliod or odissi. inkaa kaarykaal isa se lagbhag 1000 varsh purv tha. haalaanki iske vishay main pracheen kaal main jitna vivaad tha aaj bhi utana hi he. kuch log unke samay ko trogen yuddh ke samay se jodate he par itnaa to tay he ki unani itihaas kaa ek puraa kaal homer yug ke naam se vikhyath he, jo 850 isa purv se trogen yuddh kii taarikh 1194-1184 isa purv tak failaa hua he. elliod main try rajya ke saath greek logon ke yuddh kaa varnan he. is mahakavy main try kii vijay or dhwans kii kahani tathaa unani vir eklis kii veerta kii gaathaayen hai. homer ke mahakavyon kii bhashaa pracheen unani yaa helliki he.
 jis prakaar hindu ramayana main lanka vijay kii kahani padhakar aanandit hote hai. usee prakaar odissi main yunaan vir ulisis kii katha kaa varnan he. try kaa rajkumaar sparta kii rani hellen kaa apharan kar try nagar le gaya. is apmaan kaa badla lene ke liye hi greece ke sabhi raajaaon or veeron ne milakar try par akraman kiya. try se lautate samay unka jahaaj tufaan main fas gaya. vah bahut dinon tak idhar-udhar bhatakta rahaa. iske baad apane desh lautaa.yunaan ke tatkaaleen saamaajik, rajnatik evam dharmik tathyon kii jaankaree kaa ekmaatr bharosemand saadhan ke rup main inke ye do mahakavy hi uplabdh hai- elliod or odesi. iske atirikt bahut si dharmik kavy rachanaayen bhi jinhen baad main parvarti kaviyon kii rachanaayen mana gaya. yah bhi kaha jaataa he ki elliod or odesi kaa praarambhik swaroop maukhik tha or inhen pracheen greece ke gayak gaaya karte the. gaate hue ve bahut se swarchit pad isamen mila dete. is kaaran inhen purna rup se homer kii rachanaayen maananaa thik nahin he. is aadhaar par ve homer kisi ek vyakti ko nahin balki samshti rup se elliod or odesi ke rachanakaaron ko maanate hai. 
 http://classics.mit.edu/Homer/iliad.1.i.html
