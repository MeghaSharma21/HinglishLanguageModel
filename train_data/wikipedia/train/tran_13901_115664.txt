 jalayaan yaa pani kaa jahaaj, pani par tairte hue gati karne main sakasham ek bahut bada dibba hota he. jalayaan, naav se is maamle main bhinn bhinn he ki jalayaan, naav kii tulana main bahut bade hote hai. 
 jalayaan jhiilon, samudron evam nadiyon main chalate hai. inhen anek prakaar se upyog main laayaa jaataa he; jaise - logon ko laane-lejaane ke liye, saamaan dhone ke liye, machhlee pakadney ke liye, manoranjan ke liye, taton kii dekharekh evam suraksha ke liye tathaa yuddh ke liye.
 jahaaj samudr ke avaagaman tathaa dur deshon kii yatra ke liye jin brihad naukaaon kaa upyog prachinkaal se hota aayaa he unhen jahaaj kehete he. pehle jahaaj apekshaakrit chote hote the tathaa lakdi ke banate the. pravidhik tathaa vaigyanik unnati ke aadhunik kaal main bahut bade, mukhyat: lohe se bane tathaa injanon se chalanevaale jahaaj banate hai.
 jis jahaaj se jo bhi kaam liya jaataa he. usee ke anusaar uski abhiklpana or nirmaan kiya jaataa he. at: kaary ke anusaar jahaajon ko teen virgon main baantate hai : 
 inke bhi kai upvarg hote hai, jinka neeche krmanusaar aage varnan kiya gaya he-
 is varg main duubate hue jahaajon ko nikaalanevaale pot samudri taar bichaane tathaa unki marammat karanevaale, tatavarti yatropayogi chote jahaaj, bhojan saamagree le janevaale, matsay naukaaye or ghat-yaan-naukaaye aadi mukhya hai.
 prayek jahaaj ke dhaanche kii abhiklpana is prakaar se kii jaati he ki uske injanon, pranoditron athwa pedal wheelon, sahaayak yantron tathaa panchon aadi ke chalane ke kaaran or visheshkar samudri laharon ke kaaran jo vikrutiyaan tathaa pratibal paden, unhen vah sah le. jahaajon ke chalate samay jab saamne kii hawa kaa mukaabila karnaa hota he. us samay yadi jahaaj kii chaudaai ke baraabar lambii lehren uthne lagati hai, to kai ber koi ek hi badi lahar bich main jahaaj ko adhar main uthaa le sakati he. tab jahaaj ke aage or peeche k sire thik usee prakar se latakate rahenge jaise ki kisi ladi hui shateer ko bich main se sahaara dekar uthaa liya ho. jahaaj kaa is dasha ko uttalan kehete hai. kabhi kabhi aisa bhi hota he ki jahaaj kaa aage or peeche kaa sira to laharon par tik jaataa he or bich kaa sthaan khaali ho jaataa he, thik vaisaa hi jaise koi ladi hui shateer donon siron par tiki ho. is paristhiti main jahaaj ke dhaanche par padanevaale pratibalon ko avatalan kehete he. kabhi kabhi in donon paristhitiyon kaa mishran bhi ho jaataa he, jisamen padanevaale pratibal kartan kehalaate hai. jab hawa tirchhi chalati he tab kabhi kabhi jahaaj ke dhaanche main marod pratibal padate hai. jab bagali hawa chalati he tab parshviya vikrutiyaan utpann hoti hai. iske atirikt pani main duube rahanevaale bhaag par samudri pani kaa bhi atyadhik daab padakar dhaanche ko chipkaane kii pravriti dikhaata he. sabase adhik tathaa vikat prakaar kii vikrutiyaan to aage or peeche ke siron par us samay paidaa hoti hai jab jahaaj main maal ke visham ladaan or laharon ke prabhaav tathaa pani ke utplavak bal ke kaaran jagah jagah par naman ghurna paidaa hone lagate hai.
 laharon dwaara padanevaali vikrutiyon kii gananaa karte samay maan liya jaataa he ki prayek lahar kii lambaai jahaaj kii chaudaai ke baraabar or unki oonchaai lambaai ke wein bhaag ke urabar he.
 jahaaj ke dhaanche kii abhiklpana karte samay uske prayek avyav kii rachana aisi karte hai ki usapar jo bhi pratibal pade, sab main samavibhajit hokar is prakaar se samast dhaanche main fail jaae ki prayek avyav par aanevaale jhatkon ko avyav milakar sah len.
 jahaaj kaa pathan sabase neeche rahanevaala buniyadi avyav he, jiske sahare samast dhaanchaa khadaa kiya jaataa he. ise lohe yaa dhale ispaat dwaara teen prakaar se banaaya jaataa he- ikhari moti chhadon, chapati pattiyon athwa platon dwaara. 
 mariya ek se adhik tathaa vibhinn aakaar ke banaae jate hai. inamen se jo pramukh hota he vah jahaaj ke pende kii madhya rekha par khadaa lagayaa jaataa he. sab milakar samast pende ko sahaara dete hai. pathan ke aage ke sire malljod dwaara.
 upar ko uthaa hua jo avyav dhale hue ispaat kaa banaakar joda jaataa he vah dumbal kehalaata he. isi main khaanche banaakar bichwala mariya or bahari khol ke plate baitaakar jad die jate hai. peeche kii taraf dhale ispaat kaa jo khadaa avyav isi prakaar joda jaataa he vah dumbal stambh yaa kudas kehalaata he. radar ko sahaara dene ke liye or yadi ek yaa teen pranoditr yukt jahaaj hon to madhyavarti pranoditr ke ghoomane ke liye bhi isi main jagah banaai jaati he. 
 jahaaj ke samast dhaanche kii rachana panjaranuma hoti he. panjar ke samast ang angel, aayran or pattiyon dwaara hi banaae jate hai. ye panjar dohare hote hai, ek bhitari or doosraa bahari. jin sthanon par jahaaj kaa nichalaa farsh tikta he, ve bahari or bhitari panjaron ke bich main khadey lagaae jate hai inhen mariya athwa florce bhi kehete hai. inke kaaran penda bahut hi drudh ho jaataa he. jahaaj kii donon bagaliyon ke panjaron ko dridhtaa pradaan karne ke liye, unke bich main lamb pattiyaan tathaa aadi sthunaayen laga di jaati hai. lamb pattiyaan jahaaj ke panjar se angal platon ke saath reveton dwaara jad di jaati hai. sampurna jahaaj kaa panjar kai khandon main banaakar prayek panjar ke upree sire par bhi ek ek dharan laga di jaati he, jo upree deck ke plate ko sahaara detii he.
 jin jahaajon main ek se adhik deck hote hai, unamem prayek deck ko sanbhaalane ke liye prayek khand main ek ek sthuna lagaai jaati he. upree deck sadaiv ispaat kii platon kaa banaaya jaataa he or usapar lakdi ke takhte baitha die jate hai. neeche ke deck lakdi ke takhton se hi banaae jate hai. kuch jahaajon main neeche ke deck bhi ispaat kii platon se banaate hai. yah sab upyog par nirbhar karata he. jahaaj ke panjar kii aadi dharanon ke bich, unhen sahaara dene ke liye ek ek khambha bhi ispaat kaa laga diya jaataa he. jin jahaajon kii chaudaai adhik hoti he unke madhya khambhe ke donon ore ek khambha or laga diya jaataa he. malwahak jahaajon ke godaamon main adhik khuli jagah kii aavashyaktaa padaa karti he. at: unamem khambhe na lagaakar anya prakaar kii yuktiyon se kaam liya jaataa he.
 nital patticas- 
 ye jahaaj ke bahari aavaran se baahar kii ore nikali rahati hai tathaa jahaaj kii lunthangati ko avarodhit karne ke uddeshy se lagaayi jaatin hai. inke kaaran jahaaj ke khol kii lunthangati main kaaphi avrodh hota he, jisase lunthangati bilkul to nahin rukne paati, parantu kaaphi kam ho jaati he. 
 jahaaj ke pende par puri lambaai bhar main, ispaat ke platon ko brakaton dwaara jadkar, unase bheetein banaakar jalaabhedya kamare bana die jate hai, jinaki oonchaai dotale pende se lekar samudri pani kii sataha tak hoti he. ye kamare bade upyogi hote hai, kyonki jab ki durghatanavash jahaaj ke aavaran main kahin chhed ho jaataa hai, tab samudri pani keval uske nikatavarti kamare main hi bharkar rah jaataa he or shesh jahaaj surakshit rahata he. kai baar jahaaj kii lambaai kii disha main laden hue maal kaa santulan thik karne ke liye kisi upyukt kamare main jaan boojhkar bhi pani bhar diya jaataa he. kai puraane prakaar ke jahaajon main to ye kamare is prakaar ke bane hote the ki ek se duusare main jane ke liye unki chat main bane chhed main chadhakar duusare ke chhed main utarana hota tha. aadhunik jahaajon main unki deevaaron main hi daravaaje laga die jate hai. ye chhed or daravaaje rabar kii pattiyaan tathaa clamp lagaakar bilkul jalaabhedya bana die jate hai.
 vyapaaree jahaajon main adhik se adhik teen deck hote hai. ek dekwale jahaaj kii oonchaai pathan se deck tathaa 15 foot, do deck vaale jahaaj kii oonchaai pathan se upree deck tak 24 foot or tan dekwale kii 35 foot ke lagbhag rahati he. lekin bade samudri poton or maal jahaajon kii samgr oonchaai isse adhik ho jaati he.
 jahaajon kaa bahari aavaran - yah ispaat kii chaadaron kaa bana hota he or uski motaai, jahaaj ke pariman, usamen bhare janevaale maal tathaa jis bhaag main vah jadaa jaataa he vahaan ke pani ke dabaav ke anupaat se nishchit kii jaati he. jahaaj ke pende or adwal se neeche ke plate, jinhen peraj bhi kehete hai sabase mote rakhe jate hai. mandaan tathaa kudas kii nikatavarti platen bhi kaaphi moti hoti hai. inaki adhik se adhik motaai ek inch hoti he. aavaran platon kii motaai inch ke 20wein bhaag main naapane kii pratha he.
 jahaaj ke madhya bhaag main neeche kii taraf sabase adhik chaudaai rahati he, jise "dharan naap" kehete hai. iske upar kii taraf chaudaai kramash: kam hoti jaati he, jise jahaaj ke madhya bhaag kaa bhitari jhukaav kehete hai. ise upar ke deck se ek hi taraf ko napa jaataa he. aage tathaa peeche ke siron ke nikat, neeche kii ore, jahaaj kii chaudaai kramash: kam hoti jaati he, jisase vahaan ke pariched kii akruti V aakaar kii ho jaati he. is neeche se upar badhati chaudaai ko jahaaj kaa apsaran kehete hai. 
 inamen unka mukhya dhaanchaa, doharaa panjar or lamb pattiyaan aadi madhya deck tak hi samaapt ho jaati hai. vihaar deck tathaa nauka deck kii adhirachana upree dhaanche ke rup main uparale or khule deck par kar di jaati he. bade yatri jahaaj maal jahaajon kii apeksha adhik baari hone ke saath hi samudr kii sataha se adhik unche bhi tairte rahaa karte hai. at: unhen adhik drudh tathaa saavdhaanee se bananaa padataa he, jisase koi durghatana ho jane par bhi samudri pani unamem pravesh na kar sake.
 tarpedo naukaaon tathaa yupoton ke panjaron kii banaavat to usee dhang kii hoti he jaisi yatri jahaajon kii lekin unhen itnaa drudh banaaya jaataa he ki ve bade bade injanon kii chaal, topon ke daage jane, athwa jahaaj kii chaal ko barambar aage peeche karke paitara badalte samay honevaale companon ke prabhaav kii sah saken. inaki pathan chapate platon se banaakar uske aage peeche ke siron ko mandaan or kudaal kii jhiriyon main daalkar mode diya jaataa he. phir unhen mall jod dwaara pakkaa bhi kar diya jaataa he. bahari or bhitari pathan platon ko panjar ke saath takkari jod dwaara kasakar, neeche kii taraf bahari aavaran platon kii koron ko pathan ke saath hi jad dete hai. hathiyaaron ke godaamon main ingine or yantron kii oonchaai kii sataha tak suraksha ke liye ispaat kaa motaa kavach plate laga diya jaataa he. sabase aage kii potbhit tathaa dumbal ke bich kuch khaali jagah chhod di jaati he, jise takkar pitabhit kehete hai.
