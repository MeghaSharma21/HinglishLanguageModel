 gangesh upaadhyaay bharat ke 13ve shatee ke ganitagya evam navy-nyaay darshan parampara ke praneta prakhyat naiyayik the. unhone vachaspati mishra kii vichaardhaara ko badhaayaa. 
 anumaan kiya jaataa he ki gangesh upaadhyaay 13veen shatee main hue the or mithila nivasee the. navadweep ke naiyayikon kaa kahana he ki unka janm ek atyant daridr brahman ke ghar hua tha. baalkaal main unke pita ne unhen padhaane likhaane kaa bahut prayaas kiya par jab koi laabh na hua to unhone use nanihaal bhej diya. gangesh ke mamaa ek achche vidwaan the. unke yahaan anek shishy padhate the. unke mamaa or unke shishyon ne bhi unhen padhaane sikhaane kii cheshtaa kii. par ve bhi asafal rahe. nidaan unhen hukka bharne ke kaam main laga diya gaya. is prakaar ati deen bhav se ve kalayapan karte rahe.
 ek din unke mamaa ke ek shishy ne kaaphi raat gaye unhen jagaaya or hukka bhar kar laane kaa aadesh diya. aankh malate malate ve uthe, chilam par tambaakoo rakhaa par ghar main khojane par kahin bhi aag nahin mili. mamaa ke ghar ke saamne ek vistrut maidan tha. uske duusare chor par aag jalati dikhaai padi. us shishy ne daraa dhamka kar gangesh ko vahaan se aag laane bheja. ve bhay se rote rote aag lene pahunche to dekhte kya hai ki ek vyakti shavsaadhana kar rahaa he. pehle to ve kinkartavyavimudh ho gaye, baad main us vyakti ke pairon par gir pade. jab us vyakti ne unase aane kaa kaaran poocha or unki dinavastha use gyaat hui to vah unhen apane saath le gaya. kehete hai, us shavsadhaka kii krupa se ve kuch hi dinon main pandit banakar nanihaal pahunche.
 idhar logon ne samajha ki ladkaa aag lene gaya tha, vahiin bhuton ne use kha daalaa he. unhone uski khoj khabar kii koi chintaa nahin kii. use is prakaar achaanak prakat hote dekh sab chakit hue or mamaa ne unhen go kah kar pukaara. iske uttar main unhone tatkaal kaha.
 .
 yah sunakar mamaa awak rah gaye. usee din se gangesh kii khyaati vidwaan ke rup main hone lagi.
 unki akshayakirti unka tatvachintamani he. unhone gautam ke maatr ek sutara 'pratyakshanumanopamaan shabda: pramanati' kii vyakhya main is granth kii rachana kii he. yah nyaay granth chaar khandon main vibhajit he - pratyakshkhand, anumaankhand, upmankhand or shabdakhand. isamen unhone avachhedya-avachchhedak, nirupya-nirupak, anuyogi-pratiyogi aadi paribhaashik shabdon kaa prayog kar ek nai swatantra lekhan style ko janm diya jiskaa anusaran parvarti anek darshanikon ne kiya he. tatvachintamani ke pashchaat jitne nyayagranth likhe gaye ve sab navyanyay ke naam se prakhyat hai.
 tatvachintamani par jitani tikaayen jitne vistaar ke saath likhi gai hai utani kisi anya granth par nahin likhi gai. pehle isaki tikaa pakshdhar mishra ne kii; tadnantar unke shishy rudradutt ne ek apni tikaa taiyaar kii. or in donon se bhinn vasudev saarvbhaum, raghunatha shiromani, gangadhar, jagadish, mathuranath, gokulanath, bhavanand, shashdhar, shithikanth, haridas, pragalbh, vishwanath, vishnupati, raghudev, prakashdhar, chandranarayan, maheshwar or hanuman krit tikaayen hai. in tikaaon kii bhi asankhya tikaayen likhi gai hai.
