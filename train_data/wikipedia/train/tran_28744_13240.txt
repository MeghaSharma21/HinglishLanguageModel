 pravinrai ek veshya thi jo gayan or nritykala main praveen hone ke saath saath kavyrachana main bhi chatur thi. vah orcha ke maharaj indrajeetsingh ke mahal main rahati thi. vah mahakavi keshavadas kii shishyaa thi. isaki prashansa sunakar akbar ne ise apane darbar main bula bheja kintu indrajeetsingh ne ise vahaan bhejne se inkaar kar diya. isapar unhen akbar kaa kopbhaajan bananaa padaa. akbar ne unpar ek karod kaa juramaana thonk diya or pravinrai ko jabaran bulavaa mangaaya. pravinrai ne darbar main upasthit hokar apni kavita sunai or shah kii dhak kaa varnan karte hue ant main nivedan kiya:
 isapar akbar bada prasann hua or usne pravinrai ko orcha main hi rahane kii anumati de di. pravinrai dwaara rachit koi kavyagranth dekha nahin gaya kintu uske banaae hue kai chand uplabdh hai jinase uskaa kavy-kala-kaushal prakat hota he.
