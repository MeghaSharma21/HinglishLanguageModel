 ganit main kartiya nirdeshaank paddati, samtal me kisi bindu kii sthiti ko do anko ke dwaara adwitiya rup se darshane ke liye prayukt hoti he. in do anko ko us bindu ke kramshah X-nirdeshaank va Y-nirdeshaank kaha jaataa he. iske liye do lambavat rekhaaen nirdhaarit kii jaati hai jinhe X-aksh or Y-aksh kehete hai. inke kataan bindu ko mul bindu kehete hai. jis bindu kii sthiti darshani hoti he, us bindu se in akshon par lamb daale jate hai. is bindu se Y-aksh kii duuri ko us bindu kaa X-nirdeshaank yaa bhuj kehete hai. isi prakaar is bindu kii X-aksh se duuri ko us bindu kaa Y-nirdeshaank yaa koti kehete he. 
 udhaaharan ke liye yadi kisi bindu kii Y-aksh se duuri a tathaa X-aksh se duuri b ho to kramit-yugma ko us bindu kaa kartiya nirdeshaank kehete hai.
