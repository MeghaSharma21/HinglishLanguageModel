 babil kaal se pehle kaa yug jisaki bhashaa apni thi. sumer ke bharat ke saath vyapaarik sambandh the. sumeri log purv ko apana udgam maanate the. yah thi sumeri sabhyataa.
 sumeri sabhyataa sabase puraani he, jiskaa samay isa se 3500 varsh purv mana jaataa he. prasiddh itihaasavetta langdon ke anusaar mohan jodado kii lipi or mohren, sumeri lipi or muharon se milti hai.sumer ke pracheen shahar ur main bharat main chooney-mitti ke bane bartan paae gaye hai.mohan jodado kii sand kii murti sumer ke pavitra vrishabh se milti he or hadappa main mili singaardaan kii banaavat ur main mili singaardaan jaisi he. in sabake aadhaar par kaha ja saktaa he ki sumer or bharat main bade puraane sambandh the. sumer shabd bhi hamen puranic parvat sumeru kii yaad dilaataa he.
 sansar kii sabase puraani lipi kaa janm sumer main hi hua. geeli mitti kii patia par keel jaise auzaar se god kar likhi jane vaali is lipi ko keelakshar lipi kehete hai. jise sabase pehle henry ranlanas ne padhaa tha is lipi main sansar ke sabase puraane vyapaarik khate banaae gaye or khaaton main duhari pravishti yaa dabl entry vyavastha kaa prayog hua, jo aaj tak prachlit he.isi lipi main pracheen calendar kaa bhi nirmaan hua.
 aaj ke jivan main bainkon or unke khaaton kaa kitna mahatva he, yah kisi se chipa nahin he, lekin aapako jaanakar shaayad aashcharya ho ki banking pranali kaa janm mesopotamia main hi hua tha.jis sthaan par isa se lagbhag 37 varsh pehle manushya ne pahie kaa avishkaar kiya tha, vah yahi tha.jaise hamaare puraanon main jal-plavan kii katha aati he, jisamen manu batch gayi the, aisi kahaniyaan sansar ke anya pracheen granthon main bhi milti hai.mesopotamia main hazaron varsh pehle mahakavy rachane kii pravriti ne janm liya tha or yaheen gilgamesh kaa mahakavy rachaa gaya tha.raja gilgamesh ke is kirti granth main isi prakaar ke jal-plavan kaa bhi ullekh he.
 sumeri sabhyataa ke patan ke baad is kshetra main jo babuli yaa babilonian sabhyataa pallavit hui, uske prasiddh samrat hammurabi ne atyant pracheen kaanoon or dand samhita banaai.dand ko aparaadh ke baraabar hona chahie, jaise aankh ke badale aankh nikaali jaani chahie yaa haath kaatane ke badale haath kaata janaa chahie, yah siddhant hammurabi kaa hi tha.isi vansh ke nebushdnazar ne furaat nadi ke purvi kinare par, sansar ke saat aashcharyon main se ek, babul ke jhulate baag banawaaye the, jinamein nichi zamin se oonchaai par bane baagon main sinchai kii adbhut vyavastha kii gai thi.
 yahudiyon ke pavithratam tirth suleman ke mandir ko isi ne isa purv 586 main todaa tha or jerosalam nagar ko dhwast kiya tha.
