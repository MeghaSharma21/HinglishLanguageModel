 utpreshnadesh yaa utpreshan əˈrɛəraɪ/) kisi ucchtar nyaayalay dwaara kisi adhinsth nyaayalay ko diya jaataa he or nirdeshit kiya jaataa he ki amuk nirnay kii sunwaayee ko punarawalokan ke liye bhejein. 
 utpreshan bhi nishedhadesh kii hi bhanti ek atyant pracheen pradesh he jiske dwaara angl nyaayalay kaa "queens bench divijan" nyaayaadhikrnon tathaa kalp nyaaydhikaranon kii kaarywahiyon ko niyantrit kiya karata tha. is vicitra namakaran kaa rahasy yah he ki iske latin praaroop ke liye yah aavashyak tha ki anveshnic kaarywahiyon ko samraji ke samaksh prastut kiye jane ke purv unka "queens bench divijan" dwaara pramanikaran ho jaae.
 utpreshnadesh tabhi jari kiye jate hai jab ki nyaayaadhikaran, athwa kalp nyaayadhikaaran ke aadesh unki shaktiseema kaa atikaraman karte hon, prakritik nyaay ke siddhanton kii avhelnaa karte hon athwa vidhaan ke kisi aise bhram se dooshit hon jo unamem spasht dikhaai padate hon .
 adyavadhi kisi aisi nibhram pareekshanvidhi kii udbhaavna nahin kii ja saki he jiske dwaara ham kalp nyaayik kaarywahi tathaa prashasnic kaarywahi ke bich koi vibhaajak rekha khinch saken. keval kalp nyaayik kaarywahiyon se utpann adeshon ke viruddh hi utpreshnadesh jari kiya ja saktaa he, isiilie vibhaajan kii aavashyaktaa upasthit hui he. sthal aadhaar par kaha ja saktaa he ki jab ek vargvishesh ke vyaktiyon ko yah vaid shakti pradaan kii jaati he ki ve nyaayik kartavyon kaa paalan karte hue vyaktivishesh ke adhikaron kaa nirnay karenge, us dasha main unako kaarywahi kalpanyayik hogi. iske vipareet yadi kisi adhikari ke nirnay kaa moolyankan uski niti ke aadhaar par kiya jaataa he, us dasha main vah kaarywahi saamanyat: prashasnic kahi jaaegi kintu sambandhit adhikari yadi sakshi dwaara sanwalit prajnpti tathaa aapatti ke hi aadhaar par kisi nirnay par pahunchataa he us dasha main yah aavashyak he ki adhikari nyaayik paddati kaa avlamban kare. is prakaar kii kaarywahi anshat: kalp-nyaayik hogi, bhale hi antim nirnay prashasnic kaha jaae. koi kaarywahi kalp-nyaayik he yaa nahin, iskaa nirnay antatogatva teen baton par nirbhar hota he-
 utpreshan pradesh, kisi adhikari dwaara die gaye us aadesh ko dhwast karne ke liye jari kiya jaataa he jab ki adhikari kaa baad vishay main vyaktigat swaarth ho, athwa baad vishay ke paksh yaa vipaksh ke prati uske mastishk main purvaagrah vidyaman ho. keval nyaay kaa hona hi paryaapt nahin he apitu aavashyak he ki yah pratyaksh drushtigochar ho ki nyaay kiya gaya. jab koi aadesh, kisi adhikari dwaara, duusare paksh ko sunwaayee kaa avasar die bina hi paarit kar diya jaataa he us avasthaa main bhi utpreshnadesh jari kiya jaataa he.
 utpreshan pradesh us nirnay ko dhwast karne ke liye bhi jari kiya jaataa he jiskaa dosha usamen pratyaksh drushtigochar hota he. ""pratyaksh drushtigochar hone"" kii koi nishchit vyakhya sambhav nahin kintu itnaa to nishchit he ki is kathan kii aad main nyaayalay apil nyaayalayavat aacharan nahin karegaa.
 jo nirnay sakshi dwaara sambalit nahin he, ve bhi is aadesh dwaara dhwast kiye ja sakate hai.
 jahaan nyaayik athwa kalpanyaadhik adhikari, simaavishyak tathaa kisi doshapurn dharna par apni seemaa kaa balaat atikaraman kar koi nirnay detaa he, vahaan nyaayalay tadvishyak tathyon kii upasthiti kii chaanbin bhi kar saktaa he. anya saadhaaran dashaon main nyaayalay sakshi dwaara sambalit nishkarshon main hastkshep nahin karegaa. prakarantar se ullikhit sakshi ko nyaayalay usee dasha main sweekrut karegaa jab yah siddh hoga ki dhwast nirnay kapat dwaara praapt tha athwa aisa karte hue adhikarsima kaa atikaraman kiya gaya.
 yah aadesh prakrutva nahin kintu aadhikarik rup se jari kiya jaataa he or nyaay kii purti ke liye, kaarysima kaa atikaraman athwa prakritik nyaayapaddati kii avhelnaa se peedit paksh kii yachika par jari kiya jaataa he.
