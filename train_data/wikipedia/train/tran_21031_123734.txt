 nirdeshaank: 28°09′00″N 77°20′00″E / 28.1500°N 77.3333°E / 28.1500; 77.3333
 palaval haryana pradesh kaa zila he. pehle palaval punjab main tha or ab haryana kaa 21waan zila ban gaya he.
 palaval azaadi main apana ahm yogadan rakhata he. yahan rashtrapita mahatma gandhi kii pehali raajnneetik giraftaar hui thi. netaji subhaashachandr bose ne palaval main apane haathon se ek kamare banavaane ke liye neenv rakhi. mahatma gandhi or netaji subhaashachandr bose ke saath azaadi kii ladaai main palaval ke swatantraaa senaniyon ne mahatvapurn yogadan diya tha. mahatma gandhi ke saath palaval ke lala gobindram bedadak, dipachand satyagrahi, lallu bhai patel, lakshminarayan, lachman das bansal, yogendra paal bharti, lala bhanuamal mangala ne azaadi kii ladaai main sahyog kiya tha. unhone gandhiji ke saath jail yatraaen bhi kin. 9 april 1919 ko punjab main gandhi ji entry par bain laga diya lekar punjab ke secretary ne aadesh jari kar die the. 10 april ko jaise hi mahatma gandhi palaval railway stesan pahunche to unhen giraftaar kar liya gaya. gandhi ji ne punjab main pravesh na karne kaa british sarkaar kaa aadesh maanane se inkaar kar diya tha. mathura ke baad palaval pehla stesan tha, jahaan train ko rokkar gandhi ji ko giraftaar kiya gaya. yahan se giraftaar kar gandhi ji ko mumbai le jaakar chhod diya gaya.
