 purnagiri mandir bharat ke uttrakhand praant ke tanakpur main annapurna shikhar par 5500 foot kii oonchaai par sthit he. yah 108 siddh peethon main se ek he. yah sthaan mahakali kii peeth mana jaataa he. kaha jaataa he ki daksh prajapati kii kanya or shiv kii ardhangini sati kii naabhi kaa bhaag yahan par vishnu chakra se cat kar gira tha. prativarsh is shakti peeth kii yatra karne aasthavan shraddhalu ksht sahakar bhi yahan aate hai. 
 kinvadanti he ki daksh prajapati kii putree parvati ne apane pati mahadev ke apmaan ke virodh main daksh prajapati dwaara yojit yajna kund main swayan kudakar praan aahuti de di thi. bhagwaan vishnu ne apane chakra se mahadev ke krodh ko shant karne ke liye sati parvati ke sharir ke 64 tukde kar diye. vaho ek shakti peeth sthapit hua. isi kram main purnagiri shakti peeth sthal par sati parvati kii naabhi giri thi.
 
 yah sthaan champavat se 95 kimiki duuri par tathaa tanakpur se maatr 25 kimiki duuri par sthit he. is devi darbar kii gananaa bharat kii 51 shaktipeethon main kii jaati he. shivpurana main rudra samhita ke anusaar dash prajapati kii kanya sati kaa vivaah bhagwaan shiv ke saath kiya gaya tha. ek samay daksh prajapati dwaara yajna kaa aayojan kiya gaya jisamen samast devi devataaon ko aamantrit kiya gaya parantu shiv shankar kaa apmaan karne kii drushti se unhen aamantrit nahin kiya gaya. sati dwaara apane pati bhagwaan shiv shankar kaa apmaan sahan na hone ke kaaran apni deh kii aahuti yajna mandap main kar di gai. sati kii jali hui deh lekar bhagwaan shiv shankar akaash main vicharan karne lage bhagwaan vishnu ne shiv shankar ke tandav nrity ko dekhakar unhen shant karne kii drushti se sati ke sharir ke ang pruthak-pruthak kar die. jahow-jahow par sati ke ang gire vaho par shaanti peeth sthapit ho gayi. purnagiri main sati kaa naabhi ang gira vaho par devi kii naabhi ke darshan va puja archana kii jaati he.
 
 yah sthaan tanakpur se maatr 17 kimi kii duuri par he. antim 17 kimi kaa rasta shraddhalu apurv aasthaa ke saath paar karte hai. nepal iske bagal main he. samudr tal se 3000 meter kii uchaai par sthit he. purnagiri mandir tanakpur se 20 ki me, pithauragarh se 171 kimi or champavat se 92 kimi kii duuri par sthit he. purnagiri me varsh bhar tirthayatrio kaa bharat ke sabhi pranto se aana laga rahata he. visheshkar navaratri ke maheene main bhakt adhik sankhya main aate hai. bhakt yahan par darshanon ke liye bhakthibhaav ke saath pahaad par chadhaai karte hai. purnagiri punyagiri ke naam se bhi janaa jaataa he. yaha se kaali nadi nikal kar samtal kii ore jaati he waha par is nadi ko sharada ke naam se janaa jaataa he. is tirthasthan par pahuchane ke liye tanakpur se thuligad tak aap vaahan se ja sakate hai. thuligad se tunyas tak sadak kaa nirmaan kaary pragati par hone ke kaaran paidal hi baaki kaa rasta tay karnaa hota he. thuligad se bans kii chadhai paar karne ke baad hanuman chatti aata he. yahaan se punya parvat kaa dakshin-pashchimi hissaa dikhne lagata he. yahaan se asthai banaai gayi dukaane or ghar shuru ho jate hai jo ki tunyas tak milte hai. yaha ke sabase upree hisse se kaali nadi kaa failaav, tanakpur shahar or kuch nepali gaanv dikhne lagate hai. yahaan kaa drashya bahut hi manohari hota he. purana brahmadev mandi tanakpur se kaaphi nazadik he.
 vaise to is pavitra shakti peeth ke darshan hetu shraddhalu varsh bhar aate rahete hai. parantu caitra maas kii navaratriyon se june tak shraddhaluon kii apaar bheed darshanath aati he. caitra maas kii navaratriyon se do maah tak yaho par meley kaa aayojan kiya jaataa he jisamen shraddhaluon ke liye sabhi prakaar kii suvidhaayen uplabdh karai jaati hai. is shakti peeth main darshanath aane vaale yatriyon kii sankhya varsh bhar main 25 lakh se adhik hoti he. is meley hetu prativarsh rajya shashan dwaara anudaan kii dhanrashi jiladhikari champavat ke madhyam se jila panchayat champavat joki meley kaa aayojan karte hai ko uplabdh karai jaati he.
 yahan aane ke liye aap sadk yaa rail ke dwaara pahuch sakate he. yahan kaa nikatatam railway stesan tanakpur he. jo yahan se 20 ki me he. sadak se yahan aane ke liye motor maarg thuligad tak he joki tanakpur se 14 ki me he. uske baad tunyas tak sadak kaa nirmaan kaary chal rahaa he jisaki duuri 5 kimi he. tatpashchaat 3 kimi kaa rasta paidal hi puraa karnaa hota he. vaayu maarg se aane ke liye yahan kaa nikatatam hawaii adda pantnagar he jo ki khatima nanakmatttha ke raste 121 ki me kii duuri par he.
 uplabdh suvidhaayen- yahan aspataal, dak ghar, telephone, dawa kii duukaane aadi saamaanya suvidha kii vastuen yahan uplabdh hai. nikatatam petrol/deazal pump tanakpur main he evam baaki sabhi saadhaaran suvidhaon ke liye tanakpur sabase paas kaa sthaan he.
 yahan paryaton ke liye sabase upyukt samay varsha ritu kaa he. sardi ke mausam main garam kapade zaruri hai. greeshm ritu me halke oonee kapadon kii zarurat ho sakati he. yahan kumauni, hindi or angreji bhashaa boli jaati he.
 maan purnagiri
 maan purnagiri kaa darbar
