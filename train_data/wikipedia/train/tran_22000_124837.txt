 electron aavaran  kisi parmaanu ke naabhi kii kaksha main ghoomte electron kii kaksha hoti hai. ye naabhi ke kinare sthit ek ke upar ek chadhe aavarnon kii bhaanti soche ja sakate hai. prayek aavaran main ek nishchit sankhya main electron hi upasthit rah sakate hai, atah prayek aavaran ek vishisht electron urja se sambhddha hote hai. prayek aavaran ko electronon se bharaa hona chaiye, isse pehle ki usase aglaa aavaran bharna aarambh ho. 
 sabase bahari aavaran main upasthit electron hi us tatva ke gun nishchit karte hai or vailence electron kehalaate hai. electron aavaran main electron vyavastha dekhne ke liye electron vinyas dekhen.
 electron aavarnon ko ke, el, em, en, o, pi evam kyuu namakaran kiya jaataa he. inhen 1-7 tak ke sankhya se bhi sambodhit kar sakate hai. 
 prayek aavaran main ek yaa adhik upaavaran hote hai, jinamein phir parmanu aavaran hote hai. udaa. pratham aavaran kii ek upaavaran "1s" hoti he; dwitiya aavaran main do upaavaran "2s" or "2p" hote hai; tritiy upaavaran main "3s", "3p" or "3d" hote hai; or aise hi aage bhi. vibhinn sambhav upaavaran is sarini main diye gaye hai:
