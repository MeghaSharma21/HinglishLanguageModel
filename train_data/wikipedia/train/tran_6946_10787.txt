 state bank of india bharat kii sabase badi evam sabase puraani bank he.
 2 june 1806 ko kalakatta main 'bank of kalakatta' kii sthapana hui thi. teen varshon ke pashchaat isko charter mila tathaa iskaa punargathan bank of bengal ke rup main 2 janvari 1809 ko hua. yah apane tarah kaa anokhaa bank tha jo saajha stock par british bharat tathaa bengal sarkaar dwaara chalaaya jaataa tha. bank of bombai tathaa bank of madras kii shuruyaat baad main hui. ye teenon bank aadhunik bharat ke pramukh bank tab tak bane rahe jab tak ki inkaa vilay imperial bank of india main 28 janvari 1921 ko nahin kar diya gaya. san 1941 main pehali panchavarshiya yojana kii neenv daali gai jisamen gaanvon ke vikaas par jor daalaa gaya tha. is samay tak imperial bank of india kaa kaarobaar sirf shaharon tak simit tha. atah gramin vikaas ke maddenjar ek aise bank kii kalpana kii gai jisaki pahunch gaanvon tak ho tathaa gramin janata ko jiskaa laabh ho sake. iske falswaroop 1 july 1944 ko state bank aaf india kii sthapana kii gai, jisame sarkaar kii hissedari 61.58% hai. apane sthapana kaal main state bank ke kul 480 karyaalay the jisamen shakhaaen, up shakhaaen tathaa teen sthaneey mukhyalay shaamil the, jo imperial bainkon ke mukhyalayon ko banaaya gaya tha. 1926 main yang kii anushansa par 1 april 1935 ko arabiai kii sthapana kii gai jabaki iskaa rashtriyakaran 1 janvari 1949 ko kiya gaya iskaa mukhyalay mumbai main he arabiai ke pehle governor sar osborn smith hai jabaki vartmaan main is ke governor urjit patel hai kaary note kaa nirgaman vartmaan main arabiai 1957 main prachlit nunatam rigerv pranali ke aadhaar par ₹2 se lekar ₹2000 tak kaa note kaa nigaman karti he jabaki ₹1 ke note kaa nigaman bharat sarkaar ke dwaara kiya jaataa he
 bhartiya state bank kaa pradurbhaav unnisvin shatabdi ke pehle dashak main 2 june 1806 ko bank of kalakatta kii sthapana ke saath hua. teen saal baad bank ko apana charter praapt hua or ise 2 janvari 1809 ko bank of bengal ke rup main punagarthit kiya gaya. yah ek bank evam vittiya sanstha he. iskaa mukhyalay mumbai main he. yah ek anusuchit bank sweekaar karne kaa prachlan ek aam aadmi kii aadat nahin ban pai thi. parantu ek lambey samay tak, visheshkar us samay jab tak ki teenon presidency bainkon ko note jari karne kaa adhikaar nahin tha bank note tathaa sarkari jamaa-rashiyaan hi adhikanshat: bainkon ke nivesh yogya saadhan the.
 teenon bank royal charter ke daayre main kaary karte the, jinhen samay samay par sanshodhit kiya jaataa tha. prayek charter main share-puunji kaa praavdhaan tha jisamen se paanch-chauthai nijee taur par di jaati thi or shesh par prantiy sarkaar kaa swaamitv hota tha. prayek bank ke kaamkaaj kii dekh-rekh karne vaale board ke sadsy, zyaadaatar swatvdharee-nideshak hua karte the jo bharat main sthit badi europea prabandh agency grihon kaa pratinidhitiv karte the. shesh sadsy sarkaar dwaara namit praaia: sarkari karmchaaree hote the jinamein se ek kaa board ke adhyaksh ke rup main chayan kiya jaataa tha.
 prarambh main bainkon kaa vyavsaay batte par vinimay bill athwa anya parcramy nijee pratibhutiyon ko bhunaanaa, rokad khaaton kaa rakh-rakhaav tathaa jamaarashiyaan praapt karnaa va nakadi note jari va parichaalit karnaa tha. ek lakh rupe tak hi rin die jate the tathaa nibhaav avadhi keval 3 maah tak hoti thi. aise rinon ke liye jamaanat saarvajanik pratibhutiyaan thim jinhen saamanyatya company paper, bullian, kosh, plate, heere-jawaharaat athwa "nasht na hone vaali vastu" kaha jaataa tha tathaa baarah pratishat se adhik byaaj nahin lagaaya ja saktaa tha. opium, nil, namak, oonee kapade, soot, soot se bani vastuen, soot kaatne kii mashin tathaa reshmi saamaan aadi ke badale rin die jate the parantu nakadi rin ke madhyam se vitt main teji keval unnisvin sadi ke tisare dashak se prarambh hui. sabhi vastuen jinamein chaay, chini tathaa patson bank main girvee athwa Òshtibandhak rakhaa jaataa tha jinka vitt-poshan baad main prarambh hua. maang-vachan patr udhaarkarta dwaara guaranteekarta ke paksh main jari kiye jate the jo baad main bank ko prishthankit kar die jate the. bainko ke sheyaron par athwa bandhak banaae gaye grihon, bhoomi athwa vaastavik sampatti par udhaar dena varjit tha.
 company paper jamaa karke udhaar lene waalon main udhaarkarta mukhyatya bhartiya the jabaki nijee evam vetan bilon par batte ke vyavsaay par mul rup se europea nagarikon tathaa unki bhagidaari sansthaaon kaa lagbhag ekadhikaar tha. parantu jahaan tak sarkaar kaa sambandh he in teenon bainko kaa mukhya kaary samay-samay par rin jutaney main sarkaar kii sahaayta karnaa va sarkari pratibhutiyon ke mulyon ko sthirataa pradaan karnaa tha.
 bank of bengal, bombai tathaa madras ke parichaalan kii sharton main 1860 ke baad mahatvapurn parivartan hue. 1861 ke paper karency act ke paarit ho jane se presidency bainkon kaa mudra jari karne kaa adhikaar samaapt kar diya gaya tathaa 1 march 1862 se britain shasit bharat main kaagazi mudra jari karne kaa mul adhikaar bharat sarkaar ko praapt ho gaya. nai kagaji mudra ke prabandhan evam parichaalan kaa daayitv presidency bainko ko diya gaya tathaa bharat sarkaar ne rajkosh main jamaarashiyon kaa antaran bainkon ko un sthanon par karne kaa daayitv liya jahaan bank apni shakhaayen kholane vaale hon. tab tak teenon presidency bainkon kii koi shakha nahin thi jabaki unke samvidhan ke antargat unhen yah adhikaar praapt tha. parantu jaise hi teenon presidency bainkon ko rajkosh main jamaarashiyon kaa bina roak-tok upyog karne kaa aashwaasan mila to unke dwaara teji se un sthanon par bank kii shakhaayen kholana prarambh kar diya gaya. san 1876 tak teenon presidency bainkon kii shakhaayen, abhikaran va up-abhikaranon ne desh ke pramukh kshetron tathaa bharat ke bhitari bhaagon main sthit vyapaar kendro main apana vistaar kar liya. bank of bengal kii 18 shakhaayen thim jisamen uskaa mukhyalay, asthaayee shakhaayen, tathaa up-abhikaran shaamil hai jabaki bank of bombai evam madras prayek kii 15 shakhaayen thim.
 1 may 1876 se lagu presidency banks act ke dwaara vyavsaay par ekasmaan pratibandhon ke saath teen presidency bainkon ko ek samaan kanoon ke antargat laayaa gaya. tathaapi, teen presidency nagaron main lok rin karyaalayon tathaa sarkaar kii jamaarashiyon ke ek bhaag kii abhiraksha kaa kaary bainkon ke paas hone ke baavjood sarkaar kaa malikana sambandh samaapt kar diya gaya. is act dwaara kalakatta, bombai evam madras main teen arakshit koshon ke srijan kaa praavdhaan kiya gaya jahaan presidency bainkon ko keval unke pradhan karyaalayon main rakhane ke liye nirdhaarit nunatam raashi se adhik kii jamaarashiyaan rakhi jaati thim. sarkaar in arakshit koshon se presidency bainkon ko rin de sakati thi parantu ye bank use adhikaar ke bajaay anugrah ke rup main dekhte the.
 presidency bainkon ke saamaanya niyantran ke baahar arakshit koshon main atirikt jamaarashiyon ko rakhane ke sarkaar ke nirnay tathaa un nae sthanon par jahaan shakhaayen kholi jaani thi, sarkaar kii nunatam jamaarashiyon kii guarantee na dene ke usase jude nirnay se varsh 1876 ke baad nai shakhaon kii vruddhi kaaphi baadhit hui. pichley dashak main hue vistaar kii gati bahut dhimi pad jane ke baavjood bank of madras ke maamle main nirantar maamali vruddhi hoti rahi, kyonki is bank ko mukhyatya presidency ke bandargah se lage kai shaharon evam desh ke bhitari kendron ke bich hone vaale vyapaar se hi laabh hota tha.
 bharat kaa rail network desh ke sabhi pramukh kshetron tak vistaarit hone ke kaaran 19veen sadi ke antim 25 varshon main yahan par teji se vanijikaran hua. madras, punjab tathaa sindh main nae sinchai networkon ke kaaran nirvaah fasalon ko nakadi fasalon ke rup main parivartit karne kii prakriya ne jor pakadaa. in nakadi fasalon main se kuch hisse ko videshi bazaaron ko bheja jane laga. chaay tathaa coffee ke baganon ke kaaran povi tarai ke bade kshetra, assam evam nilgiri ke parvat utkrisht sthavar krishi kshetra ke rup main rupantarit ho gaye. in sabhi ke parinamswarup, bharat ke antarrashtriya vyapaar main chah guna vistaar hua. teenon presidency bank up-mahadweep ke prayek vyapaar, vinirmaan evam utkhanan kii gatividhi ke vittaposhan main vyaavhaarik rup se sammilit ho jane ke kaaran ye bank vanijyikaran kii is prakriya ke labhathi evam pravartak donon rahe. bengal evam bombai ke bank bade aadhunik vinirmaan udyogon ke vittaposhan main lage the, jabaki bank of madras laghu udyogon kaa vittaposhan karne laga jaise anyatra kahin bhi hota nahin tha. parantu in teenon bainkon ko videshi mudra se jude kisi bhi vyavsaay se alag rakhaa gaya. sarkari jamaarashiyon ko rakhane vaale in bainkon ke liye aisa vyavsaay jokhim mana gaya saath hi yah bhay bhi mahasoos kiya gaya ki sarkari sangrakshan praapt in bainkon se us samay bharat main aae vinimay bainkon ke liye ek anuchit pratispardhaa utpann hogi. varsh 1935 main bhartiya reserve bank kaa gathan hone tak in bainkon ko is vyavsaay se alag rakhaa gaya.
 bengal, bombai evam madras ke presidency bainkon ko unki 70 shakhaon ke saath varsh 1921 main vilyan kar imperial bank of india kii sthapana kii gai. in teenon bainkon ko ek sanyukt sanstha ke rup main rupantarit kiya gaya tathaa bhartiya vanijyik bainkon ke bich ek vishaal bank kaa pradurbhaav hua. is nae bank ne vanijyik bainkon, bankeron ke bank evam sarkaar ke bank kii tihari bhoomikaaye nibhaana sweekaar kiya.
 parantu is gathan ke peeche bhartiya state bank kii aavashyaktaa par varshon pehle kiya gaya vichaar-vimarsh shaamil tha. ant main ek mili-juli sanstha ubhar kar saamne ai jo vanijyik bank evam ardh-kendriya bank ke kaary nishpadit karti thi.
 varsh 1935 main bharat ke kendriya bank ke rup main bhartiya reserve bank ke gathan ke saath imperial bank kii ardh-kendriya bank kii bhoomika samaapt ho gai. imperial bank bharat sarkaar kaa bank na rahakar aise kendron main jahaan kendriya bank nahin he, sarkari vyavsaay ke nishpaadan ke liye bhartiya reserve bank kaa agent ban gaya.
 parantu vah karency chest evam chote sikkon ke depo kaa tathaa bhartiya reserve bank dwaara nirdhaarit sharton par anya bainkon evam janata ke liye wipreshan suvidha yojana parichaalit karne kaa kaary nirantar karata rahaa. vah bankeron kaa atirikt nakad apane paas rakhkar tathaa praadhikrut pratibhuti par unhen rin dekar unke bank ke rup main bhi kaary karne laga. aise kai sthanon par bank samashodhan grihon kaa prabandhan bhi karata rahaa jahaan par bhartiya reserve bank ke karyaalay nahin the. yah bank sarkaar kii taraf se reserve bank dwaara yojit rajkoshiya bill nilaamiyon main sabase bada nividakarta bhi rahaa.
 reserve bank kii sthapana ke baad imperial bank ko ek vanijyik bank ke rup main parivartit karne ke liye uske samvidhan main mahatvapurn sanshodhan kiye gaye. uske vyavsaay par purv main lagaae gaye pratibandhon ko hataaya gaya tathaa pehali baar bank ko videshi mudra vyavsaay karne tathaa nishpadak evam nyaasi vyavsaay karne kii anumati di gai.
 imperial bank ne apane astitv ke baad se saadhe teen dashakon ke dauraan karyaalayon, arakshit nidhiyon, jamaarashiyon, niveshon evam agrimon ke rup main bahut hi prabhaavshaalee vruddhi darj kii. kuch maamalon main yah vruddhi chah guna se bhi adhik rahi.
 purvavartiyon se viraasat main praapt vittiya sthiti or suraksha vyavastha ne asandigdh rup se bank ko ek thos or majboot platform pradaan kiya. imperial bank ne banking kii jis gauravpurn parampara kaa niyamit rup se paalan kiya tathaa apane parichaalanon main jis prakaar kii ucch stareey satyanishtha kaa pradarshan kiya usase jamakartaon main, jis tarah kaa aatmavishvaas tha uski barabari us samay ke kisi bhi bhartiya bank ke liye sambhav nahin thi. in sabake kaaran imperial bank ne bhartiya banking udyog main ati vishisht sthiti praapt kii tathaa desh ke aarthik jivan main mahatvapurn sthaan bhi praapt kiya.swatantraaa prapti ke samay imperial bank kaa puunji-aadhaar arakshitiyon sahit 11.85 karod rupe tha. jamaarashiyaan or agrim kramash: 275.14 karod rupe or 72.94 karod rupe the tathaa puure desh main failaa 172 shakhaon or 200 up karyaalayon kaa network tha.
 varsh 1951 main jab pratham panchavashiya yojana shuru hui to desh ke gramin kshetra ke vikaas ko isamen sarvocch praathamikta di gai. us samay tak imperial bank of india sahit desh ke vanijyik bainkon kaa kaary-kshetra shahari kshetra tak hi simit tha tathaa ve gramin kshetron ke aarthik punarnirmaan kii bhavi aavashyaktaaon ko puraa karne ke liye puri tarah taiyaar nahin the. at: saamanyat: desh kii samgr aarthik sthiti or visheshat: gramin kshetra kii aavashyaktaaon ko puraa karne ke liye akhil bhartiya gramin rin savókshan samiti ne imperial bank of india kaa adhigrahan kar usamen sarkaar kii bhagidaari vaale or sarkaar dwaara pryojit ek bank kii sthapana karne kii sifarish kii jisamen purvavati rajyon ke swaamitv vaale yaa rajya ke sahyogi bainkon kaa ekikaran karne kaa bhi prastaav kiya gaya. tadnusaar may 1955 main sansad main ek adhinium paarit kiya gaya tathaa 1 july 1955 ko bhartiya state bank kaa gathan kiya gaya. is prakaar bhartiya banking pranali kaa ek chauthai se bhi adhik sansaadhan sarkaar ke sidhe niyantran main aa gaya. baad main, 1959 main bhartiya state bank adhinium paarit kiya gaya jiske falswarup bhartiya state bank ne purvavati rajyon ke aath sahyogi bainkon kaa anushanbee ke rup main adhigrahan kiya is prakaar bhartiya state bank kaa pradurbhaav saamaajik uddeshy ke nae daayitv ke saath hua. bank ke kul 480 karyaalay the, jinamein shakhaaen, up karyaalay tathaa imperial bank se viraasat main praapt teen sthaneey pradhan karyaalay bhi the. janata kii bachat ko jamaa karnaa or rin ke liye supaatr logon ko rin dene kii paramparaagat banking kii jagah prayojanpurn banking kii nai avadharana viksit ho rahi thi jiske tahat yojanabaddh aarthik vikaas kii badhati hui or vividh aarthik aavashyaktaaon ko puraa karnaa tha. bhartiya state bank ko is kshetra main agradoot hona tha tathaa use bhartiya banking udyog ko rashtriya vikaas ke romaanchak maidan tak le janaa tha.
 bajaj auto · airtel · bhel · sipla · kol india limited · dow. reddies leboratories · gail · echdiefasi · echdiefasi bank · hero motocorp · hindalco · echuel · isiaisiai bank · infosis · itisi · jindal steel evam power · el and tii · maaruti · mahindra and mahindra · antipisi · oengisi · rilians industries · esbiai · sterlite industries · san pharmaceutical · tata motors · tata power · tata ispaat · tisies · wipro
