 bhartiya rupaya chihn bhartiya rupee ke liye prayog kiya jane vaala mudra chihn he. yah dizin bharat sarkaar dwaara 15 july 2010 ko saarvajanik kiya gaya tha. america dollar, british pound, japani yen or europea sangh ke euro ke baad rupaya paanchavi aisi mudra ban gaya he, jise uske pratik-chihn se pahachaanaa jayega. bhartiya rupee ke liye anterrashtriya teen ankiy code maanak ISO 4217 ke anusaar) INR he.
 5 march 2009 ko bharat sarkaar ne bhartiya rupee ke liye ek chihn nirmaan hetu ek pratiyogita kii ghoshnaa kii. iske antargat sarkaar ko teen hazaar se adhik aavedan praapt hue the. union bajet 2010 ke dauraan vitt mantri pranav mukherjee ne kaha ki prastaavit chihn bhartiya samskruti ko prakat karegaa. praapt 3331 aavednon main se manondita korea-mehrotra, hitesh padmastyli, shibin kek, shahrukh je irani tathaa di udai kumaar dwaara nirmit kiye gayi paanch chihn short list kiye gayi tathaa unamem se ek 24 june 2010 ko union cabinet kii meeting main final kiya janaa tha. vitt mantri ke anurodh par nirnay sthagit kiya gaya, tathaa 15 july 2010 kii meeting main nirnay liya gaya tathaa udai kumaar dwaara nirmit chihn chunaa gaya. rigerv bank ke dipti governor kii adhyakshata main gathit ek ucchstareey samiti ne bhartiya samskruti or bhartiya bhashaaon ke saath hi aadhunik yug ke behatar saamanjasy vaale is pratik ko antim taur par chayan karne kii sifarish kii thi.
 multah yah nayaa chihn devanagari akshar 'r' par aadhaarit he kintu yah roman ke capital akshar R kaa bina urdhvakar dande kaa bhi abhas detaa he. atah is chihn ko in dono aksharon kaa mishran mana ja saktaa he. mul rup se tamil bhashi iske abhikalpak udai ke anusaar jab wo iskaa dizin soch rahe the to unhen laga ki sirf devanagari lipi se sambandhit koi chinh hi bhartiya bhaawanaaon ko vyakt kar saktaa he. upar kii taraf samaantar rekhaayen bhartiya jhande tirange kaa abhas detii hai.
 bharat sarkaar naye chihn ko desh main chah maheenon tathaa vishwa main 18 se 24 maheenon main apnaane kii koshish karegi..bhartiya rupaya chihn vartmaan main unicode caractor set main ancode kiye jane hetu prastaavna ke pratham charan main he, ek aise chihn ke taur par jo maujuuda saamaanya rupaya chihn "₨" jo ki U+20A8 par ancode kiya gaya he, se bhinn ho. philhal is chihn ko computer par mudrit karne ke liye kuch non-unicode font banaaye gayi hai.. iske atirikt linaks ke lohit-devanagari naamak font main yah chihn shaamil kiya ja chukaa he. ubantu 10.10 pehla oparating system he jisamen bhartiya rupaya chihn kaa pratik shaamil kiya gaya he
 19 july 2010 ko maaikel eversan ne is chihn ko UCS mudra chihn block main ancode karne hetu prastaavit kiya. bharat sarkaar ne bhi isi block ko ricomend karte huye ek prastaavna bheji. yah prastaavit kiya gaya ki is varna ko maujuuda rupaya chihn U+20A8 ₨ rupaya chihn se bhinn karke alag se ancode kiya jaay. 10 agast 2010 ko UTC ne prastaavit code pojishan U+20B9 ko bhartiya rupaya chihn ke liye sweekaar kar liya. oktober 2010 main ise unicode ke sanskaran 6.0 main shaamil kar liya gaya.
 is chihn ke liye keyboard par AltGr+4 sthaan nirdhaarit kiya gaya he. bharat sarkaar keyboard par is sthaan par yah chihn mudrit karne hetu bhi hardware nirmaataaon ko nirdesh jari karegi.
