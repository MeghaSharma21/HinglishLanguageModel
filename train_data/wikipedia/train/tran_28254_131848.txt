 kshatipurti kisi anya vyakti ke vyavhaar se jab kisi ko kuch haani pahunchati he tab usamen ek swaabhaavik pratikriya yah jaanane kii hoti he ki iskaa upachaar kya hoga? vidhi kaa yah antarnihit kartavya he ki vah haniyon kii purti kare. is purti kii kai reetiyaan hai. ek to yah ki haani uthaanewaale ko kuch mudraayen dekar kshatiputi kii jaay. at: kshatiputi vah vastu he jisase prativaadee ke kartavyolalanghan se hui haani kii purti uske hi dwaara vaadi ko di jaanvaali ek nishchit dhanrashi se kii ja sake. 
 is kshatipurti kii do samasyaayen hai. pehali yah ki vaadi kii ukt kshati kii paridhi kitni he jiske liye prativaadee ko uttaradaayi tehraaya gaya. duusari yah ki pooraniy kshati kii seemaa nishchit ho jane par bhi rupayon main uskaa mulya kaise koota jaae. donon hi baaten ek suvyavasthit vichaar kii apeksha rakhti hai. in samasyaon se sambhddha kuch aadharbhoot niyam he:
 pehla yah ki ‘maanviya dushkrity apane honevaale prabhaavon tak hi nahin simit rahete. bahudhaa kaaryakaaran kii ek shrinkhalaa hoti he jo uske dushprinaamon kii duurastha dishaao tak chali jaati he’. ‘ek jahaaj yadi kisi duusare jahaaj se takaraa jaae to jahaaj kaa swami diwalia ho hi jayega, baad ko uskaa parivaar bhi shiksha evam avasaron ke abhaav se peedit ho saktaa he’. naitik sadachaar evam sunaagarikta kii drushti se to doshi ko vaadi kii ukt haani se utpann sabhi prakaar ke abhaavon ke liye uttaradaayi tehraaya janaa chahie. ham prativaadee dwaara kiye gaye aparaadh ke parinaamon ko kisi nishchit ansh tak nahin pahunch sakate. parinaamon kaa to ant nahin, kintu apekshit kartavyon kaa ek ant avashya he. vidhi isi apekshit kartavya kii vyavhaarya evam susangat seemayen tay karnaa aavashyak samajhati he. ‘hadlee banaam baxendal’ vaale mukademe ke niyam lagu hote he. inke anusaar keval unhi kshatiyon kii purti honi chahie jo yaa to swabhavat: utpann hai yaa jinke vishay main tarksangat upayon se aisa samaj liya gaya ki ubhay paksh ne samjhauta karte samay hi uske ulanghan se utpann, in parinaamon kii kalpana kar lee thi.
 haani vishyak vidhi main ‘green land banaam chaplin’ vaale maamle main bataaya gaya he ki prativaadee se keval unheen kshatipurtiyon kii apeksha kii ja sakati he jinaki purvakalpana koi saamanyat: budhimaan samajha janevaala vyakti kar saktaa ho. kintu bhavishyadarshita kii is kasuti ko ‘smith banaam landan and south western railway kan.’ vaale maamle ke niptaare main nahin apanaaya gaya tha. isamen tay hua tha ki asaavadhaanee kii sthiti main doshi sabhi prakaar ke parinaamon ke liye uttaradaayi he; chaahe unhen usne pehle se soch rakhaa ho athwa nahin. asaavadhaanee siddh ho jane ke baad is aapatti kii gunjaaish nahin rah jaati kii kshatipurti kii maang aashaa se adhik he. yah niyam ‘in re polamis fernes vidi and kan.’ vaale maamle main sthir hua. prativaadee ke naukar jahaaj se maal utaar rahe the. ek ne shateer ke ek takhte ko thokar maari or vah takhta jahaaj ke petrol -vaashp ragad khaataa neeche kii ore gaya. is kriya se usamen aag lag gai or yah aag kuch der main puure jahaaj main fail gai. jahaaj ke maalik ne puure jahaaj kii kshatipurti kaa daawa kiya. bachaav main prativaadee kaa kahana tha ki use itane bade dushprinaam kii kalpana na thi kintu yah yukti sweekaar nahin ki gai. kisi bhi kriya main asaavadhaanee siddh ho jane ke pashchaat pratwaad un sabhi parinaam kaa uttaradaayi hoga jinka sambandh sidhe taur par ukt kaary se joda ja saktaa he.
 duusari samasya he kshatipurti ke swaroop evam seemaa kaa nirdhaarit kar dene ke baad uskaa mulya rupayon main kutane kii. kshatipurti kaa moolyankan likhe niyamon dwaara hota he:
 pehla yah ki shariabandh samjhaute kii vidhi main kshatipurti kaa aadharbhoot uddeshy hota he-haani sahanevaale paksh ko upyukt dhanrashi dilaakar usee sthiti par le aana jis par vah samjhauta bhang hone ke badale uski purti ho janevaali dasha main pahunch paata. yon kshatipurti vaadi dwaara jhele janevaale nuksaan ko bharne ke liye hi hoti he, na ki us ulanghankarta ko sajaa dene ke liye. hanivishyak vidhi main bhi niyam to isi aapurti kaa hi he, kintu isamen kshati kiye jane ke thug par kshatipurti kaa parinaam badhaayaa ghataya ja saktaa he. jahaan kshati jaan boojhkar athwa dweshvash pahanchaai jaati he vahaan nyaayalay vaadi kii kshati kii aapurti yathochit dhan se bhi adhik dekar kar saktaa he. is prakaar kii kshatipurtiyan adarsh athwa dandatmak samajhi jaati he. dandatmak kshatiputiyon kaa uddeshy ek ore to prativaadee ko dand dena he, duusari ore abhavagrast vaadi ko anupranit karnaa bhi he. jahaan kshati agyaanavash pahunchaai gai he athwa vaadi vaise bhogadand ke upyukt he, use bahut choti rakam se kshatipurti karne ko kaha jaataa he. ye manbhanjak kshatipurtiyan maani gai he. ye vaadi ke kaary ke viruddh nyaayalay kii berukhi prakat karti hai.
 doosraa yah ki chunki pratigyanabaddh samjhaute or vikshati donon hi maamalon main antarnihit uddeshy abhaavphurti kaa hi hota he ek yah niyam apane aaj ni:sruth hota he ki yadi vaadi ne haani nahin uthaai he to vah kisi kshatipurti kaa bhi daavedaar nahin he. kintu vaadi ke vaid adhikaron ke atikaraman kii avasthaa main nyaayalay ek choti rakam kii kshatipurti use dilaa saktaa he. ye namna kshatipurtiyan hai jo vastut: rakam kahin jane yogya to hoti hai kintu pariman kii drushti se unka koi khaas astitv nahin hota. ‘ashbi banaam hwite’ kaa maamla iskaa udhaaharan he. vaadi sansadeey chunaav main matadaata tha. chunaav-adhikari se use apana mat dene se roka. vaadi ne usapar apane vaid adhikaar ke hanan kaa daawa kiya. prativaadee ne bachaav main yah tark upasthit kiya ki vaadi ko usase koi vittiya kshati nahin hui. kintu nyaayalay ne kaha har haani apni kshatipurti leti hi he, bhalen hi us paksh kii ek kaudi bhi haani na hui ho. kshatipurti keval dandatmak hi nahin hoti. haani apni kshatipurti us dasha main bhi leti he jab kisi adhikarashetra main koi baadha hoti he. jaise, galat prachaar main kahe gaye shabdon dwaara kisi ko bhi, kam se kam, maatr kahe janevaale shabdon se koi aarthik haani nahin hoti lekin usapar karrwai kii ja sakati he. kisi vyakti ne yadi kisi anya kii canapati par ek mukka maaraa to isse peedit vyakti kaa kuch bhi vyay nahin hua, kintu etdarth usapar karrwai ho sakati he. kisi duusare kii bhoomi par sawari le janaa haani na hote hue bhi uski sampatti par akraman mana ja saktaa he.
 teesraa yah ki samjhaute evam vikshati, donon hi maamalon main vaadi kaa karttavya kshati kaa shaman karne ke liye aavashyak kadam uthaanaa ho jaataa he. udaahranarth, prativaadee ne samjhauta bhang karte hue yadi vaadi ke maal kaa apane jahaaj par ladane se inkaar kar diya to yah vaadi kaa karttavya he ki, uplabdh ho sake to, vah kisi duusare jahaaj par saamaan ladava de. yadi usne isamen asaavadhaanee dikhalaai or aksmaat tufaan aa jane se dockyard main padaa padaa saamaan nasht ho gaya to prativaadee is haani ke liye uttaradaayi nahin. isi prakaar kisi ek dal dwaara saamagreevahi jahaaj die jane se inkaar kiye jane par kshati ke shaman ke liye jahaaj ke maalik kaa karttavya he ki vah vaise anya kisi bhi sulabh jahaaj kaa upyog kare. is siddhant kaa vishleshan jamaal banaam mullah, daaud aid kan. vaale maamle main hua he. ek samjhaute ke anusaar 23,500 sheyaron ke bechney or 30 disambar 1911 tak use bheje jane tathaa bhugtan hone kii baat tay hui. share aamantrit kiye gaye lekin prativaadee ne unki delivery lene athwa paise chukaane se haath khinch liya. ab aise maamalon main samjhautevaale tathaa bazaar ke mulyon ke bich antar hi isaki purti kaa aadhaar hoga. samjhauta bhang vaale din shaiyaron par samjhautevaale mulya se 1,09,218 ru. kam milanaa chahie tha. lekin 28 farvari 1912 tak koi bikri nahin hui. is samay bazaar dar bad rahi thi at: sheyaron par, samjhautevaale daam se keval 79,862 ru. kam mili. prativaadee kaa aagrah tha ki hamen keval 79,862 ru. kaa hi uttaradaayi tehraaya jaae. kintu nishchit hua ki aisi kshatipurtiyon kii maap, samjhautabhang honevaale din kii bazaar dar or samjhaute kii dar ke bich kaa nihit antar hona chahie. yahan bechnewala apni kshatipurti ke liye uskaa bharpoor mulya le saktaa he. yadi vikreta samjhauta-bhang hone ke baad bhi un anshon ko rakhata he to vah khareednevaale se, bazaar dar gir jane kii avasthaa main, to kisi prakaar kii atirikt kshatipurti paane kaa adhikari hoga or na bazaar dar bad jane kii avasthaa main kshatipurti kii rakam gata hi sakegaa.
 prativaadee dwaara dey kshatipurti kaa moolyankan mukhyat: nyaayalay hi karata he. moolyankan nyaayalay ke vichaardhin hone kii avasthaa main kii gai karrwai ‘agruhit kshatipurti’ ke liye hui kehalaati he. kintu kabhi kabhi ye samjhautevaale paksh kshatipurti kii rakam kii maang samjhauta bhang karanevaale vyaktiyon se karte he. yadi us tay kii hui rakam kaa anumaan sambhavit haani ke bilkul baraabar hona thik maan liya gaya to vah adaa kii gai kshatipurti samajhi jaaegi or puri rakam hi doshi paksh ko deni hogi. kintu yadi vah sambhavit haani ke baraabar nahin samajha gaya varan yah mana gaya ki samjhauta bhanjak ko dand dene athwa is prakaar kii galati kaa atyadhik bhugtan ke liye nishchit kii gai he to ise jurmaane ke baraabar samajha jaayga. nyaayalay isse asahmati rakhata he or keval unhi kshatipurtiyon ko anumati detaa he jo vaadi kii vaastavik haani ko puri karte hon.
