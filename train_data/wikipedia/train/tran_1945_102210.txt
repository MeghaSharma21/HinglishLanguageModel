 gandhamarjaar yaa gandhbilav yaa kasturi bilav ek chota standhari jaanavar hota he. iskaa akar kuch-kuch billi se miltaa he, jis vajah se ise "bilav" kaa naam mila he, haalaanki yah billi kii nasl kaa praani nahin he. is se ek vishesh prakaar kii gandh aati he isliye iske naam main "kasturi" shabd joda jaataa he. yah asia or africa ke ushnkaribandh kshetron main paaya jaataa he. kasturi bilav apni adhiktar samay pedo kii tahaniyon main hi guzaarana pasand karte hai. 
 gandhamarjaar mansabhakshi, stanposhi jeevon ke viveridi kul ke jeev hai. inaki kai jatiyaan sansar main faili hai.
 ye billi ke pad ke jeev hai. inke pair chote or munh lanbaa hota he. ye jeev ped par saralata se chadh lete he or raat main hi baahar nikalate hai. in praaniyon ke dum ke neeche ek gandhgranthi rahati he, jisase gadha, gandhapurna, pilaa padaarth nikalataa he. ise vyapaaree log musk yaa kasturi main milakar bechate hai. isamen se cevetone naamak kitone nikaala gaya he. sugandhit dravyon ke nirmaan main isaki gandh prayukt hoti he.
 inaki waisi to kai jatiyaan hai jinamein ek bharat kaa prasiddh kasturi mrug he, jo austrailia se bharat or china tak failaa hua he. kad lagbhag teen foot lanbaa or 10 inch unchaa hota he. rang slate, jisapar kaali chitiyaan rahati hai. doosraa africa kaa kasturi mrug he, jo isse bada unchaa tathaa isse gadhe rang kaa or bade balowala hota he. ise log paaltu karke musk nikaalte hai.
 vaise to kasturi bilav kaa sharir billi jaisaa hota he lekin iskaa mukh kuch-kuch kute kii bhanti aage se khinchaa hua hota he. inamen ek granthi hoti he jis se vah apni kasturi jaisi mahak paidaa karte hai. aitihaasik rup se kasturi bilaavon ko markar unki granthi nikal lee jaati thi or uskaa prayog ittar banane ke liye kiya jaataa tha. aadhunik yug main jivit pashu se hi bina granthi nikle is gandh ke rasayan ikatthe kiye jate hai.
 kasturi bilav ko angrezi main "siwat" or marathi main "udamanjar" kaha jaataa he.
