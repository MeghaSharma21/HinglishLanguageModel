 chang lokanrity rajasthan kaa kaa prasiddh lokanrity he. rajasthan ke shekhavati kshetra va bikaner jila iske pramukh kshetra hai. yah purushon kaa samuhik lokanrity he. iskaa aayojan holi parv par hota he or mahashivaratri se lekar holi tak chalata he. is lokanrity main khule sthaan main parmukhatah 'chang' naamak vaadyayantra ke saath sharir kii gati yaa sanchaalan, nrity yaa talbaddh gati ke saath abhivyakt kiya jaataa he. is lokanrity kii abhivyakti itani prabhaavshaalee hoti he kii chang par thap padate hi logon ko chang par lagaataar naachne va jhuumane par majaboor kar detii he. chang lokanrity main gaayi jane vaali lokgayaki ko 'dhamal' ke naam se janaa jaataa he. shabdon ke baan, bhaawanaaon kii umang or mouj-masti ke rang mishrit dhamal har kisi ko gane va jhumane ke liye majaboor kar detii he.
 chudeedaar pyjama-kurta yaa dhoti-kurta pahanakar qamar main kamarband or paanvon main ghunghru baandhakar 'holi' ke dinon main kiye jane vaale chang nrity ke saath lambi lay ke geet dhamal yaa holi ke geet bhi gaaye jate hai.
 prayek purush chang ko apane ek haath se thamkar or duusare haath se kattarve kaa theka se va haath kii thapkiyon se bajaate hue vrittakar ghere main samuhik nrity karte hai ,saath main bansuri va jhanjh bajaate rahete he va pairo main bandhe ghunghruon se runjhun kii aawaaj nikalati rahati he. ghere ke madhya main ekatrit hokar 'dhamal' or 'holi' ke geet gaate hai. bhaag lene vaale kalakaar purush hi hote hai, kintu unamem se ek yaa do kalakaar mahila vesh dhaaran kar lete hai, jinhen ‘mahari’ kaha jaataa he. bheed main upasthit sabhi vyakti masti se naachte, gaate or jhuumate hai. praayah chang nrity ke bich main swangon kaa daur chalata rahata he.
 chang nrity holi parv par mahashivaratri se holi tak hota he. chang nrity kaa aayojan din-raat main chalata rahata he parantu raat ko pramukh tah hota he. log krishi va gharelu kaaryon ke baad gaanv ke chowk main ikkatha hote hai or iskaa anand lete hai.
 chang nrity va dhamal main kavy shaastra ke sabhi nau rason samavesh hota he. yahan tak mana gaya dasvaan ras vatsalya ras bhi chang nrity va dhamal main hota he.
 chang nrity aayojan pure rajasthan hota he. parantu iskaa pramukh kshetra shekhavati va bikaner he jahaan yah nrity bahut hi anushaasit, vyavasthit tareeke se prayojit hota he. is nrity kaa praaia: rajasthan ke simavarti anya rajyon ke jilon main bhi hona paaya jaataa he.
 http://www.bhaskar.com/news/RAJ-OTH-MAT-latest-churu-news-021004-1457193-NOR.html
 http://www.bhaskar.com/news/RAJ-OTH-MAT-latest-pilani-news-041506-1401086-NOR.html
 http://www.bing.com/videos/search?q=holi+ki+dhamaal&qpvt=holi+ki+dhamaal&FORM=VDRE#view=detail&mid=F14CBF76CCFEE9A6E86DF14CBF76CCFEE9A6E86D
 https://www.youtube.com/watch?v=uhP3-NWQ8jk
 https://www.youtube.com/watch?v=LpEb1GJu3-Y
 https://www.youtube.com/watch?v=szvanQVoKcc
 https://www.youtube.com/watch?v=QpR68N9jpaM
 https://www.youtube.com/watch?v=PcZeoSqZ-4U
 https://www.youtube.com/watch?v=uuaYqeXqpXA
 https://www.youtube.com/watch?v=uPXzpwvSuKA&spfreload=1
 https://www.youtube.com/watch?v=e0H4-aI6Otk
 https://www.youtube.com/watch?v=4tKT-BCjPpY
 https://www.youtube.com/watch?v=F6g8ySDm7cA
