 ervin ellen ginsburg, america ke bitanic andolan ke prakhyat kavi hai. inke dwaara likhit lambii kavita houl ko beet andolan kii mahakawita kaha jaataa he. is kavita ko poonjeevaad or niyantranavaad ke khilaaf america kii nayi peedi kii aawaaj mana jaataa he jis samay america samaaj ko samyavaadee bhay ne jakad liya tha. prakashit hote hi isaki hajaaron pratiyaan bik gayin or ginsburg raaton raat nayi peedi ke maseehaa ban gayi, jis peedi ko aaj bitanic peedi kaha jaataa he. aaj tak is kavyagranth kii lakhon pratiyaan bik chuki hai. ginsburg dwaara nivedit houl kii visidi, sidi or dividi bhi khub biki hai or aaj tak unki yah pustak or dividi bik rahi hai. apni is kavita ke liye unhone ek nayi lekhan pranali apanaayi jo saans lene or saans chhodane ke samay par aadhaarit thi.
 yadhyapi unke pita ek geetkaar the, par ginsburg ne apane pita dwaara dikhaaye gayi maarg par chalanaa uchit nahin samajha kyonki unhen mahasoos hua ki america samaaj badal chukaa he. ginsburg kii mata nyomi ginsburg kaa maansik santulan thik nahin tha or iskaa prabhaav kishor ginsburg par bhi rahaa. houl prakashit hone ke baad unhone apni maa ke yaad me kaidish naam kii ek lambii kavita houl ke hi anuroop likhi thi. khyaati milane ke baad unhen bahut saare deshon main kavita padhane ke liye aamantrit kiya gaya or vah bharat bhi aaye. bharat aakar vah do saal tak yaheen rahe. banaras, patna, kolkata, chibasa aadi jagahon par inhone kai din bitaaye evam yah sthaneey kaviyon se kaaphi ghulmil gayi. vah hindu or buddha saadhuon se bhi mili. america lautne ke baad ginsburg ne bauddhadharm apana liya. bharat se lautne ke baad jo kavitaayen inhone likhin un par bhartiya prabhaav saaf jhalkata he, yahaan tak kii unki kitabon-dastavejon main diye gayi pratik chihn asal main akbar ke makbare main ankit teen machhliyon kaa chitra he.
 bharat main bitaaye huye unke rosemara kaa lekhajokha ginsbergne apane india jaranles main lipibaddh kiya he jahaan unhone jin sadhu-sanyaasiyon evam kavi-lekhak-chitrakaaron se mila tha uskaa vistaarit ullekh kiya he. yah kitaab se pataa chalata he ki bharat unke dilodimag par kitna asar kar chukaa tha. yanha tak ki unhone apana dharmabhi parivartan kar daalaa, jab ki unke mata-pita yahudi the. unka atyeshtibhi bhartiya reeti anusaar huya tha. jawaharlal nehru ke tarah unka avshesh bhi amarika ke nadeeyon main visarjeet kiya gaya tha.
