 nitishastra jise vyavahaardarshan, nitidarshan, nitivigyaan or achaarshastra bhi kehete hai, darshan kii ek shakha hai. yadhyapi achaarshastra kii paribhaasha tathaa kshetra prayek yug main matbhed ke vishay rahe hai, phir bhi vyapak rup se yah kaha ja saktaa he ki achaarshastra main un saamaanya siddhanton kaa vivechan hota he jinke aadhaar par maanviya kriyaaon or uddeshyon kaa muulyankan sambhav ho sake. adhiktar lekhak or vichaarak is baat se bhi sahamat hai ki achaarshastra kaa sambandh mukhyat: manandadon or mulyon se he, na ki vastusthitiyon ke adhyayan yaa khoj se or in mandandon kaa prayog na keval vyaktigat jivan ke vishleshan main kiya janaa chahie varan saamaajik jivan ke vishleshan main bhi.
 acha or bura, sahi or galat, gun or dosha, nyaay or jurm jaisi avadharanaon ko paribhaashit karke, nitishastra maanviya naitikta ke prashnon ko sulajhane kaa prayaas karata hai. bauddhik samiksha ke kshetra ke rup main, vah naitik darshan, varnatmak nitishastra, or mulya siddhant ke kshetron se bhi sambandhit hai.
 nitishastra main abhyaas ke teen pramukh kshetra jinhen manyata praapt hai:
 isame vakilo ore apane pakshakaar ko jo bhi salaah di jaati he usee ke hisaab se pakshakaar kaam karata he .
 rashaworth keader kehete hai ki ""nitishastra" kii maanak paribhaashaon main 'adarsh maanav charitra kaa vigyaan' yaa 'naitik kartavya kaa vigyaan' jaise vaakyansh aam taur par shaamil rahe hai." richard wiliam paul or linda elder kii paribhaasha ke anusaar, nitishastra "ek sankalpanaaon or siddhanton kaa samucchy hai, jo, kaunsa vyavhaar samvedan-samarth jeevon kii madad karata hai yaa unhen nuqasaan pahunchataa hai, ye nirdhaarit karne main hamaara maargdarshan karata hai". cambridge dictionari of philocyphi yah kahati hai ki nitishastra shabd kaa "upyog saamanytah vinemian rup se 'naitikta' ke saath hota hai' or kabhi-kabhi kisi vishesh parampara, samooh yaa vyakti ke naitik siddhanton ke arth hetu iskaa adhik sankeern upyog hota hai". paul or elder kehete hai ki zyaadaatar log samjik prathaon, dharmik aasthaaon or vidhi inke anusaar vyavhaar karne or nitishastra ke madhya bhramit ho jate hai or nitishastra ko akeli sankalpana nahin maanate.
 "nitishastra" shabd ke kai arth hote hai. iskaa sandarbh darshanik nitishastra yaa naitik darshan se ho saktaa hai.
 manushya ke vyavhaar kaa adhyayan anek shastron main anek drushtiyon se kiya jaataa he. maanavvyavahaar, prakruti ke vyapaaron kii bhaanti, kaary-kaaran-shrunkhlaa ke rup main hota he or uskaa karanmulak adhyayan evam vyakhya kii ja sakati he. manovigyaan yahi karata he. kintu prakritik vyapaaron ko ham acha yaa bura kahkar visheshit nahin karte. raste main achaanak varsha aa jane se bhigane par ham badalon ko kuvachy nahin kehane lagate. iske vipareet saathi manushyon ke karmon par ham baraabar bhale-bure kaa nirnay dete hai. is prakaar nirnay dene kii saarvbhaum maanviya pravriti hi achaardarshan kii janani he. achaarshastra main ham vyavasthit rup se chintan karte hue yah jaanane kaa praytn karte hai ki hamaare achchhai-buraai ke nirnyon kaa buddhigrahya aadhaar kya he. kaha jaataa he, achaarshastra niamak athwa aadarshanveshi vigyaan he, jabaki manovigyaan yatharthanveshi shaastra he. nishchay hi shastron ke is vargeekaran main kuch tathy he, par vah bhraamak bhi ho saktaa he. ukt vargeekaran yah dharna utpann kar saktaa he ki achaardarshan kaa kaam naitik vyavhaar ke niyamon kaa anveshan tathaa udghaatan nahin he, apitu kritrim dhang se vaise niyamon ko maanav samaaj par lad dena he. kintu yah dharna galat he. nitishastra jin naitik niyamon kii khoj karata he ve swayan manushya kii mul chetana main nihit hai. avashya hi yah chetana vibhinn samaajon tathaa yugon main vibhinn rup dhaaran karti dikhaai detii he. is anekarupata kaa pradhan kaaran maanav prakruti kii jatilta tathaa maanviya shrey kii vividhrupatha he. vibhinn deshkalon ke vichaarak apane samaajon ke prachlit vidhinishedhon main nihit naitik paimaanon kaa hi anveshan karte hai. hamaare apane yug main hi, anek nai puraani samskritiyon ke sammilan ke kaaran, vichaarkon ke liye yah sambhav ho saktaa he ki ve anginat roodhiyon tathaa saapekshya manyataon se upar uthakar vastut: saarvbhaum naitik siddhanton ke udghaatan kii ore agrasar hon.
 meta-nitishastra yah poochta hai ki ham isse kaise samajhate hai, iske bare main kaise jaanate hai or iskaa kya arth nikaalte hai, jab ham 'kya sahi hai' or 'kya galat hai' kii baat karte hai. yah man main chal rahi ulajhanon kaa ek sakaaratmak nichod he. 
 mandandak nitishastra nitishastreey kriya kaa adhyayan hai. yah nitishastra kii vah shakha hai, jo un prashnon ke sammuchay kii jaanch karti hai, jinka udgam yah sochate vaqt hota hai ki naitik rup se kisi ko kaise kaam karnaa chaiye. mandandak nitishastra meta-nitishastra se alag hai, kyonki yah kaaryon ke sahi yaa galat hone ke maanakon kaa parikshan karata hai, jabaki meta-nitishastra naitik bhashaa ke arth or naitik tathyon ke tatvamimasaa kaa adhyayan karata hai. mandandak nitishastra varnatmak nitishastra se bhi bhinn hai, kyonki pashchaatkathit logon kii naitik aasthaaon kii anubhavsiddh jaanch hai. anya shabdon main, varnatmak nitishastra kaa sambandh yah nirdhaarit karne se hai ki kis anupaat ke log maanate hai ki hatya sadaiv galat hai, jabaki mandandak nitishastra kaa sambandh is baat se hai ki kya yah manyata rakhni galat hai. atah, kabhi-kabhi mandandak nitishastra ko varnatmak ke bajaay nirdeshaatmak kaha jaataa hai. haalanki, meta-nitishastreey drushti ke kuch sanskarnon main jinhen naitik yatharthwaad kaha jaataa hai, naitik tathy ek hi vaqt par, donon varnatmak or nirdeshaatmak hote hai.
 paramparaagat, mandandak nitishastra is baat kaa adhyayan tha ki vah kya hai jo kisi kriya ko kya sahi yaa galat banaata hai. ye siddhanth mushkil naitik nirnyon kaa samaadhaan karne hetu vyapak naitik siddhanth pradaan karte hai.
 maanav kaa sadaiv se ek pramukh drushtikon upyogetavaad rahaa he. yah vichaardhaara manushya ke aacharan ke us paksh ko parilakshith karti he, jisamen kaha gaya he ki
 ==naitik darshan== manav jeevan me naitik sidhanton ko hi naitik darshan kehte hain
 raajnneetik nitishastra raajnneetik karrwai or raajnneetik agenton ke bare main naitik naitik nirnay lene kii pratha he.
 varnatmak nitishastra varnapat ke darshanik chor kii ore kam jhukta he kyonki uskaa uddeshy hai kaise log jite hai is bare main khaas jaankaree praapt karnaa or drusht pratimaanon ke aadhaar par saamaanya nishkarsh nikaalnaa.
 nitishastra kaa mul prashn kya he, is sambandh main do mahatvaparn mat paae jate hai. ek mantavya ke anusaar nitishastra kii pradhan samasya yah batalaana he ki maanav jivan kaa param shrey kya he. param shrey kaa bodh ho jane par ham shubh karm unhen kahenge jo us shrey kii ore le janevaale hai; vipareet karmon ko ashubh kaha jayega. duusare mantavya ke anusaar nitishastra kaa pradhan kaary shubh yaa dharmasammat kii dharna ko spasht karnaa he. duusare shabdon main, nitishastra kaa kaary us niyam yaa niyamsamooh kaa swaroop spasht karnaa he jis yaa jinke anusaar anushthit karm shubh athwa dharmik hote hai. e do mantavya do bhinn kotiyon kii vichaarpaddatiyon ko janm dete hai.
 param shrey kii kalpana anek prakaar se kii gai he; in kalpanaaon athwa siddhanton kaa varnan ham aage karenge. yahan ham sankshep main yah vimarsh karenge ki naitikta ke niyam-yadi vaise koi niyam hote hai to-kis koti ke ho sakate hai. niyam yaa kanoon kii dharna yaa to rajya ke dandvidhaan se aati he yaa bhautik vigyaanon se, jahaan prakruti ke niyamon kaa ullekh kiya jaataa he. rajya ke kanoon ek prakaar ke shaskaon kii newnaadhik niyantrit ichha dwaara nirmit hote hai. ve kabhi-kabhi kuch virgon ke hit ke liye banaae jate hai, unhen todaa bhi ja saktaa he or unke paalan se bhi kuch logon ko haani ho sakati he. iske vipareet prakruti ke niyam akhandaneey hote hai. rajya ke niyam badale ja sakate hai, kintu prakruti ke niyam aparivartaneey hai. niti yaa sadachaar ke niyam aparivartaneey, paalankarta ke liye kalyankar evam akhandaneey samajhe jate hai. in drushtiyon se nitishastra ke niyam swasthyavigyaan ke niyamon ke purnataya samaan hote hai. aisa jaan padataa he ki manushya athwa maanav prakruti do bhinn kotiyon ke niyamon ke niyantran main vyaprut hoti he. ek ore to manushya un kanoonon kaa vashwarti he jinka udghaatan yaa nirupan bhautik vigyaan, rasayanashastra, pranishastra, manovigyaan aadi tathyanveshi shastron main hota he or duusari ore swasthyavigyaan, tarkshastra aadi aadarshanveshi vigyaanon ke niyamon kaa, jinase vah baadhya to nahin hota, par jinka paalan uske sukh tathaa unnati ke liye aavashyak he. nitishastra ke niyam is duusari koti ke hote hai.
 nitishastra kii pramukh samasyaayein nimnlikhit he-
 nitishastra kii samasyaon ko ham teen virgon main baant sakate hai :
 param shrey ke bare main purv or pashchim main anek kalpanaayen kii gai hai. bharat main praaia: sabhi darshan yah maanate hai ki jivan kaa charam lakshya sukh he, kintu unamem se adhikansh kii sukh sambandhi dharna tathakthith saukhyavaad se nitant bhinn he. is duusare yaa prachlit arth main ham keval charvak darshan ko saukhyavaadee kah sakate hai. charvak ke naitik mantavyon kaa koi vyavasthit varnan uplabdh nahin he, kintu yah samajha jaataa he ki uske saukhyavaad main sthool andriya sukh ko hi mahatv diya gaya he. bharat ke duusare darshan jis atyantik sukh ko jivan kaa lakshya kehete hai use apvarg, mukti yaa moksh athwa nirvana se samikrut kiya gaya he. nyaay tathaa sankhya darshanon main apvarg yaa mukti kii kalpana kii gai he, use bhavatmak sukhrup nahin kaha ja saktaa kintu upanishdon tathaa vedant kii muktavastha aanandarup kahi ja sakati he. vedant kii mukti tathaa baudhon kaa nirvana, donon hi us sthiti ke dyotak hai jab vyakti kii aatma sukh du:kha aadi dwandvon se pare ho jaati he. yah sthiti jeevankaal main bhi aa sakati he; bhagavadgita main sthitprajna kaha gaya he vah ek prakaar se jivanmukt hi kaha ja saktaa he. paashchaatya darshanon main param shrey ke sambandh main anek matvaad paae jate hai :
 hamaare param shrey athwa shubh-ashubh ke gyaan kaa saadhan yaa strot kya he, is sambandh main bhi vibhinn matvaad hai. adhikansh pratyayvaadiyon ke mat main bhalaai-buraai ko bodh buddhi dwaara hota he. hegel, breadle aadi kaa mat yahi he or kaant kaa mantavya bhi iskaa virdohi nahin he. kaant maanate hai ki antat: hamaari krityabuddhi hi naitik aadarshon kaa strot he. anubhavvaadiyon ke anusaar hamaare shubh ashubh ke gyaan kaa strot anubhav hi he. yah mat naitik saapekshyatawad ko janm detaa he. teesraa mat pratibhaanvaad athwa apyajhhvjj ) he. is mat ke anusaar hamaare bheetar ek aisi shakti he jo saakshaat dhang se shubh ashubh ko pahchaan yaa jaan leti he. pratibhaanvaad ke anek rup hai. shaiftsbari or hachesan naamak british darshanikon kaa vichaar tha ki rup ras aadi ko grahan karanevaali indriyon kii hi bhaanti hamaare bheetar ek naitik indriya bhi hoti he jo sidhe bhalaai buraai ko dekh leti he. bishap butler naam ke vichaarak ke mat main hamaare andar sadasadbuddhi naam kii ek prerak vritti hoti he jo swaarth tathaa pararth ke bich uthanevaale dwandv kaa samaadhaan karti hui hamen auchity kaa maarg dikhalaataa he. hamaare aacharan kii anek prerak vrittiyaan hai; ek vritti atmprem he, duusari par-hit-aakanksha . sadasadbuddhi kaa sthaan in donon se upar he, vah in donon ke upar nirnaayak rup main pratishthit he. german vichaarak kaant kii gananaa pratibhanvaadiyon main bhi kii jaati he. pratibhanvaadee naitik siddhanton kaa ek saamaanya lakshan yah he ki ve kisi kaary kii bhalaai buraai ke nirnay ke liye uske parinaamon par dhyaan dena aavashyak nahin samajhate. koi karm isliye shubh yaa ashubh nahin ban jaataa ki uske parinaam ek yaa duusari koti ke hai. yaa kisi kaary ke samast parinaamon kii purvakalpana waisi hi kathin he jaisaa ki unpar niyantran kar sakna. karm kii achchhai buraai uski prerana se nirdhaarit hoti he. jis karm ke mul main shubh prerana he vah sat karm he, ashubh prerana main janm lenevaala karm asat karm yaa paap he. kaante kaa kathan he ki shubh sankalpabuddhi ek aisi cheez he jo swayan shreyrup he, jiskaa shreyatv nirpeksh evam nishchit he; shesh sab vastuon kaa shreyatv saapeksh hota he. keval shubh sankalpaikti hi apni shreyrup jyoti se prakashit hoti he.
 naitik shubh-ashubh ke gyaan kaa strot kya he, is sambandh main bhartiya vichaarkon ne bhi kai mat prakat kiye hai. mimasaa darshan ke anusaar shruti dwaara prerit aachaar hi dharm he or shruti yaa veda dwaara nishiddh karm adharm. is prakaar dharm evam adharm shrutiyon ke vidhi-nishedh-mulak hai. bhagavadgita main nishkaam karmyog kii shiksha ke saath-saath yah batalaaya gaya he ki kartavya-kartavya kii jaankaree ke liye shaastra hi pramaan he. shaastra ke antargat shruti tathaa smriti donon kaa pariganan hota he. hindu dharm ke prayek varna tathaa ashram ke liye alag-alag kartavyon kaa nirdesh kiya gaya he; in kartavyon kaa vishad vivechan dharmasutron tathaa smritigranthon main miltaa he. is koti ke kartavyon ke atirikt saamaanya dharm athwa saarvbhaum dharmaniyamon ke bodh ke liye ko bhi pramaan mana gaya he. sajjanon ke aachaar ko pathpradarshak rup main sweekaar kiya gaya he.
 naitik aacharan kii anivaaryta ke aadhaar bhi anek roopon main kalpit hue hai. manushya ke itihaas main naitikta kaa sabase mahatvapurn niamak dharm rahaa he. hamen naitik niyamon kaa paalan karnaa chahie, kyonki vaisaa ishwar yaa dharmavyavastha ko isht he. sadachaar kii duusari niamak shakti rajya he. logon ko aniatik kaaryon se virat karne main rajagna ek mahatvapurn hetu hoti he. isi prakaar samaaj kaa bhay bhi naitik niyamon ko shakti detaa he. kaant ke anusaar hamen swayan dharm ke liye dharm karnaa chahie; kartavyapaalan swayan apane main isht yaa saadhy vastu he. jo vichaarak kartavya-kartavya ko paramashrey kii apeksha se rakshit karte hai, ve kah sakate hai ki naitik achaaran kii prerana mulat: atmonnati kii prerana he. ham shubh karm karte hai, kyonki vaisaa karne se ham apane param shrey kii ore pragati karte hai.
 nitishastra kii ek mahatvapurn samasya yah he ki kya manushya karm ke liye swatantra he? jab ham ek vyakti ko uske kisi kaary ke liye bhala bura kehete hai, tab spasht hi use us kaary ke liye uttaradaayi maan lete hai, jiskaa matlab hota he yah prachhann vishwaas he ki vah vyakti vichaaradhin kaary karne na karne ke liye swatantra tha. kaant kehete hai : chunki mujhe karnaa chahie, isliye main kar saktaa hoon. taatpary yah ki karta kii swatantraaa ko maane bina naitik jivan evam naitik moolyankan kii vyavastha sambhav nahin dikhti. ham prakruti ke vyapaaron ko bhala bura nahin kehete, keval manushya ke karmon par hi vaisaa nirnay dete hai; isse jaan padataa he ki prakritik tathaa maanviya vyapaaron main kuch antar he. yah antar manushya kii swatantraaa ke kaaran he. kisi kriya ke anushthan ko ichha kaa vishay banane na banane main manushya kii sankalpabuddhi swatantra he.
 nirdharanwad ke poshakon ko ukt mat grahya nahin he. bhautik vigyaan batalaata he ki vishvabrahmad main sarvatra kaary-kaaran-niyam kaa akhand shashan he. prayek vartmaan ghatana kaa nirdhaaran ateet hetuon se hota he. sampurna vishwa ek brihat kaary-kaaran-parampara he. sab prakaar kii ghatnaayen akhand niyamon ke adheen hai. aisi dasha main yah kaise mana ja saktaa he ki manushya sankalp vikalp tathaa vyapaar akaaran evam niyamaheen hote hai? manushya ke kriyakalapon ko vishwa ke ghatnasmooh main apvaadrup nahin mana ja saktaa. yadi anek avasaron par ham maanviya vyapaaron ke sambandh main safal bhavishyavaanee nahin kar sakate to iskaa kaaran hamaari un vyapaaron ke niamak niyamon kii apurna jaankaree he, na ki un vyapaaron kii niyamaheenata.
 nirdharanwad ke siddhant ko bhautik shastron se bal mila he; use prakrutijagat kii yantravaadi vyakhya se bhi avlamb miltaa he. kintu iskaa yah matlab nahin ki nirdharanwad ek bhautik siddhant he. kaha gaya he ki spinoja tathaa hegel ke darshanon main vyakti kii swatantraaa ke liye koi sthaan nahin he. sankhya darshan main purush ko nirgun tathaa niskriy mana gaya he. samast karmon ko buddhi main aropit kiya gaya he or buddhi ko teen gunon se sanchalit batalaaya gaya he. gita main likhaa he-saare kaary prakruti ke teen gunon dwaara kiye jate hen, ahankaaravash manushya apane ko karta maan letaa he. gita main hi prayek karm ke sankhyasmmat paanch kaaran ginaae gaye hai, arthath adhishthan, katrta, karan, vividh cheshtaayen or daiv; aisi dasha main keval karm ke liye uttaradaayi nahin kaha ja saktaa.
 maikenzi aadi kuch vichaarak ukt donon maton se bhinn aatmanirdharanwad ke siddhant ko maanate hai. jahaan manushya swatantraaa kii bhaavana se karm karata he, vahaan karm swayan uske vyaktitv main nihit shaktiyon dwaara nirdhaarit hota he. is arth main manushya swatantra he. bure kaam ke baad utpann honevaali pashchaattap kii bhaavana karta kii swatantraaa siddh karti he.
