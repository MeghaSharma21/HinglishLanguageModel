 shivanand goswami | shiromani bhatta tantra-mantra, sahitya, kavyashastra, ayurveda, sampradaay-gyaan, veda-vedang, karmkand, dharamshastra, khagolashastra-jyotish, hora shaastra, vyakaran aadi anek vishyon ke jane-maane vidwaan the. inke purvaj multah telugana ke telugubhaashi ucchkulin panchadravid vellnadu brahman the, jo uttar bhartiya raja-maharaajaaon ke aagrah or nimantran par rajasthan, madhyapradesh, uttar pradesh or uttar bharat ke anya praanton main aa kar kulguru, raajaguru, dharmpeeth nirdeshak, aadi padon par asin hue| shivanand goswami tripur-sundari ke anany sadhak or shakti-upaask the. ek chamatkaarik mantrik or tantric ke rup main unki sadhana or siddhiyon kii anek ghatnaayen ullekhneey hai. shrimadbhagwat ke baad sabase vipul granth singh-siddhant-sindhu likhane kaa shrey shivanand goswami ko he."
 bharat ke vipul gauravshaalee or vaividhypurna saanskrithik-itihaas ke nirmaan main jin mahapurushon kaa yogadan chirsmaraneey rahaa he - unamem andhrapradesh kii lambi vidwat-parampara kii ek sudrudh kadi ke rup main satrahavi shatabdi ke tailang brahman, darshanik-kavi tantra-chudamani shivanand goswami kaa saanskrithik or saahitiyik yogadan atyant mahatvapurn he| uttar bhartiya andhra-tailang-bhatta-vanshavriksh ke vivarnanusaar "tailang brahmanon ke aatreya gotra main krishna-yajurveda ke taittareey aapstamb main mulpurush shrivyenkatesh annamma the"- jinaki chhathi peedi main jagannivasji ke parivaar main shivanand goswami ke rup main ek aise vilakshan vidwaan ne janm liya jinke tap, sadhana, gyaan, shakt-bhakthi, tantra-siddhi or adhyavsaay se prabhavit ho kar kaashi, chanderi, jaipur, bikaner, orchha aadi rajyon ke tatkaaleen nareshon ne inhen na keval raaj-sammanswaroop badi-badi jaagiren hi bhent kin balki apane kulguru or prathampoojya ke rup main aaajeevan apane saath rakh kar apane-apane rajyon ke sammaan main shrivriddhi bhi kii. aitihaasik sroton ke anuroop shivanand goswami tak kaa vanshavriksh kuch is prakaar uplabdh hota he-
 shrivyenkatesh annmma→ → → → → → srisamar pungav dikshit→ → → → → shrithirumalall dikshit→ → → → shrisriniketan → → → shrisrinivas→ → shrijagannivas → shrishivanand goswami .
 shivanand goswami apane yashasvi pita ke do anya putron-shri janardan goswami or shrichakrapani se bade the. aitihaasik sanskrit granthon- 'muhuurtaratn' evam 'sabheda aaryasptshati' main shivanand ke dravid-kul kaa 'kavitamay' parichay kuch yon miltaa he - " bharatvarsh ke dakshin sthit 'dravid' pradesh main samast paapon kaa naash karne vaali paavan nadi penna ke kinare panmpatt nagar main nivas karte aatreya gotra ke parivaar main aagam nigam rahasy or veda-vedang/gon ke gyaata jo chudant vidwaan the, unhone shastrarthon main apane samay ke anek udbhat vidwaanon ko 'parajeet' kar unhen apana shishyatv grahan karaayaa tha| usee aatreya kul kii yashopataakaa, nadiyon or sagaron ke paar failaane vaale is kul main janme jagannivasji ko bundelkhand nareshon ne aamantrit kiya tha or inase 'diksha' grahan kar ve naresh unke shishy bane the| inhen pratapi vidwaan jagannivasji ke teen putr hue- - shrishiromani bhatta, shrijenardan or shrichakrapani." 'sabheda aaryasptshati' main hi likhaa he- " shrinivas goswami ke putr jagannivas ke jyeshtha putr 'shiromani' naam se vikhyath hue jo vidyavant, sant-prakruti ke trayogaja-vritti ke the or jo apane asaadhaaran paanditya ke bal par samast pandit-samaaj main samaadrut hue..."
 shivanandji ke pitamah shri shrinivas bhatta dakshin se aaye the. apni yuvavastha main unhone tantrashastra or 'shrividya' kii diksha jalandhar-peeth ke adhipati dravid kshetra ke manishi deshikendra sachchidanand sundaracharya se lee thi- guru ne inhen tab samvath 1630 main 'goswami' kii oopaadhi di. diksha ke uparaant inkaa nayaa naam goswami vidyanandnath padaa| lalita kii archa main, shrividya main nirat ho jane se inhen kaa teesraa naam lalitanandanath goswami bhi he. atah telugana se aaye in aatreya brahmanon main 'goswami' koi jatisuchak shabd nahin, vidvatta ke liye di gai oopaadhi he. iske tees varsh baad main, samvath 1660 main mahaprabhu vallabhacharya ke yogya putr gusaain shri vitthalanath ji ko bhi akbar ke ek farmaan se 'goswami' kii jo oopaadhi mili vah aaj tak apane naam ke saath pushtimaarg ke sampradaay ke acharya or unke vanshaj lagaate hai. ) is tarah 'goswami' sarnam alag alag sandarbhon main mathurasth or gokulsth- donon tailang-brahmanon ke liye prachlit hua.
 shivanand goswami ke vyaktitv or krititv par vichaar karne se pehle inke kuch purvajon ke saanskrithik-avdaan kii sankshipt charchaa bhi prasangvash zaruri he taaki yah gyaat ho sake inke purvajon kii jo atoot-vidwat-parampara andhrapradesh main chali aayi thi, uttar-bharat main in vanshajon ke aagaman par bhi akshunn rahi or praayah sabhi pravasi-andhra panditon ne apane vaidushya or adhyavsaay se tatkaaleen uttar-bhartiya rajavaadon main 'kulguru' yaa 'raajaguru' ke rup nivas karte hue praakrit, sanskrit-sahitya, jyotishshastra, sangeet, chitrakala or tantra-sahitya aadi ke gudh gyaan-bhandar kii shrivriddhi kii.
 shri vyenkatesh anamma kii duusari peedi main shastrarth-vishaarad srisamarpungav dikshit hue the, kaha jaataa he jinhone ashwamedh-yajna tak karavaaya tha or 'advait-vidyatilkam' or 'yatra-prabandh' jaise granth likhe the. vishwavikhyath vidwaan gopinath kaviraj kii bhoomika ke saath brahmasutra kii vyakhya kaa yah granth 'advait-vidyatilkam' 1930 main gavarment sanskrit librari, kaashi se prakashit hua he. shrithirumalal dikshit ne 'yoga-tarangini', 'pathyaapathy-nirnay', shriniketan bhatta ne 'yashastilak champoo', shrinivas bhatta ne san. 1553 main rachi apni kriti 'shivarchan-chandrika', 'saubhagyaratnakar', 'chandi-samyanukram', 'shrinivas champoo', 'tripurasundari paddati', 'saubhaahgya-sudhoday', 'shrichandikayjan', shri jagannivas bhatta ne 'tripur-sundari' or 'shivarchnchandrika suchi', tathaa chakrapani goswami ne 'panchayatan-prakaash' ke madhyam se darshan, sahitya, ayurveda, shaktopasna, purvaj-prashasti or tantra aadi 2 anek vishyon par lekhan kiya.
 shivanand goswami ne pantis se bhi adhik chote-bade sanskrit-granthon kii rachana kii thi. champoo aadi ko chhod kar inaki adhikansh rachanaaen lalit-padya main nibaddh hai. granthon ke vishay dekhne se gyaat hota he shivanand goswami tantra-mantra, sahitya, kavyashastra, ayurveda, sampradaay-gyaan, veda-vedang, karmkand, dharamshastra, khagol-, horashastra, jyotirvigyaan aadi anek vishyon ke kitne gahare vidwaan the. 'singh siddhant sindhu' kii pratham das 'tarangon' ke uddhran-granthon kii suchi chennai main prakashit he. 
 vah multah tripur-sundari ke anany-sadhak or shakti-upaask the. kaha jaataa he-apni aradhy-devi ke prati unki nishtha itani saghan thi ki mata swayan sasharir upasthit ho kar unase samvaad karti thim! kuch isi str kii avichal or ekanishtha sadhana aadhunik samay main ramakrishna paramhans kii bhi thi. shrividya ke madhyam se shakti-upasna kii is utkar patibaddhta ke parinamswaroop unhen kaashi ke pandit samaaj ne 'sakshi-natya-shiromani' kii sangya bhi di.
 padhyabaddh gyaan se bhari unki uplabdh 28 kritiyaan is prakaar hai :
 1. singh-siddhant-sindhu 
 2. singh-siddhant-pradeepak
 3. subodh-roopavali
 4. shrividyasyaparyakram-darpan
 5. vidhyarchanadipika
 6. lalitarchan-kaumudi
 7. lakshminarayanarch-kaumudi
 8. lakshminarayan-stuti
 9. subhagoday-darpan
 10. acharsindhu
 11. prayaashchittarnav-sanket
 12. anhikaratna
 13. mahabharat-subhashit-shloke-sangrah
 14. vyavharanirnay
 15. vaidyaratna
 16. muhuurtaratn 
 15. kalvivek
 16. tithinirnay
 17. amarkoshasy balbodhini tikaa
 18. stri-pratyaykosh
 19. kaarak-kosh 
 20. samaas-kosh
 21. shabdbhedprakash
 22. aakhyaanwaad
 23. padaarthtatvanirupan
 24. nay-vivek
 25. ishvarastuti
 26. kulpradip
 27. shrichandrapuja-prayog
 28. nityarchan-kathan
 in sab granthon main 'singh-siddhant-sindhu' visan1731 aisi kaaljayi rachana he, jiskaa apane samakaleen-sanskrit-granthon main koi sani nahin he. isamen rache gaye moulik shlokon kii sankhya sar chakra dene vaali he. singh-siddhant-sindhu main kul 35,130 sanskrit shloke hai joshrimadbhagwat kii kul shloke sankhya se bhi kahin zyada hai. bhagwat main 18 hajaar shloke, 335 adhyay tathaa 12 skandh hai. shrimadbhagwat mahapurana se bada vipul sandarbh saamagree se sanyojit sambhavatya yah apni tarah kaa sabase bada granth he. shrimadbhagwat mahapurana or 'mahabharat' jaise kaaljayi granth, anekanek rishiyon-vidwaanon kii sanyukt sudeergh lekhan-parampara kaa pratifal hai, kyonki vedavyas koi ek vyakti-vishesh kaa naam nahin, vibhinn vidwaanon dwaara samay-samay par grahan kiya gaya 'academik pad' he) par ek akele kritikar ne itani vishalkay pandulipi taiyaar kar di ho, aisa vilakshan udhaaharan sanskrit ke saahitiyik-itihaas main milanaa durlabh he. yah kriti anup sanskrit librari, bikaner main pandulipi kii prati hone ke baavjood vidwaanon kii drushti se anek varshon tak luptpraaya rahi or iskaa prakaashan lekhan ke praayah chaar sau saal baad sambhav hua par saubhaahgya se yah ab sulabh he. jodhpur ke rajasthan praachyavidya pratishthan ne yah maharachana lakshminarayan goswami ke sampaadan main 4 khandon main prakashit kii he. yah mahagranth sanskrit kavy, tantrashastra, mantrashastra, nyaay, nigam, mimasaa, sutara, aachaar, jyotish, veda-vedang, vyakaran, aushadhishastra, ayurveda, yajna-vidhi, karmkand, dharamshastra horashastra na jane kitni vidhaon or vidyaon kaa vilakshan or vishwasaneey vishwakosh hi he.
 inaki kuch rachanaaon kii hastlikhit pratiyaan jaipur ke pothikhane main bhi hai jaisaa is suchi main ankit he. 
 yadhyapi prakaash parimal jaise anusandhankartaaon ne shivanand ji kaa janm vikram samvath 1710 ankit kiya he, tathaapi unki laghu-pustak main is tathy ke sakshya kaa koi pramaan uplabdh nahin hota. sach to yah he inkaa janm asal main kis saal, kahan hua yah shodh kaa vishay he. is kaa kaaran keval yah he ki puraane jamaane main mahaan se mahaan lekhak tak apane nijee-jivan ke bare main koi soochna yaa jaankaree apni kritiyon main aksar nahin dete the. us yug main purnatah gupt yaa avijnapt rah kar ucchstareey maun saraswat-sadhana main leen rahanaa hi shivanand ji jaisi anek vidwat-vibhootiyon kii aantarik manopravriti rahi hogi.
 aisa anumaan bahuprachlit he ki anek nareshon ke sammanit kulguru hone ke baavjood, apana antim samay goswamiji ne bikaner ke maharaja anupasingh ke aagrah par unke saath hi vyateet kiya. par shivanand goswami kaa dehavsaan kahan hua- dakshin bharat main kahin, yaa bikaner main- yah shodh kaa vishay he.
 shivanand goswami chanderi ke governor devisingh bundela ke samakaleen the, jinhone goswamiji se 'mantra-diksha' lekar bhent main kuch gaanvon kii jaagir bakshi thi. isi prakaar orchha ke saatvin peedi ke raja devisingh ne bhi inaki vidvatta se prabhavit ho kar 4 graamon kii jaagir di thi. 
 jaipur raja vishnusingh ne san 1692-1694 isvi main inhen ramjipura, harivanshpura, chimanpura or mahapura graamon kii jaagir bhent kii thi, jiskaa pramaan jaipur ke pothikhana ke abhilekh main aaj bhi surakshit he. mahapura gram aaj to jaipur mahanagar kaa hi bhaag ban chukaa he, jo jaipur se 10 kilometre dur ajmer road par sthit he. mahapura main goswami ji ke or unke bhai janardan goswami ke vanshaj pidiyon tak nivas karte rahe. yaheen shivanandji ke vanshaj shrimadbhagwat ke acharya gopikrushna goswami kii suputree ramadevi bhatta se vikhyath sanskrit sahityakar bhatta mathuranath shastri kaa vivaah san 1922 main hua tha. bikaner ke maharaja anup singh dwaara goswamiji ko do gaanvon - pulasar or chilkoi kii jaagir bhent kii gai thi. apane jivan ke sandhyakaal main ye bikaner main hi rahe. sambhawatah inkaa dehavsaan bhi vahiin hua ho- kintu inke antim dinon ke bare main koi aitihaasik saamagree uplabdh nahin hoti|
 shivanand ji ke baad inke putron ne bhi apni kul-parampara ko akshunn rakhte hue rajshray main anekanek uplabdhiyaan praapt karnaa jari rakhaa, jaisaa nimnaankit angrezi dastauez se siddh hota he-
 'Maharaj shri Shivanandji, sole ascendant, gave Purnabhishek-Mantra to Maharaja Shri Anoop Singh ji Bahadur of Bikaner at Dilsuri . The Maharaja bequeathed two villages CHIKLOI and POOLASAR in Bhent on this most auspicious occasion to Shri Shivanandji Maharaj, the Rajguru. Thus Goswami Paramsukhji Maharaj, the youngest son of great Shri Shivanandji Maharaj settled at Bikaner on the request of HH Shri Gajsingh ji Bahadur,the Maharaja of Bikaner. Shri Suratsinghji, Maharaja of Bikaner also accepted Purnabhishek Mantra from Goswami Shri Paramsukhji Maharaj, the Rajguru, in 1855 AD and bequeathed the village KHETOLAI in Bhent and bequeathed on the most auspicious occasion of the sacred thread ceremony of Bishwnathji and kanhaiyalalji, real sons of shri Paramsukhji Goswami, village SURJANSAR devisingh ke darbari vidvan unke viruddh anek prakaar ke pravaad unki anupasthiti main bana kar raja ke kaan bharte rahete the| yah baat to sarvavidit thi ki orchha yaa bundelon ke isht devtaa, bhagwaan ram the or isi kaaran is kshetra main anek ram or hanuman mandiron kii sthapana bhi hui he, vaise orchha main hi bundelon ke isht hanumanji kaa ek mandir aaj bhi he| yah mandir shivanandji ke ashram or devisingh ke mehalon ke bich padataa tha. shivanand ke vidweshiyon ne raja se yah shikaayat kar di ki bundelkhand ke ishtadevataa kaa mandir raste main hote hue bhi aapke guru, ishtdev ko kabhi pranaam nahin karte| swayan raja devisingh ne jab yahi baat inke saamne rakhi to inhone vinod main itnaa hi kah kar taal diya ki "yah maamla vyaktigat shraddhabhaav kaa he or chunki main ahernish devi ke bhav main hi leen rahata hoon, isliye 'anya' bhav main jane se isamen meraa or aapkaa anisht hi hoga! vaise bhi sab devtaa bhagwaan ke hi rup hai... " inke uttar se raja kadaachit puri tarah santusht nahin ho sakaa. isliye ek baar jab ve donon usee hanuman mandir ke maarg se aa rahe the, raja ne apane isht hanuman ko pranaam karne kii aagrahabhari vinati kar hi daali. kehete hai- jaise hi shakti ke param aradhak shivanandji ne apane haath pranaam hetu uthaae, usase purv hi hanumanji kii murti main pathar fatne kii awaz ke saath upar se neeche tak ek gahari daraar pads gayi! raja is chamatkaar se bahut bhaybheet ho gaya. or tab se uske man main aadyashakti ke prati bhi gahari nishtha jaagrath ho gayi. orchha main hanuman mandir main aaj bhi vah gahari daraar dekhi ja sakati he....is prasang ke baad shivanand goswami kaa man darbar main vidweshiyon or chamatkaar ke bal par hi shraddha rakhane vaale dharmapraan rajanyon ke prati kuch asamprakt ho gaya. unhone "sankshep-praayshchitt" or "vyavhaar-nirnay" jaise granth likh kar apane isht ke samaksh praayshchitt kiya...."
 aurangzeb shashan ke dauraan amer ke rajya par aaye rajnatik-sankaton ke nivaaran ke liye jaipur ke tatkaaleen panditon ne maharaja vishnusingh ko nagar main shanti banaaye rakhane ke liye 'vaajapeya-yajna' karwaane kaa mashvira diya tha. tab kaashi or mithila ke kuch pandit apni sadhana or siddhiyon ke liye bahut prasiddh the. amer ke naresh ne unhen hi is kaam ke liye jaipur aamantrit kiya. kintu duryog se jab-jab bhi us rajasi vaajapeya-yajna main purnahuti kii vela aati, yagyakarta purohit kii aakasmik mrityu ho jaati. aisa ek baar nahin, kai baar hua. ek ke baad ek kaashi-mithila ke paanch siddh purohit yajna puraa karaane se purv hi kaal-kavlit ho gaye. aise vikat apshakun ko dekh kar raja ne bikaner naresh anupasingh ke madhyam se orchha maharaj ko yah sandesh bhijwaya ki ve krupa kar unke kulguru or mahaan tantric shivanandji ko jaipur bhijwaayen taaki vah vaajapeya-yajna kii purnahuti karvaa saken| antat shivanand goswami, san 1680 isvi main amer pahunche or jalmahal ke paas unhone jaipur naresh kaa vaajapeya-yajna nirvighn puraa karavaaya| purnahuti se ek raat pehle, kehete hai ek vikat brahmarakshas swapn main goswamiji ke saamne upasthit hua- jisane unase shastrarth karne kii chunauti is soochna ke saath di ki pehle ke paanch kaashi-pandit shastrarth main usase parajeet ho kar hi uskaa grass ban chuke the. goswamiji ne brahmarakshas kii is chunauti ko sweekaar kiya or use shastrarth main haraa kar vaajapeya-yajna purnahuti ke saath vidhivat sampann karaayaa| 
 par raja dwaara is tathy ko chhipaane ke liye ki pehle ke paanch kaashi-pandit shastrarth main brahmarakshas se parajeet ho kar uskaa niwala ban chuke the, khinn shivanandji, amer maharaja se bina daan-dakshina liye amer se mahapura laut aaye| kehete hai jab maharaja vishnusingh ko shivanandji kii naaraazgi kii bhanak lagi to unhen manaane khud vah apane putr savai jaisingh ke saath mahapura pahunche| shivanandji ne savai jaisingh ke bare main kuch behad sateek bhavishyavaaniyan karte hue maharaja ko nirdesh diya ki brahmarakshas kii 'pretamukti' ke liye vah kisi jane-maane karmkandi pandit ko gaya or kaashi bhijwaayen| unhone kinchit aprasantaapurvak maharaja ko paanch-panditon ke vadh kaa uttaradaayi maanate, unhen kai pracheen shastron kaa hawala dete hue prayaashchithtswarup ashwamedh yajna karwaane kii salaah bhi tabhi di hogi | nirdosh brahmanon kii mrityu se vyathit hone ke kaaran unhone maharaja ke saamne mahapura main or rahane main anichhaa bhi badi vinamrata se prakat kii| antat apane chote bhai ke paas paanch gaanvon kii jaagir or akut-sampatti kaa parityag kar goswamiji kuch samay baad bikaner ke raajaguru ke rup main maharaja anupasingh ke yahan chale gaye"- jinka bikaner kulguru-raajaguru hone kaa aamantran/anurodh kab se inke paas lambit tha|
 yah shubh he ki chah sau saal baad bhi shivanand goswami kii pracheen saahitiyik rachana-parampara uttar bharat ke pravasi andhra aatreya pariwaron main aaj bhi nirbaadh nirantar jari he! kalanath shastri evam ghanashyam goswami or pandit kanthmani shastri ne shivanandji ke baad kii peedhee ke vidwaan tailang brahmanon dwaara samay-samay par likhe sanskrit/ vrijabhasha granthon kii suchi prakashit kii he, jisamen shri niketan ji kii 'aaryasptshati, chakrapani bhatta kii 'panchayatan-prakaash' ramanji kii kriti 'vanshavali', kanhaiyalalji kii pustak 'kanishtha purnabhishek stotra', ishwaridatt ke 31 granth or janardan goswami, anandi devi, devidutt goswami, mandan kavi, padmakar, gadadhar bhatta, ramprasad bhatta 'prabhakar', lakshmidhar bhatta'shridhar', banshidhar bhatta, ambuj bhatta, mihilal, gaurishankar sudhakar, govind kavishwar, guru kamalaakar 'camel' bhalchandra raav jaise anek vidwaanon kii pustaken shaamil hai. isi aatreya vansh main janme reetikaal ke yashasvi mahakavi padmakar kaa naam kisne nahin suna?
 padmakar mahapuramaharaja bishansinghbhatta mathuranath shastrigoswami harikrishna shastri‎kalanath shastri
 
