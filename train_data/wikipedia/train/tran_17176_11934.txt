 suvyavasthit dhwani, jo ras kii sristi kare, sangeet kehalaati he. gayan, vaadan va nrity ye teenon hi sangeet hai. sangeet naam in teenon ke ek saath vyavhaar se padaa he. gaanaa, bajaanaa or naachna praayah itane puraane he jitna purana aadmi he. bajaane or baaje kii kala aadmi ne kuch baad main khoji-sikhi ho, par gane or naachne kaa aarambh to na keval hazaron balki lakhon varsh pehle usne kar liya hoga, isamen andeh nahin.
 gaan maanav ke liye praaia: utana hi swaabhaavik he jitna bhaashan. kab se manushya ne gaanaa prarambh kiya, yah batalaana utana hi kathin he jitna ki kab se usne bolnaa prarambh kiya. parantu bahut kaal biit jane ke baad uske gaan ne vyavasthit rup dhaaran kiya. jab swar or lay vyavasthit rup dhaaran karte hai tab ek kala kaa pradurbhaav hota he or is kala ko sangeet, mujeec yaa mausiiki kehete hai.
 yuddh, utsav or prarthana yaa bhajan ke samay maanav gane bajaane kaa upyog karata chalaa aayaa he. sansar main sabhi jatiyon main baansuri ityadi phunk ke vaadya, kuch taar yaa taant ke vaadya, kuch chamade se madhe hue vaadya, kuch thonkkar bajaane ke vaadya milte hai.
 aisa jaan padataa he ki bharat main bharat ke samay tak gaan ko pehle keval 'geet' kehete the. vaadya main jahaan geet nahin hota tha, keval daada, diddid jaise shushk akshar hote the, vahaan use 'nirgeet' yaa 'bahirgeet' kehete the or nritt athwa nrity kii ek alag kala thi. kintu dhire-dhire gaan, vaadya or nrity teenon kaa "sangeet" main antarbhaav ho gaya - geetan vaadyan tathaa nrityan trayan sangatmuchyate.
 bharat se baahar anya deshon main keval geet or vaadya ko sangeet main ginate hai; nrity ko ek bhinn kala maanate hai. bharat main bhi nrity ko sangeet main keval isliye gin liya gaya ki uske saath baraabar geet yaa vaadya athwa donon rahete hai. upar likhaa ja chukaa he ki swar or lay kii kala ko sangeet kehete hai. swar or lay geet or vaadya donon main milte hai, kintu nrity main lay maatr he, swar nahin. ham sangeet ke antargat keval geet or vaadya kii charchaa karenge, kyonki sangeet keval isi arth main anya deshon main bhi vyavahrut hota he.
 sangeet kaa aadim strot prakritik dhvaniyaan hi he. prak sangeet-yug main manushya ke prakruti kii dhvaniyon or unki vishisht lay ko samajhane kii koshish kii. har tarah kii prakritik dhvaniyaan sangeet kaa aadhaar nahin ho saktin, at: bhav paidaa karne vaali dhvaniyon ko parakhkar sangeet kaa aadhaar banane ke saath-saath unhen lay main baandhane kaa prayaas kiya gaya hoga. prakruti kii ve dhvaniyaan jinhone manushya ke man-mastishk ko sparsh kar ullasit kiya, vahi sabhyataa ke vikaas ke saath sangeet kaa saadhan baniin. haalanki vichaarkon ke bhinn-bhinn mat hai. darshanikon ne naad ke chaar bhaagon para, pashyanti, madhyamaa or vaikhari main se madhyamaa ko sangitopayogi swar kaa aadhaar mana. darwin ne kaha ki pashu rati ke samay madhur dhwani karte hai. manushya ne jab is prakaar kii dhwani kaa anukaran armbh kiya to sangeet kaa udbhav hua.’’ karl stamph ne bhashaa utpatti ke baad manushya dwaara dhwani kii ektarata ko swar kii utpatti mana. unnisvin shatee ke uttararddh main bharatendu harishchandr ne kaha ki ‘‘sangeet kii utpatti maanviya samvednaa ke saath hui.’’ unhone sangeet ko gane, bajaane, bataane or naachne kaa samucchy bataaya.
 praachya shastron main sangeet kii utpatti ko lekar anek rochak kathaayen hai. devraj indra kii sabha main gayak, vadak va nartak hua karte the. gandharv gaate the, apsaraayen nrity karti thim or kinnar vaadya bajaate the. gandharv-kala main geet sabase pradhan rahaa he. aadi main gaan tha, vaadya kaa nirmaan peeche hua. geet kii pradhanta rahi. yahi kaaran he ki chaahe geet ho, chaahe vaadya sabakaa naam sangeet pad gaya. peeche se nrity kaa bhi isamen antarbhaav ho gaya. sansar kii jitani arya bhashaayen hai unamem sangeet shabd achche prakaar se gane ke arth main miltaa he.
 'sangeet' shabd ‘sam+gr’ dhaatu se bana he. anya bhashaaon main ‘san’ kaa ‘sin’ ho gaya he or ‘gai’ yaa ‘ga’ dhaatu kisi na kisi rup main isi arth main anya bhashaaon main bhi vartmaan he. anglosaxn main iskaa roopaantar he ‘singhn’ jo aadhunik angreji main ‘singh’ ho gaya he, iceland kii bhashaa main iskaa rup he ‘sig’, danish bhashaa main he ‘singh, dach main he ‘tsingan’, german main he ‘singen’ . arabi main ‘gana’ shabd he jo ‘gaan’ se purnatah miltaa he. sarvapratham ‘sangitaratnakar’ granth main gayan, vaadan or nrity ke mail ko hi ‘sangeet’ kaha gaya he. vastutah ‘geet’ shabd main ‘sam’ jodakar ‘sangeet’ shabd bana, jiskaa arth he ‘gaan sahit’. nrity or vaadan ke saath kiya gaya gaan ‘sangeet’ he. shastron main sangeet ko sadhana bhi mana gaya he.
 pramanik taur par dekhen to sabase pracheen sabhyataaon ke avshesh, murtiyon, mudraon va bhittichitron se jaahir hota he ki hajaaron varsh purv log sangeet se parichit the. dev-devi ko sangeet kaa aadi prerak sirf hamaare hi desh main nahin mana jaataa, europe main bhi yah vishwaas rahaa he. europe, arab or faras main jo sangeet ke liye shabd hai us par dhyaan dene se iskaa rahasy prakat hota he. sangeet ke liye unani bhashaa main shabd ‘mausiki’, latin main ‘musika’, francisi main ‘musik’, portugi main ‘musika’, german main moosik’, angreji main ‘mujeec’, ibrani, arabi or farsi main ‘mosiki’. in sab shabdon main samya he. ye sabhi shabd unani bhashaa ke ‘mus’ shabd se bane hai. ‘mus’ unani parampara main kavy or sangeet kii devi maani gayi he. kosh main ‘mus’ shabd kaa arth diya he ‘di insapiring godes of saang’ arthath ‘gaan kii prerica devi’. yunaan kii parampara main ‘mus’ ‘jyos’ kii kanya maani gayi hai. jyos’ shabd sanskrit ke ‘dyus’ kaa hi roopaantar he jiskaa arth he ‘swarg’. ‘jyos’ or ‘mus’ kii dhaaran brahma or saraswati se bilkul milti-julati he.
 bhartiya sangeet kaa janm veda ke uccharan main dekha ja saktaa he. sangeet kaa sabase pracheenatam granth bharat muni kaa naatyashaastra he. anya granth hai: brihaddeshi, dattilam, sangitaratnakar.
 sangeet hamaare liye kaaphi mahatvapurn he. or yah hamaari dainik jindagi kaa hissaa ban chukaa he. sangeet keval manoranjan ke liye hi nahin suna jaataa he. varan iske kai saare phaayde hai. ab sangeet kaa prayog vaigyanik anek rogon ke upachaar ke andar bhi kar rahe hai. anek vaigyanik research ne is baat ko pramanit kiya he ki sangeet sunne se kai saare maansik phaayde hote hai.
 aaj kal har insaan kii jindagi daud dhoop se bhari rahati he. kaam karte karte ham buree tarah se thak jate hai. jab sangeet sunate hai to hamaara dimag relex mod ke andar aata he. hamaare dimag me nai energy kaa sanchaar hota he. va ham acha feel karte hai. sangeet hamaare mood ko badal detaa he. sangeet dimag me cartisol ke str ko kam karata he. jisase dimag behatar tareeke se kaam karata he.
 kaam kii vajah se dimag kii nase zyada thak jaati hai. sangeet sunne se dimag ko aaraam miltaa he jahaan par kai baar dawaaen kaam nahin karti hai .vahaan mujeec therapy kaam karti he.
 kuch vaigyanik shodh yah bataate hai ki jab insaan kisi tarah ke dard se peedit hota he to use uskaa man pasand sangeet sunaaya janaa chahie . jisase uskaa dhyaan dard se hat jaataa he. or use dard kaa ehsaas kam hota he.sangeet sunne se dimag me dopamine kaa str adhik hota he. jo khushi paidaa karata he.
 america vaigyanikon ke anusaar sangeet therapy fefdon ke liye kaaphi acchhee rahati he. saans se sambandhit rogi ko sangeet therapy se ilaj karne se phayda miltaa he. lekin gambheer saans ke rog isse sahi nahin ho pate hai.
 jin logon kii yaadasht acchhee nahin hoti he. unako sangeet sunanaa chahie . jisase unki yaadasht acchhee ho jaati he. or dimag kaaphi behatar tareeke se kaam karne lag jaataa he.
 sangeet sunne se dimag ke andar endorfins hormone kaa straav hota he .vaigyanikon ke anusaar rojaanaa 30 minute sangeet sunne se dil kii kshamta ke andar badhotaree hoti he. eksrasij ke saath sangeet sunne se dil kii kaaryakshmata ke andar ijapha hota he.
 achche sangeet sunne se dimag ke andar chal rahe bekaar ke vichaaron ko viraam miltaa he. or raat ke samay dimag puraa khaali ho jane se acchhee neend aati he. aamtaur par jin logon ko neend nahin aati unako sone se pehle kuch der achche gane sunne chahie.
