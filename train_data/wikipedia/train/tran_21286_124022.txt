 jank food par schoolo me roak ke kai myne he. aap log yah bhi jaanate honge ki aajkal baccho me motaape ki samasya surasa ke muh ki tarah badh rahi he. isaki sabase bady vajah schoolo or ghar me parose jane vaala jank food he. iske upar lagaayi gayi roak kii vajah jaan ne ke liye hame pehle iske bare me jaananaa hoga. junk food aamtaur par vishwa bhar main chips, candi jaise alpaahar ko kaha jaataa he. burgers, pizza jaise tale-bhune fast food ko bhi junk food kii sangya di jaati he to kuch samudaay jairo, tako, fish or chips jaise shastreey bhojanon ko junk food maanate hai. is shrenee main kya-kya aata he, ye kai baar saamaajik darje par bhi nirbhar karata he. ucchvarg ke liye junk food kii suchi kaaphi lambii hoti he to madhyam varg kai khaadya padaartho ko isse baahar rakhte hai. kuch had tak yah sahi bhi he, khaskar shastreey bhojan ke maamle main. sadiyon se paaramparik vidhi se taiyaar hone vaale ye khaadya padaarth poshak tatwon se bharpoor hote hai.
  jank food kaa itihaas 
 junk food shabd kaa istemaal sabase pehle 1972 main kiya gaya tha. iskaa uddeshy tha zyada calories or kam poshak tatwon vaale khaadya padaartho kii taraf logon kaa dhyaan aakrisht karnaa. samay ke saath logon kii isamen ruchi badi lekin khadyann utpaadan karne waalon par khaas asar najar nahin aayaa jo dhire-dhire inaki kismein badhaate rahe. isaki vajah junk food kaa rakrakhaav kaaphi aasaan hona he. junk food kaa prayog hanikaarak nahin he, basharte khanpan main santulit aahaar kii koi kami na ho. aalu ke chips kha lene main koi buraai nahin, lekin puri tarah junk food par nirbhar hone se gambhir swasthya samasyaayein utpann ho sakati hai. phir bhi, junk food bacchon ko kaaphi lubhaata he, ise dekhte hue kai deshon main inke vigyapanon par niyantran or nigaraanee kii vyavastha bhi kii gai he.
 vishwa me jank food par roak kii vajahsanjay gandhi snatakottar anusandhan santhaan ke endocrinology vibhaag ke professor dow susheel gupta ke anusaar junk food aane se pichley das saalon main motaape se grast rogiyon kii sankhya kaaphi badi he. inamen keval bachche hi nahin balki yuva varg bhi shaamil he. isi santhaan ke gastroentrolaji vibhaag ke professor ji. choudhary kehete hai ki, junk food main atyadhik carbohydrate, vasa or sharkara hoti he. isamen adhiktar talakar banaae jane vaale vyanjanon main pizza, burgers, franki, chips, chocolate, petes mukhya rup se shaamil hai. vielsisi kii aahar visheshgy pallavi kean anusaar burgers main 150-200, pizza main 300, sheethal peya main 200 or pastery, kek main kareeb 120 kilo calories hoti he jo aajkal logon par motaape ke rup main haaavee ho rahaa he. yah bhi kaha gaya he ki garbhavastha main galat khanpan se aane vaale bachche ko aaajeevan motaape, hai cholestrol va blad sugar kaa khatra ho saktaa he.junk food ke seven or motopa se mahilaon main hormone kii kami ho jaati he jisase ve banjhapan kii shikaar ho sakati hai. 0
 bharat me jank food par roak kii vajahbharat sarkaar ne 2009 me jank food or usase ho rahe dushprabhavo ke bare me survey karavaaya to pataa chalaa ki amuman sabhi schoolo me hai cholesterol va hai sugar vaale khaadya padaarth parose ja rahe he, to ttakaaleen shiksha mantri shri kapil sibbayal ne cabinet ke paas schoolo me bik rahe jank food par roak lagane kaa prastaav bheja to use bahumat se paarit kar diya gaya. kuchh logo ne isk virodh kiya lekin jab unhe jnk food ke nuksaan samajhaaye gayi to ve bhi maan gayi.
