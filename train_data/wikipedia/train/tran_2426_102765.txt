 jab do halke nabhik paraspar sanyukt hokar ek baari tatv ke nabhik kii rachana karte hai to is prakriya ko nabhikeey sanlayan kehete hai. nabhikeey sanlayan ke falswaroop jis nabhik kaa nirmaan hota he uskaa dravyaman sanlayan main bhaag lene vaale donon nabhikon ke sammilit dravyaman se kam hota he. dravyaman main yah kami urja main roopaantarit ho jaati he. jise albert oinstin ke sameekaran E = mc2 se gyaat karte hai. taron ke andar yah kriya nirantar jari he. sabase saral sangyojan kii prakriya he chaar hydrogen parmaanuon ke sangyojan dwaara ek hilium parmaanu kaa nirmaan.41H1 → 2He4 + 2 positron + urja1H2 + 1H2 → 2He4 + 23.6 MeV1H3 + 1H2 → 2He4 + 0n1 + 17.6 MeV1H1 +1H1 +1H1 +1H1 = 2He4 + 21β0 + 2V + 26.7 MeVisI nabhikeey sanlayan ke siddhanth par hydrogen bam kaa nirmaan kiya jaataa he.nabhikeey sanlayan ucch taap evam ucch daab par sampann hota hajiski prapti keval nabhikeey vikhandan se hi sambhav he. surya se nirantar praapt hone vaali urja kaa strot vastav main surya ke andar ho rahi nabhikeey sanlayan prakriya kaa hi pariman he. sarvapratham mark olephant nirantar parishram karke taron main hone vaali is prakriya ko 1932 main prithvi par dohraane main safal hue, parantu aaj tak koi bhi vaigyanik isko niyantrit nahin kar sakaa he. isko yadi niyantrit kiya ja sake to yah urja prapti kaa ek ati mahatvapurn tarika hoga. puure vishwa main nabhikeey sanlayan kii kriya ko niyantrit rup se sampann karne kii disha main shodh kaary ho rahaa he.
