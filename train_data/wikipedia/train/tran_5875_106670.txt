 shankuk, yaa noman, din main samay gyaat karne kaa saral pracheen upkaran tha. 
 isamen mukhyat: farsh, yaa kisi kshaitij samtal, par ek khadaa chad hota tha, jisaki chaaya kii sthiti din kaa samay bataati thi. 2,000 i. pus. main hi babilonia main iskaa prayog hota tha or heradotus ke anusaar anexymander ne lagbhag 600 i. pus. yunaan main iskaa prachaar kiya. khadey chad kii chaaya kii lambaai, disha tathaa chaaya ke agr dwaara anurekhit rekha se ravimaarg ke tiryakta, aynant kii tithi or yamyottar kaa pataa lagaana sambhav hota tha.
 kabhi-kabhi shanku kaa khadaa chad kisi golardh ke avatal prishth ke centre main bithaaya jaataa he. ek roopantaran main, yah ek unchaa gumbad tha, jiske upree bhaag main chhed bana tha, jisase hokar surya kaa prakaash farsh par bindu ke rup main padataa tha. rome kii pracheen kaal kii kuch dhoopghadiyon main, jinhen chakrardh kehete the, yah ek kshaitij shalaka ke rup main tha, jo patt ke sarvocch vakr kor ke centre par aabaddh hota tha. parthiv aksh ke samaantar aabaddh dhoopghdi kii tirchhi shalaka ko bhi shanku kehete hai.
 bharat main prayog aane vaale sabase pracheen khayolic yantra shankuk or jal ghadi the. 7veen shatabdi ke armbh main brahmagupta ne 10 prakaar ke yantron kaa varnan kiya he. pashchavarti bhartiya khagolavidon ne ise hi maamuli parivartanon ke saath sweekaar kar liya he. 
