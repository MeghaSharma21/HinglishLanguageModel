 1839 main scotland ke ek luhaar kirkapatric macmillan dwaara aadhunik cykil kaa avishkaar hone se purv yah astitv main to thi par is par baithkar jameen ko paanv se peeche kii ore dhakelkar aage kii taraf badha jaataa tha. macmillan ne isamen pahiye ko pairon se chalaa sakane yogya vyavastha kii.
 aisa mana jaataa he ki 1817 main germany ke bairan phon drevis ne cycle kii ruparekha taiyaar kii. yah lakdi kii bani cykil thi tathaa iskaa naam dressiyen rakhaa gaya tha. us samay is cykil kii gati 15 kilo meter prati ghanta thi. iskaa alp prayog 1830 se 1842 ke bich hua tha.
 iske baad macmillan ne bina pairon se ghasite chalaaye ja sakane vaale yantra kii khoj kii jise unhone velocipid kaa naam diya tha. par ab aisa mana jane laga he ki isse bahut purv 1763 main hi france ke piyare lalament ne isaki khoj kii thi.
 europea deshon main bisikil ke prayog kaa vichaar logon ke dimag main 18veen shatabdi ke uttarardh main hi aa chukaa tha, lekin ise murtarup sarvapratham san 1816 main paris ke ek karigar ne diya. us yantra ko hobbi horse, arthath kaath kaa ghoda, kehete the. pair se ghumaae janevaale crankon yukt pahie kaa avishkaar san 1865 i. main paris nivasee lalemen ne kiya. is yantra ko velocipid kehete the. isapar chadhanevaale ko behad thakaavat ho jaati thi. at: ise hadtod bhi kehane lage. isaki sawari, lokapriy ho jane ke kaaran, isaki badhati maang ko dekhakar england, france or america ke yantranirmaataaon ne isamen anek mahatvapurn sudhaar kar san 1872 main ek sundar rup de diya, jisamen lohe kii patali pattee ke tanayukt pahie lagaae gaye the. isamen aage kaa pahiyaa 30 inch se lekar 64 inch vyas tak or peeche kaa pahiyaa lagbhag 12 inch vyas kaa hota tha. isamen crankon ke atirikt goli ke vering or brake bhi lagaae gaye the.
 bharat main bhi cycle ke pahiyon ne aarthik tarakkee main ahm bhoomika nibhaai. 1947 main aazaadee ke baad agle kai dashak tak desh main cycle yatayaat vyavastha kaa anivaary hissaa rahi. khaastaur par 1960 se lekar 1990 tak bharat main zyaadaatar pariwaron ke paas cycle thi. yah vyaktigat yatayaat kaa sabase taqatvar or kifayati saadhan tha. gaanvon main kisaan saptahik mandiyon tak sabji or duusari fasalon ko cycle se hi le jate the. doodh kii supplai gaanvon se paas se kasbaai bazaaron tak cycle ke jariye hi hoti thi. dak vibhaag kaa to puraa tantra hi cycle ke boote chalata tha. aaj bhi postman cycle se chitthiyaan baantate hai.
 jamaana badla or courier sevaayen zyada bharosemand ban gayi, lekin cycle kii ahmiyat yahaan bhi khatm nahin hui. badi sankhya main courier baantne vaale bhi cycle kaa istemaal karte hai. 1990 main desh main udaarikaran kii shuruyaat hui or tej aarthik badlaav kaa silsilaa shuru hua. desh kii yuva peedi ko motorcycle kii sawari zyada bha rahi thi. license permit raaj main scooter ke liye saalon intjaar karne waalon kaa dhairya chuk gaya tha. udaarikaran ke kuch saal baad shahari madhyavarg ko apane shauk puure karne ke liye paisa kharch karne main hichak nahin thi. shaharon main motorcycle kaa shauk bad rahaa tha. gaanvon main bhi is maamle main badlaav kii shuruyaat ho chuki thi. rajdoot, bullate or bajaj samooh ke scooter nae bharat main peeche chhot rahe the. hero honda desh kii nai dhadkan ban rahi thi. yah badlaav aane vaale saalon main or tej hua. desh main badlaav ke donon pahiye badal gaye the. iske baavjood bharat main cycle kii ahmiyat khatm nahin hui he. shaayad yahi vajah he ki china ke baad duniya main aaj bhi sabase zyada cycle bharat main banati hai.
 nabbe ke dashak ke baad se cykilon kii bikri ke aankanon main ahm badlaav aayaa he. cykilon kii kul bikri main badhotaree ai he, lekin gramin ilaakon main isaki bikri main giravat ai he. aasaan aarthik praayojan kii badaulat log motorcycle ko in ilaakon main zyada tarjeeh de rahe hai. darasal, 1990 se pehle jo bhoomika cycle kii thi, uski jagah gaanvon or shaharon main motorcycle ne le lee. 2002-03 main dopahiyaa gadiyon kii bikri jahaan 48.12 lakh thi, vah 2008-09 main badhkar 74.37 lakh ho gai thi. iskaa matlab yah he ki pichley kaarobaari saal main desh main jitani cycle bikin, utani hi bikri dopahiyon kii bhi rahi.
 bisikil ke vibhinn bhaag nimnlikhit hai :
 bisikil kaa sabase mahatvapurn ang uskaa frem he. frem kii banaavat aisi honi chahie ki usapar laganevaale purjein apana kaam kushaltapurvak kar saken. bisikil kii tikoni frem or aage tathaa peeche ke chimate khokhli, gol naliyon se banaae jate hai. phir unhen frem ke konon par uchit prakaar ke braketon main phasaakar jhaal diya jaataa he. tikoni frem ke banane main dhyaan rakhaa jaataa he ki uski naliyon kii madhya rekhaayen ek hi samtal main rahen. frem main laga aage kaa stearing sira, usapar laganevaale handls kaa danthal or aage ke chimate ke danthal kii madhya rekhaayen ek duusari par sampati honi chahie. donon taru ke chimaton kii bhujaayen bhi unki madhya rekha se samamit tathaa samaantar honi chahie. chakkon kii madhya rekha chimaton kii madhya rekha par sampati honi chahie, anyathaa bisikil santulit rahakar sidhi nahin chal sakegi.
 pahiyon main aajkal naabhi kii sparsheey disha main are lagane kaa rivaaj he. sparsheey are, pahie ke ghere par bhraamak bal bhalee prakaar se daal sakate hai. prayek do asann are kaichinuma lagakar, hub kii flaj se sparsheey disha main jhuke rahete hai. peeche ke pahie main 40 or agle main 32 are lagate hai, at: usee ke anusaar uske gheron main chhed banaae jate hai or habon kii prayek flanz main ghere kii aadhi sankhya main chhed banaae jate hai. chakkaa taiyaar karte samay vyasabhimukh aath aron ko pehle lagaakar sahi kar lete hai, phir shesh aron ko usee kram se bharte jate hai. chitron main hub kii bai taraf kii flanz main hi are lagaakar dikhaae gaye hai, jo kram se ghere par visham sankhyankit chhedon main hi baithe he. sam sankhyankit chhedon main dahini taraf kii flanz ke are baithenge, at: unke sthanon ko khaali dikhaaya gaya he.
 taar se bane are sadaiv tanaav kii sthiti main rahane ke kaaran taan kehalaate hai. prayog karte samay bhi pahiyon ke aron kii samay samay par pariksha karte rahanaa chahie, koi ara dhilaa or koi adhik tanaav main nahin hona chahie. ungali se bajaakar sabko dekha jaae to unamem ek si awaz nikalni chahie, anyathaa pahie tede hokar are tuutane lagenge. unhen kasne kaa kaam ghere par lagi nipalon ko uchit disha main ghumaakar kiya ja saktaa he.
 bisikil ke acchhee prakaar kaam kar sakane ke liye uske ball beringon kii taraf dhyaan dete rahanaa aavashyak he. yadi kisi bering main se zaraa bhi awaz nikalati ho to avashya hi usamen koi kharabi he. use kholkar uske donon taraf kii goliyon kii ginati kar, kapade se ponchkar saaf chamakaa lijie. yadi koi goli tuuti, chatkhi yaa ghis gai ho to use badal dijie, phir uski katori ke valayakaar khaanche tathaa konon ko dekhie. ve ghise, kate, yaa khurdare na hon. yadi kharaab hon, to unhen bhi badal dijie. yadi uparyukt koi aib na ho tathaa goliyaan bhi ek hi sankhya main tathaa samaan naap kii hon, to usamen tel kii kami samajni chahie. bering ke kisi bhi bhaag main kisi bhi prakaar kaa kachra yaa keechad to hona hi nahin chahie.
 yah pichley pahie main lagaai jaati hai, jiske dwaara savaar apni ichha or aavashyaktaanusaar bisikil kii chaal ke anupaat ko badal sake. aajkal teen chaal denevaale giar habon kaa adhik prachaar he. aisi giar naabhi bhi banaai jaati he ki peeche ko, arthath ulataa, pedal chalaane se brake lag jaataa he. chaal badalane ke liye zanjeer chakra or naabhi ke bich kii chaal ke anupaat ko, naabhi kii dhuree ke madhya lagi baarik kadiyonwali ek zanjeer ko khinchakar badal diya jaataa he. ise khinchne se naabhi ke bheetar lage guaron kii sthiti badal jaati he. zanjeer ko khinchne kaa kaam to savaar apane liveron dwaara jor lagaakar karata he, lekin waapas lautne kii kriya naabhi ke bheetar lagi kamaani dwaara swat: hi ho jaati he. naabhi ke purje kholane ke liye, pehle baayein haath kaa cone kholkar, phir daahine haath kii taraf lagi goliyon kii ring kholani chahie.
 peeche ke chakke par iske laga dene se savaar jab chaahe pair chalaanaa band kar saktaa he, phir bhi vah pahiyaa aazaadee se ghumta rah saktaa he. yah do prakaar kaa hota he, ek to gharshan belan yukt or doosraa ratchet daant yukt. prayek mukt chakra main yah gun hona chahie ki bhitari purjon ke atak jane se pedal kii zanjeer par khinchaav na paidaa ho or dubaara jab pedal chalaae jaaen tab bhitari purje ek dam aapas main jutakar kaam karne lagen or phisalein nahin. saath hi chakra kii banaavat dhul or pani ke liye abhedya honi chahie. aajkal ratchet daant yukt mukt chakra kaa hi adhik prachlan he. iske ghere kii bhitari paridhi par ratchet ke daant kate hai, jinamein yathasthaan lagaae kute atakkar, pedal kii zanjeer ke madhyam se savaar dwaara die hue khinchaav ko pahie kii naabhi par pareshit kar dete hai. pedal chalaanaa band hote hi zanjeer thahar jaati he tathaa ve kute kamaani ke jor se rechat ke daanton main baari baari se girte hai, jisase "katkat" kii aawaaj hoti he.
 yadi dubaara chalaane par mukt chakra phisalane lage, athwa jam ho jaae, to use thik karne kii pehali tarkeeb yah he ki usamen mitti kaa tel khub bharkar pahie ko khaali ghumaya jaae, jab vah sab tel nikal chuke tab usamen snehan tel de diya jaae. yadi aib dur na ho, to chakra ke dhakkan ko khol kar dekhnaa chahie ki kahin kute ghis to nahin gaye hai, athwa unki kamaniyaan hi tut gai hon. phir use bheetar se bilkul saaf kar toote purje yaa goliyaan nai badalakar, dhakkan kii chudiyaan saavdhaanee se sidhi kas deni chahie.
 tair ko pahie ke ghere par jamaaye rakhane ke liye iske donon kinaaron par yaa to ispaat ke tarayukt, athwa rabar kii hi kathor gonth bana di jaati he, jo chakke ke ghere ke mude hue kinare ke neeche dabakar ataki rahati he or bhitari rabar nalee main hawa bhar dene se tair tanakar yathasthaan baith jaataa he.
 bhitari nalee main itani hi daab se hawa bharani chahie jisase tair savaar kaa bojha sah le or pahie kaa gheraa sadak ke kankad pattharon se nahin takaraae, anyathaa nalee ke kuchle jane or tair ke fat jane kaa dar rahegaa. aavashyaktaa se adhik hawa bhar dene se tair kaa lacheelaapan kam hokar bisical sadak par uchhalati hui chalati he, lekin aavashyak maatra main kasakar hawa bhar dene se pahie kaa vyas apni seemaa tak bad jaataa he or acchhee sadak par chalate samay pedal se kam maatra main shakti lagaani padati he.
 bhitari nalee main hawa bharne ke liye bud ke hawa valb kaa bahudhaa prayog hota he, jisaki banaavat chitra 13. main spasht dikhaai gai he. rabar kaa valb tub fata, kuchlaa or sada galaa nahin hona chahie. balve ke plag ke upree sire par laganevaali topi sadaiv lagi rahani chahie. balve kaa aadhaar nat ghere par sakhti se ksaa rahanaa chahie. balve kaa plag, rabar ke balve tub sahit bina rukaawat ke pravisht hokar, khaanchon main baith janaa chahie.
 pedal craikon ko unki dhuree se cotteron dwaara hi joda jaataa he. bisikil ke girane, athwa durghatana ke kaaran, yadi crack yaa dhuree tedi ho jaaen, to krinkon ko juda karne ke liye, unpar lage cotter ke nat ko kholkar, kater ke chudeedaar sire ko hathode se thonk kar cotter ko nikaal lenaa chahie, lekin dhyaan rahe ki chudiyaan kharaab na ho jaaen. crank ke vaksh ke neeche lohe kii koi laag lagaakar hi cotter thonknaa chahie, anyathaa crank dhuree yaa ball bering par jhatka pahunchega. kharabi ke kaaran yadi donon crank ek sidh main na hon, to cotter ke chapate bhaag ko retkar, yaa palatakar, samanjit kar dena chahie. yadi crank apni dhuree par dhilaa ho, to cotter ko adhik gaharaai tak thokane se bhi kaam ban jaataa he. bahut dinon tak deele cotter se hi bisikil chalaate rahane se cotter or crank kaa chhed, donon hi, cat jate hai tathaa dhuree kaa khaanchaa bhi bighad jaataa he. at: nayaa cotter badalanaa hi acha rahata he. bisikil ke girane se akasar pedal pin bhi tedi ho jaati he. aisi haalat main pedal ke baahar kii taraf vaale vering kii topi utarkar uskaa samanjak cone nikaalkar goliyaan haath main le leni chahie. phir pedal kii frem ko sarkaakar, bhitaravale vering kii goliyaan bhi samhaalkar le leni chahie, aisa karne par pedal nikal aayega or padalpin hi crank main lagi rah jaaegi. uskaa nirikshan kar tathaa guniyaan main sidhaa kar, pedal ko yathapurv band dena chahie.
 yah zanjeer choti choti pattinuma kadiyon, belanon or rivaton dwaara banaai jaati he. ise saaf kar, tel kii chiknayee dekar or uske khinchaav ko sanmajit kar thik haalat main rakhana chahie. zanjeer ke rivatiy jodon ke deele hone tathaa belanon ke ghis jane se uski samgr lambaai bad jaaya karti he. pedal ke dantachakr ke daanton kaa pich to badalata nahin, at: zanjeer chakra se utar kar takalif detii he. isaki pahichaan yah he ki patr par chadhi hui zanjeer ke sparshachaap ke bich main, use anguthe or tarjani se pakadakar baahar kii taraf khinchaa jaae. yadi zanjeer lagbhag inch hi khinchati he, tab to thik he or yadi inch tak khinch jaati he to avashya hi ghiskar dhili ho gai hogi. at: badal deni chahie.
 pahiyon ke gheron par dabaav daalanevaale hastchalit brikon kii karypranali liver or dandon ke sambandh par aadhaarit hoti he. bauden ke brake, ispaat kii lacheelee nalee main lage ek atampidya taar ke khinchaav par aadhaarit hote hai. brikon ko chhudaane ke liye kamaani kaam karti he. brake, suraksha kaa pradhan upkaran he, at: brake ke danda susamanjit rahane chahie, arthath aise rahane chahie ki ve aron yaa tiron main na ataken. danda majboot hone ke saath saath saralata se jodon par ghoomanevaale hone chahie. dekhne main achche or purjein saaf suthere bhi rahane chahie.
