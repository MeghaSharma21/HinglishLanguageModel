 sammohan vah kala he jiske dwaara manushya us ardhachetanavastha main laayaa ja saktaa he jo samadhi, yaa swapnavastha, se milti-julati hoti he, kintu sammohit avasthaa main manushya kii kuch yaa sab indriyaan uske vash main rahati hai. vah bol, chal or likh saktaa he; hisaab laga saktaa he tathaa jaagrathavastha main uske liye jo kuch sambhav he, vah sab kuch kar saktaa he, kintu yah sab kaary vah sammohankarta ke suzav par karata he.kabhi kabhi yah sammohan bina kisi suzav ke bhi kaam karata he or keval likhaai or padhai main bhi kaam karata he jaise ke phalane marz kii dawa yahan milti he is prakaar ke hypnosis kaa prayog bharat main zyada hota he
 bharat main ati pracheen kaal se sammohan tathaa isi prakaar kii anya rahasyamay, adbhut prabhavotpadak, gupt kriyaayein prachlit hai. anya purvi deshon main bhi ye agyaat nahin rahi hai. yah nishchay he ki yadi sabane nahin to inamen se adhikansh ne in kriyaaon kaa gyaan bharat se praapt kiya, jaise tibet ne. naton, saadhuon tathaa yogiyon main in kriyaaon ke jaananevaale paae jate hai. in vishisht mandalon ke logon ko chhodkar anya manushyon main inkaa gyaan bahut thodaa, yaa kuch bhi nahin, rahata. anadhikari ke gyaata hone se anisht kii ashanka samaj, purvi deshon main is vishay ke samarth logon ne ise sarvatha gopneey rakhaa. is kaaran aaj bhi is sambandh main jo kuch nishchit rup se likhaa ja saktaa he vah europe kii dein he, jahaan iskaa vaigyanik adhyayan karne kii cheshtaa kii gai he.
 atharahavin sadi ke madhya main franz e. mesmar naamak vienna ke ek chikitsak ne sarvapratham sammohan kaa adhyayan prarambh kiya. inhone kuch safalataa tathaa badi prasiddhi praapt kii, kintu is sambandh main jin siddhanton kii inhone kalpana kii ve galat siddh hue. jo siddhant aajkal sweekrut hai, unka vivechan libalt tathaa vernahim naamak do francisi doctoron ne kiya tha. inke anusaar sammohan kaa anivaary pravartak suzav yaa prerana kaa sanket hota he.
 yah nishchit rup se samaj lenaa chahie ki sammohankarta jaadugar, athwa daivi shaktiyon kaa swami, nahin hota. manushyon main se adhikansh prerana yaa suzav ke prabhaav main aa jate hai. yadi koi ajna, jaise "aap khadey ho jaane" yaa "kursi chhod den", hakimana dhang se di jaae, to bahut se log iskaa turant paalan karte hai. yah to sabhi ne anubhav kiya he ki yadi ham kisi ko ubaasi lete dekhte hai, to ichha na rahane par bhi swayan ubaasi lene lag jate hai. dusron ke hansane par swayan bhi hanste yaa muskaraate hai tathaa dusron ko rote dekhakar udhaas ho jate hai.
 jo log dusron ke sujhaavon ko ichha na rahete hue bhi maan lete hai, ve saralata se sammohit ho jate hai. sammohit vyakti ke vyavhaar main nimnlikhit samarupata pai jaati he :
 kuch logon kaa mat he ki jo manushya purna rup se sammohit ho jaataa he vah sammohankarta kii di hui sab aajnaaon kaa paalan karata he, kintu kuch anya kaa kahana he ki sammohit vyakti ke vishwaason ke anusaar yadi ajna aniatik yaa anuchit hui, to vah uskaa paalan nahin karata or jaag jaataa he.
 sammohankarta yadi kahata he ki do or do saat hote he, to sammohit vyakti ise maan letaa he. yadi use kahata he ki tum ghoda ho, to vah vyakti haathon or ghutanon ke bal chalane lagata he.
 sammohit vyakti ko aisi vastuen jo upasthit nahin he dikhaai tathaa sunai ja sakati he or unka sparsh va anubhav karaayaa ja saktaa he. is avasthaa main yah bhi manvaaya ja saktaa he ki vah vastu upasthit nahin he jo vastav main upasthit he. yadi prerana di jaae ki jis kursi par sammohit vyakti baitha he vah vahaan nahin he, to vah vyakti munh ke bal jameen par ludhak jayega.
 sammohankarta ke suzav par sammohit vyakti ke sharir kaa koi bhaag sunn ho ja saktaa he, yahan tak ki us bhaag ko jalaane par bhi use vednaa na ho. indriyon ko teevr banaanevaali prerana bhi kaaryakari ho sakati he, jisase sammohit vyakti asaadhaaran bal kaa prayog kar saktaa he, yaa kahi hui baat ko bhi dur se sun saktaa he.
 saadharantaya sammohanavastha main hui sab baton ko sammohit vyakti bhul jaataa he.
 vyakti kii sammohanavastha main die hue sujhaavon yaa aajnaaon kaa, purna chetanta praapt karne par bhi, vah paalan karata he. yadi usase kaha gaya he ki chaitanya hone ke das minute baad nahaana, to utana samay bitne par vah apane aap aisa hi karata he.
 pratidin ke jivan main sammohan ke anek drushtaant milte hai. raajnneetik yaa dharmik netaa apane bhaashanon se logon ko sammohit kar lete hai. atmasammohan bhi sambhav he. kisi chamakili vastu par drushti sthir rakhkar yah avasthaa utpann kii ja sakati he. atyadhik uttejnaa, bhay aadi se manushya sammohit avasthaa jaisaa vyavhaar karne lagata he, yaa uttejnaa ke kshan ke pehle yaa baad kii ghatnaon ko bhul jaataa he. vah koun he, uskaa pichhlaa jivan kya tha, yah bhi bhul ja saktaa he.
 aakasmik shaareerik chot, maansik kshobh, athwa uttejnaa ke kaaran, haath pair rahete kabhi kabhi manushya lule yaa langade ke sadrush vyavhaar karne lagata he, drushti kaa lop ho jaataa he, athwa vah neend main hi chalane phirane lag ja saktaa he. drushti vibhram, yaa jaagrath avasthaa main swapn dekhne ke anek udhaaharan milte hai. dharmik uttejnaa se sammohit hokar kuch log anjaane ardhachetanavastha main ho jate hai or kalpit hokar kuch log anjaane ardhachetanavastha main ho jate hai or kalpit drishy yaa vastuen dekhte yaa sunate hai. baad main unhen vishwaas ho jaataa he ki yah sab vaastavik tha.
 kuch log sammohan main kushal hote hai. anya log inke prabhaav main aakar, ardhachetanavastha main kursi, mej aadi idhar udhar hataa dete hai yaa hilaate hai, anupasthit vastu dekhte yaa sunate hai. shraddha se rogamukti kaa aadhaar bhi sammohan hi he. bheed me dusron se prabhavit hokar manushya sammohit vyakti ke sadrush aacharan karne lagata he. bhavatirek main bheedon ke vivekahin aacharan kaa yahi kaaran he.
 sammohan kaa upyog kuch rogon ko dur karne main tathaa prasav main kiya jaataa he. kuch chikitsakon ne shalyachikitsa main bhi ise vednahar paaya he. sammohan kii kaarypaddati se maanas tathaa maansik rogon ke adhyayan main sahaayta milti he.
