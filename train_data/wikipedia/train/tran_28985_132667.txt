 ram sharan goud lekhak, prashaasak va samajasevi hai. unhone dilli sarkaar ke samaaj kalyaan vibhaag sahit kai anya vibhaagon main mahtvapurn padon par rahete hue lekhan kaary jari rakhaa. hindi academy, dilli main 9 varsh tak sachiv rahe dow ramsharan goud kii vibhinn vishyon par ab tak dariinon pustaken prakashit ho chuki hai. unhen hindi bhashaa or sahitya kii seva ke liye tamilnadu hindi academy, kerala hindi academy sahit kai sansthaaon dwaara sammanit kiya gaya. bharat sarkaar ke samskruti mantralay ke antargat varisht adhyeta ke rup main unhone aadhunik geetikavy main jeevanamoolya vishay par kaary kiya.
 28 july 1942 ko aligarh jile ke ek gaanv main janme ramsharan goud ne hindi or samaaj shaastra se eme karne ke pashchaat hindi sahitya se piechdi kii. bharat kii rajdhani dilli ke samaaj kalyaan vibhaag main bataur adhikari kaam kar chuke dow goud samaaj kalyaan salaahkaar board ke sadsy bhi rahe hai. 9 varsh tak hindi academy dilli ke sachiv rahete hue academy kii patrika indraprastha bharti kaa sampaadan kiya. hindi academy ke sachiv pad se sevanivritti ke pashchaat unhone samskruti mantralay ke antargat varisht adhyeta ke rup main "aadhunik geetikavy main jeevanamoolya" vishay par vishesh shodh kaary kiya. patni kii mrityu ke pashchaat ve apane ekmaatr putr anil goud ke saath noida main rah rahe hai. 
 swatantra lekhan ke alaava ve kai swayamsevi, samajasevi va saahitiyik sansthaaon se jude hai. unka saaf kahana hai ki samaaj main ek bhram failaa hua he ki hindi rojgaar kii bhashaa nahin ho sakati. computer par hindi main kaam karne vaale software varshon purv banaaye gayi parantu unhen upekshit rakhaa gaya. hindi ke vikaas ko lekar sarkaar gambheer nahin he. kya kaaran he ki pichley pachchis varshon se kisi ko raashtra kavi ghoshit nahin kiya gaya. unhen is baat kii bhi chintaa he ki hindi kii upeksha yadi isi tarah hoti rahi to aagaamee kuch varshon baad hamaari bhashaa kii sthiti kii kalpana bhi nahin kii ja sakati.
 ram sharan goud ne hindi main kareeb do darjan pustaken likhin. unki pramukh pustaken hai: 
 hindi bhashaa or sahitya ke kshetra main saraahneey yogadan ke liye unhen shri aradhak sammaan, prashanth vedalankar sammaan, prakashvir shastri sammaan ke alaava tamilnadu va kerala kii hindi acadamiyon ne bhi sammanit kiya he.: 
