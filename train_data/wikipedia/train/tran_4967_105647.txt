 deepak chopra ek doctor or lekhak hai. unhone aadhyatm par kai pustaken likhi hai jinhen logon ne kaaphi pasand kiya he. ve kehete hai ki wo krishnamurthi se kaaphi prabhavit hai. unhen veydant or bhagavadgita se bhi prerana milti he.
 deepak chopra kaa janm bharat kii rajdhani dilli main hua tha. unke pita ke dow ke el chopra moolchand aspataal, dilli main doctor the. deepak chopra ne saint columbus skool se barahavin tathaa akhil bhartiya ayurveda santhaan, nayi dilli se stanak kii oopaadhi praapt kii. 1969 main snaatak hone ke baad wo 1970 main apni patni reeta chopra ke saath america chale gayi. vahaan unhone new jersey haspital main internship kii. uske baad or bhi kai aspataalon unhone prashikshan liya. 1973 main unhen menchester main medical prashikshan ko license mil gaya. 2004 main california rajya main unhone license praapt kiya.
 chopra tuffs uniwarsity or boston uniwarsity skool of medicine main unhone adhyaapan kaa kaary kiya. unhone nijee clinics bhi sthapit kii.
 1981 main wo dilli main ayurveda ke doctor dow vaidya brihaspati dev triguna se milane ke baad wo transdental meditation ke vaktaa ban gayi. 1996 main unhone dow david simon ke saath milakar california main chopra centre kii sthapana kii. 2004 main deepak chopra ne gautam buddha ke upar ek film kii patakatha likhi or shekhar kapur ko iskaa nirdesan karne ko kaha lekin kuch kaarnon se baat aage nahin bad pai.
 2006 main unhone apane bete gautam chopra or richard bransan ke saath milakar vargin kamiks kii sthapana kii jo dakshin asia kii kala evam sanskuti ko kamiks ke jariye prachaarit karti.
 deepak chopra ke kai vichaar unki pehali pustak ‘creating health’ main milte hai jo 1986 main prakashit hui thi. wo dhyaan kii kaaphi vakaalat karte hai or man or tan main sambandh banane kii baat karte hai. 
