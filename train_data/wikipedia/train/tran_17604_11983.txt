 maharani victoria, united kingdom kii maharani thim|
 victoria kaa janm san 1819 ke may maas main hua tha. ve aath maheene kii thim tabhi unke pita kaa dehanth ho gaya. victoria ke mamaa ne unki shiksha-diksha kaa kaary badi nipunata se sambhala. ve swayan bhi bade yogya or anbhavi vyakti the. saath hi ve puraani sabhyataa ke pakshpaati the. victoria ko kisi bhi purush se ekant main milane nahin diya gaya. yahan tak ki badi umr ke naukar-chaakar bhi unke paas nahin aa sakate the. jitani der ve shikshakon se padhatin, unki maan yaa dhai unke paas baithi rahati.
 atharah varsh kii avasthaa main victoria gaddi par baithi. ve likhti hai ki mantriyon kii roj itani reportein aati hai tathaa itane adhik kaagajon par hastakshar karne padate hai ki mujhe bahut shram karnaa padataa he. kintu isamen mujhe sukh miltaa he. rajya ke kaamon ke prati unka yah bhav ant tak bana rahaa. in kaamon main ve apana ecchhatra adhikaar maanati thim. unamem ve mamaa or maan tak kaa hastkshep sweekaar nahin karti thi. 'patni, maan or rani - teenon roopon main unhone apana kartavya atyant eemaandaaree se nibhaayaa. ghar ke naukaron tak se unka vyavhaar bada sundar hota tha'
 vivaah hone par ve pati ko bhi rajkaaj se dur hi rakhti thim. parantu dhire-dhire pati ke prem, vidvatta or chaaturya aadi gunon ne un par apana adhikaar jamaa liya or ve patiparayan banakar unke icchaanusaar chalane lageen. kintu 43 varsh kii avasthaa main hi ve vidhwaa ho gayi. is dukh ko sehate hue bhi unhone 39 varsh tak badi eemaandaaree or nyaay ke saath shashan kiya. jo bhaar unke kandhon par rakhaa gaya tha, apni shakti-samarthy ke anusaar ve use ant tak dhoti raheen. kisi duusare kii sahaayta sweekaar nahin kii.
 unamem buddhi-bal chaahe kam rahaa ho par charitrabal bahut adhik tha. patni, maan or rani - teenon roopon main unhone apana kartavya atyant eemaandaaree se nibhaayaa. ghar ke naukaron tak se unka vyavhaar bada sundar hota tha. baari vaidhvy-dukh se dabe rahane ke kaaran dusron kaa dukh unhen jaldi sparsh kar letaa tha. rail or taar jaise upyogi avishkaar unheen ke kaal main hue.
