 vishaal hadran colider ke vaigyanikon dwaara sab-atomic partical pentaquark kii maujuudagi kii khoj kii he.
 europea nabhikeey anusandhan sanghathan main maujuud vaigyanikon kii ek team ne 14 july 2015 ko ek vishesh sab-atomic partical pentaquark kii maujuudagi kii khoj kii jo ab tak keval saidhantik rup se hi maujuud tha. yah khoj sarn, geneva main vishaal hadran colider ke prayog ke dauraan kii gayi.
 jin vaigyanikon ne pentaquark kii khoj kii he unke nishkarshon kii report patrika physical rivyuu letters main prakashit kii gayi.
 yah paanch quarkon se bana ek up parmaanu kan he. yah nae kan nahin hai lekin quarkon kaa ekatrikaran he jisamen saadhaaran protone, neutron shaamil hai jo teen quarkon se milakar bane hai.
 pentaquark kii khoj ke liye vishaal hadran colider ke vaigyanikon ne lambda bi bairayan ko teen anya anuon ke saath rakhkar shodh kiya. jepsy tathaa protone kaa adhyayan karne par yah paaya gaya ki isamen sankraman sthiti main apratyaashit anu pisi + tathaa pisi kii maujuudagi hoti he.
 in kanon kaa adhyayan karne ke baad shodhakartaaon ne paaya ki yah keval pentaquark kii sthiti par nirbhar he, isamen ek ap quark, ek down quark, ek charm quark evam ek anti-charm quark shaamil he.
 pentaquark kii khoj ek mahatvapurn vikaas he, ab tak is sandarbh main kii gayi sabhi prayog anirnaayak rahe hai. yah pichley shodhakaryon se isliye bhi bhinn he kyonki isamen pentaquark ko vibhinn pahaluon se dekha gaya he.
 iske gunon kaa adhyayan karne par pataa chalegaa ki ek saadhaaran padaarth kis prakaar mahatvapurn ho saktaa he tathaa isamen proton or neutron kaa kis prakaar gathan kiya jaataa he.
 vishleshan ke agle charan main yah adhyayan kiya jaayegaa ki pentaquark main quark kis prakaar aapas main bandhe hue hai.
 pentaquark shabd kaa prayog pehali baar varsh 1987 main harry je lipkin dwaara kiya gaya tha tathaa pentaquark kaa pehla pramaan japan kii ek kaaryshaala main record kiya gaya tha.
 vaigyanik varsh 1964 se hi pentaquark kii khoj main jute hai, us samay do shodhakartaaon murre jail main tathaa jorge wig ne swatantra rup se shodh karne ke uparaant quark kii maujuudagi ke bare main ghoshnaa kii thi.
 unhone apane shodh main yah bataaya tha ki kuch kan bairayan tathaa mesun ke naam se jane jate hai lekin unke model main kuch anya quark kii maujuudagi ke bare main bhi zikr kiya gaya tha jisame hypothetical pentaquark ke bare main jaankaree di gayi thi.
 wig ne aces naamak siddhant ke bare main jaankaree di thi jisamen teen sab-atomic kanon ke bare main bataaya gaya tha. iske anusaar protone tathaa neutron kii maujuudagi kii jaankaree bhi di gayi, lekin jail main ke siddhant kaa naam “quark” tha jise baad main pahchaan praapt hui.
 jail main ko varsh 1969 main bhautikee kaa nobel puraskaar pradaan kiya gaya.
