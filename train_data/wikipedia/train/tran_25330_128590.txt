 video conferencing aadhunik sanchaar takanic he, jiske madhyam se do yaa isse adhik sthanon se ek saath audio-video madhyam se kai log jud sakate hai. ise video teleconference bhi kaha jaataa he. iskaa prayog khaskar kisi baithak yaa sammelan ke liye tab kiya jaataa he, jab kai log alag-alag sthanon main baithe hon. video conferencing madhyam se abhilekhon or computer par chal rahi soochnaaon kaa aadan-pradaan bhi kiya ja saktaa he. video conferencing main video camera yaa web cam, computer monitor, televijan yaa projector, microphone, laudspikar or internet kii aavashyaktaa hoti he. jin deshon main telemedicine or telenursig ko manyata praapt he, vahaan log apatkaal main nurse or doctoron se video conferencing ke madhyam se sampark kar sakate hai. yah seva aajkal bharat sanchaar nigam limited ne apni 3-ji dhoorbhaash seva main bhi deni aarambh kii he.
 aajkal is aadhunik takanic kaa shiksha or videsh main baithe logon kii nyaayalayon main gavaahi or companiyon dwaara apane karmchaariyon ko prashikshit karne ke liye bhi kaaphi prayog hone laga he. duniya ke kai vishvavidhyalayon ne aadhunik shiksha pranali kii aavashyaktaa ko dekhte hue video conferencing ko apanaaya he. bharat samet kai deshon main sarkari baithkon or kaary nirdesh bhi ab iske jariye ho rahe hai. is prakaar isse samay or kharch donon ko kam kiya ja saktaa he. vishwa main video conferencing kaa saarvajanik prayog uttari america or africa ke bich kiya gaya tha. yah takanic itani upyogi ho chali he ki ab vaigyanik video conferencing ko mobile phone par uplabdh karaane kaa prayaas kiya ja rahaa he. video confrencing ab kai aadhunik mobile phone par bhi uplabdh he.
