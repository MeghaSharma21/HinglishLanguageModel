 mimasaasutra, bhartiya darshan ke sabase mahatvapurn granthon main se ek he. iske rachayita maharishi jaimini hai. ise purvamimasaasutra bhi kehete hai. iskaa rachanakaal 300 isapurv se 200 isapurv mana jaataa he. mimasaasutra, mimasaa darshan kaa aadharbhoot granth he. pramparanusaar rishi jaimini ko maharishi veda vyas kaa shishy mana jaataa he.
 mimasaasutra kaa 'purvamimasaa' tathaa veydant kaa 'uttarmimasaa' bhi kaha jaataa he. purmamimasaa main dharm kaa vichaar he ar uttarmimasaa main brahm kaa. atah purvamimasaa kaa dharmamimasaa ar uttar mimasaa kaa brahmamimasaa bhi kaha jaataa he. jaimini muni dwaara rachit sutara hane se mimasaa kaa 'jaimineey dharmamimasaa' kaha jaataa he. purvamimasaa main veda ke yajnparak vachanon kii vyakhya bade vichaar ke saath kii gayi he. mimasaa shaastra main yagyon kaa vistrut vivechan he, isse ise 'yajnvidya' bhi kehete hai . baarah adhyyon main vibhakt hone ke kaaran yah mimasaa 'dwadashalakshani' bhi kehalaati he. is shaastra kaa 'purvamimasaa' naam is abhipraay se nahin rakhaa gaya he ki yah uttarmimasaa se pehle bana. 'purv' kehane kaa taatpary yah he ki karmkand manushya kaa pratham dharm he, gyankand kaa adhikaar uske uparant aata he .
 'mimasaa' shabd kaa arth 'jigyaasa' he. jigyaasa, arthath jaanane kii laalasaa. manushya jab is sansar main avatarit hua uski pratham jigyaasa yahi rahi thi ki vah kya kare? granth kaa armbh hi mahirsh jaimini is prakaar karte hai-
 atev is darshanashastra kaa pratham sutara manushya kii is ichha kaa pratik he.
 is granth main gyaan-uplabdhi ke jin chah sadhano kii charchaa kii gai he, ve he- pratyaksh, anumaan, upmaan, shabd, arthapatti or anuplabdhi. mimasaa darshan ke anusaar veda aporushey, nity evam sarvopari he or veda-pratipaadit arth ko hi dharm kaha gaya he.
 iske duusare sutara main kaha gaya he-
 mimasaa kaa tatvasiddhanth vilakshan he . isaki gananaa anishvaravaadi darshanon main he. aatma, brahm, jagat aadi kaa vivechan isamen nahin he. yah keval veda vaa uske shabd kii nityata kaa hi pratipaadan karata he. iske anusaar mantra hi sab kuch hai. ve hi devtaa hai; devataaon kii alag koi satta nahin. 'bhattadipika' main spasht kaha he 'shabd maatram devtaa' . mimasakon kaa tark yah he ki sab karmfal ke uddeshy se hote hai. fal kii prapti karm dwaara hi hoti hai atah ve kehete hai ki karm or uske pratipadak vachanon ke atirikt upar se or kisi devtaa yaa ishwar ko maanane kii kya aavashyaktaa he. mimasakon or naiyayikon main bada baari bhed yah he ki mimasak shabd ko nity maanate hai or naiyayik anitya . sankhya or mimasaa donon anishvaravaadi hai, par veda kii pramanikta donon maanate hai . bhed itnaa hi he ki sankhya prayek kalp main veda kaa naveen prakaashan maanata he or mimasak use nity arthath kalpant main bhi nasht na honevaala kehete hai. 
 mimasaa darshan 16 adhyyon kaa he, jisamen 12 adhyay krambaddh hai. shastrasangati, adhyaysangati, padasngati or adhikarasangatiyon se susambaddha he. in baarah adhyyon main jo chhot gaya he, uskaa nirupan shesh chaar adhyyon main kiya gaya he jo 'sankarshkand' ke naam se prasiddh he. usamen devtaa ke adhikaar kaa vivechan kiya gaya he, at: use 'devtaa kand' bhi kehete hai athwa dwadash adhyyon kaa parishisht bhi kah sakate hai. bhaskar raay dikshit ne sankarshan kand kii vyakhya ke ant main likhaa he ki shodashadhai mimasaa ke rahete hue bhi madhya kaal main dwadashadhyay kaa hi pathnpathan hota tha.
  is darshan ke prathamadhyay main dharmapramaanon kaa nirupan kiya gaya he or vidhi, arthwaad mantra, smriti, shishtachar, namadhey, sandigdharth nirnaayak vaakyashesh or samarthy kaa nirupan kiya gaya he.
  dwitiyadhyaay main shabdaantar, abhyaas, sankhya, sangya, gun or prakarnaantar, ye chah karm bhed ke pramaan hai.
  tritiyadhyaay main shruti, ling, vaakya, prakaran, sthaan or samakhya ye chha: viniojak pramaan hai.
  chaturthadhyay main, shruti arth, paath, sthaan, mukhya or pravriti main chah bodhak pramaan hai.
  panchmaadhyay main atidesh, pratyakshvachanaatidesh, namatidesh, kalpit vachanaatidesh, ashrayatidesh or sthanpatti atidesh ye saat prakaar ke atidesh hai. ant ke do bhed saptavadhyay main varnit nahin hai. ye indriya kamadhikaran tathaa sthanpatti atidesh main nirupit hai.
  chathe adhyay main yagyon ke karne or karaanevaalon ke adhikaar kaa nirnay he.
  saatven or aathven main ek yajna kii vidhi ko duusare yajna main karne kaa varnan he.
  aathven adhyay main ek yajna kii vidhi ko duusare yajna main karne kaa varnan he.
  navam adhyay main teen prakaar ke "ooh" kaa nirupan he .
  dashamadhyay main teen prakaar ke 'baadh' kaa nirupan he.
  ekadshadhyay main tantra or aavaay kaa nirupan he.
  dwadashadhyay main "prasang" kaa nirupan he.
 is prakaar ek-ek vishay kaa pratipaadan dwadashadhyaayaatmak mimasaa darshan main kiya gaya he jise "dwadashalakshani" bhi kaha gaya he. yahan 'lakshan' shabd adhyaywachak he. isko do prakaar se vibhakt kiya gaya he jise upadesh or atidesh kehete hai. pratham adhyyon main upadesh kaa vivechan he. dwitiya ke chah adhyyon main atidesh kaa vivechan he. ukt upadesh atidesh dway vichaaratmak shaastra he. shaastra deepikacar parthasarathi mishra ke anusaar upadesh vichaar ke ananthar atidesh vichaar kaa aarambh hota he.
 vartmaan kaal main uplabdh mimasaa darshan main dwadash adhyay hai. prayek adhyay main chaar paad hote hai, kintu tritiy, shashth or dasham adhyyon main aath aath paad hai, jise "shabra" adhyay bhi kehete hai. is tarah sampurna granth main saath paad hai.
 is darshan kii sutarasankhya main vivaad he. kisi ke mat main do sahasr chah sau baawan, kisi ke mat main do sahasr saat sau bayalis sutara hai. uparyukt varnan "aesekit" kii "karmmimasaa" naamak pustak prishth chaar main pratipaadit he. anand ashram puna se prakashit "nyaayamala" main do sahasr saat sau pantalis sutron kaa pratipaadan he.
 isi prakaar kuch vyaktiyon ke mat se adhikaran sankhya nau sau saat praapt hoti he. kuch ke mat se nau sau pandrah sutara hai. kintu "mimasasar sangrah" ke karta shankar bhatta ke anusaar "purvashatk" main paanch sau tees, uttardatk main chaar sau sattar sutara hai. is prakaar sampurna adhikaran ek sahasr sankhya main vibhajit he.
 uparyukt shloke ke anusaar adhikranon kii sankhya ek sahasr do sau pachaas he.
 mimasaa main prayek adhikaran ke paanch bhaag hai— vishay, sanshay, purvapaksh, uttarapaksh or siddhanth . atah sutron ko samajhane ke ke liye yah jaananaa aavashyak hota he ki koi sutara in paanchon main se kiskaa pratipadak he. is shaastra main vaakya, prakaran, prasang yaa granth kaa taatpary nikaalane liye bahut sookshm niyam or yuktiyaan di gai hai. mimasakon kaa yah shloke saamanytah taatparynirnay ke liye prasiddh hai— 
 arthath kisi granth yaa prakaran ke taatparynirnay ke liye saat baton par dhyaan dena chahie—upkram, upsanhaar, abhyaas, apurvata, fal, arthwaad, or upapatti . mimasak aise hi niyamon ke dwaara veda ke vachanon kaa taatpary nikaalte hai. 
 shabdaarthon kaa nirnay bhi vichaarpurvak kiya gaya he . jaise, yajna ke liye jahaan 'sahasr sanvatsar' ho, vahaan 'sanvatsar' kaa arth diwas lenaa chahie, ityadi. mimasashastra karmkand kaa pratipadak he; atah mimasak paurushey, apaurushey sabhi vaakyon ko kaaryparak maanate hai. ve kehete hai ki prayek vaakya kisi vyapaar yaa karm kaa bodhak hota he, jiskaa koi fal hota he. atah ve kisi baat ke sambandh main yah nirnay karnaa bahut aavashyak maanate hai ki vah 'vidhi-vaakya' he athwa keval arthwaad . jaise, "rankshetra main jaao, vahaan swarg rakhaa he". is vaakya ke do khand hai — 'rankshetra main jaao' yah to vidhivaakya yaa mukhya kathan he, or 'vahaan swarg rakhaa he' yah keval arthwaad yaa gaun baat he. 
 iske sutara jaimini ke hai or bhashya shabar swami kaa he. mimasaasutra par kumaril bhatta ke 'kaatantravaarthik' or 'shlokavarthik' bhi prasiddh hai . madhavacharya ne bhi 'jaimineey nyaayamala vistaar' naamak ek bhashya rachaa he . 
