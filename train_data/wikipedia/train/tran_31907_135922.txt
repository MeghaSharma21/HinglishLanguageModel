 beyonceonline.com
 bionse gazel noles yaa bionse ek amariki gayika, ricod nirmaataa va abhinetri he. hoston, texas main janmi or pali-badhi bionse ne kain kala vidyalayon main prashikshan liya he or bachapan main hi inhone gane va nrity ke kshetra main padaarpan kiya. bionse ko 1990 main destinis child kii mukhya gayika ke taur par lokapriyata hasil hui jo us vakt vishwa kaa sabase zyaada bikne vaala ladakiyon kaa sangh tha.
 destinis child ke baad noles se apana ekal album dangerasli in lav 2003 main release kiya jisamen "krezi in lav" or "baby boy" gane billboard hot 100 main pehle paaydaan par rahe. yah album varsh kaa sabase safal album rahaa or isane unhe paanch grami puraskaar dilaae. 2005 main destinis child ke tutane ke baad noles ne apana dusraa ekal album ba'de 2006 main release kiya jisamen hit gane "irriplaceble" or "butiful lair" shaamil the. unka tisra ekal album aay em... sasha firs 2008 main release kiya gaya jisamen chaar vyapaarik taur par safal gane â€”"iff aay var a boy", "single ledis ", "helo" or "swit drims" shaamil the. is album nen unhe chah grami puraskaar dilaae or ek raat main sabase adhik grami puraskaar jitne vaali pehali mahila ban gai. tin varshon baad noles ne apana chauthaa ekal album "4" release kiya jo unka billboard 200 ke pehle paaydaan par rahane vaala lagaataar chauthaa album rahaa. isse vah dusri mahila kalakaar or tisri kalakaar ban gai jiske chaar album chart ke pratham kramank par rahe.
 sangit kaary ke alaava noles ne abhinay kala main bhi apana hunar aazamaaya he. unhone 2001 main bani sangitamay film carmen: a hip hopera se padaarpan kiya or baad main austin powers in goldmember va drimgirls jaisi bady filmon main kaam kiya jiske liye unhe do golden globe puraskaron ke liye namakan mila. unhone 2008 main bani cadilack records main abhi abhinay kiya. 2004 main noles or unki maan ne milakar apni paariwarik faishan shrunkhlaa house of derion shuru kii. 2010 main ve fors ki vishwa kii 100 sabase adhik shaktishaalee or prabhaavpurn gayakon kii suchi main pratham kramank par or uski vishwa kii 100 sabase adhik shaktishaalee or prabhaavpurn cilabrity kii suchi main dusre sthaan par rahi.
 noles ke kaary ne unhe kain puraskaar or sammaan dilaaein hai jinamein 16 grami puraskaar, 11 amtivi video mujik puraskaar, ek billboard milinium puraskaar or hollywood walk of fem main destinis child ke saath ek sitara shaamil he. 2009 main billboard ne unhe 2000 ke dashak kii ucch radio kalakaar kaa sammaan diya. may 2010 tak noles ne america main 1.2 karod album kii pratiyaan bechi he. janvari 2012 tak unke 7.5 crores record vishvabhar main bik chuke he.
 noles hoston, texas main paidaa hui. unke pita mathew noles ek vyavsaayik record manager he or maan tina noles ek vastra diziner or haiyar stylist he. noles ke pita afiki amariki he. unki maan africa, francisi or mul amariki vansh kii he or acadian netaa jozaf brosard kii vanshaj he. noles kaa naam unki maan ke maayke ke naam par rakhaa gaya he. vah solanje kii bady bahan he jo swayan ek gayika va abhinetri he.
 noles ne apni padhai saint meri alimentry skul texas se kii jahaan unhone nrity shikshan main bhaag liya jisamen bele or jaiz shaamil tha. unki gayan main pratibha tab baahar ai jab unki nrity shikshika gaanaa gun-guna rahi thi or noles se ne uskaa ant ek unche swar ke saath kiya. noles kaa sangit kii ore aakarshan skul ke pratibha sho main bhaag lene se shuru hua. unhone jon lenon kaa "imagin" ga kar spardhaa jit lee. saat varsh kii aayu main noles ne press kaa dhyaan aakarshith karnaa shuru kiya jab unhe hoston chronicals ne da saimi puraskaar ke liye unka namakan pradarshit kiya. 1990 ke ant main noles ne parker alimentry skul main daakhila liya jo hoston kaa sangit centre tha jahaan unhone vidhyalay ke anya gayakon ke saath manch par prastuti pesh kii. unhone hoston ke hai skul for da parfderming arts main bhi daakhila liya or baad main eliff alsik hai skul main gai jo hoston ke madhyavargiya basti kii muncipality eliff main he. noles saint. johns united methodist carch ke gayan sangh main do saal tak ekal gayika thi.
