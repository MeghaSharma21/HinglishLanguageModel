 sahjan ) ek bahu upyogi ped he. ise hindi main sahajana, sujana, senjan or munaga aadi naamon se bhi janaa jaataa he. is ped ke vibhinn bhaag anekanek poshak tatwon se bharpoor paye gayi hai isaliye iske vibhinn bhaagon kaa vividh prakaar se upyog kiya jaataa he. 
 isaki pattiyon or fali kii sabji banati he. iskaa upyog jal ko saaf karne ke liye tathaa haath kii safai ke liye bhi upyog kiya ja saktaa he. iskaa kabhi-kabhi jadi-bootiyon main bhi prayog hota he.
 iskaa paudha lagbhag 10 meter unchai vaala hota he kintu log ise dedh-do meter kii unchai se prativarsh kaat dete hai taaki iske fal-phool-pattiyon tak haath aasaani se pahunch sake. iske kachi-hari faliyaan sarvaadhik upyog main laayi jaatin hai. 
 sahjan ke lagbhag sabhi ang khaaye jate hai.
 vishwa ke kuch bhaagon main nayi faliyaan khaane kii parampara he jabaki duusare bhaagon main pattiyaan adhik pasand kii jaatin hai. iske phulon ko pakaakar khaaya jaayta he or inkaa swaad khumbhi jaisaa bataaya jaataa he. anek deshon main isaki chaal, ras, pattiyon, bijon, tel, or phulon se parmparik davaayen banaayi jaati he. jamaica main iske ras se neeli daai ke rup main istemaal kiya jaataa he.
