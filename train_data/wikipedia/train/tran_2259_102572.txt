 chocolate cocao ke bijon se nirmit ek kaccha yaa sansaadhit bhojya padaarth he. cocao ke bijon kaa swaad atyant kaduva hota he. isamen swaad utpann karne ke liye iskaa kinvan karnaa padataa he.
 'chocolate' is shabd ke bare main bahut se tathy hai. kuch ke anusaar yah shabd mulat: spanish bhashaa kaa shabd he. zyaadaatar tathy bataate hai ki chocolate shabd maaya or agetek sabhyataaon kii paidaaish he jo madhya america se sambandh rakhti hai. agetek kii bhashaa nehutal main chocolate shabd kaa arth hota he khatta yaa kadava .
 chaankalate kii pramukh saamagree keko yaa cocao ke ped kii khoj 2000 varsh purv america ke varsha wanon main kii gai thi. is ped kii faliyon main jo beej hote hai unase chocolate banaai jate he. sabase pehle chocolate banane vaale log mexico or madhya america ke the.
 1528 main spain ne jab mexico par kabja kiya to vahaan kaa raja baari maatra main cocao ke bijon or chocolate banane ke yantron ko apane saath spain le gaya. jaldi hi spain main chocolate raison kaa fashneble drink ban gaya.
 italy ke ek yatri frencisco karlati ne sabase pehle chocolate par spain ke ekadhikaar ko khatm kiya. usne madhya america ke indiens ko chocolate banaate dekha or apane desh italy main bhi chocolate kaa prachaar prasar kiya. 1606 tak italy main bhi chocolate prasiddh ho gai.
 france ne 1615 main drinking chocolate kaa swaad chakhaa. france ke logon ko yah swasthya kii drushti bahut laabhadaayak padaarth laga. england main chocolate kii aamad 1650 main hui.
 abhi tak log chocolate ko pite the. ek angrej doctor sar hens slone ne dakshin america kaa daura kiya or khaane vaali chocolate kii racippi taiyaar kii. sochie ek doctor or chocolate kii racippi. cadabri milk chocolate kii racippi inhen doctor ne banaai.
 aapako jaankaar aashcharya hoga kii pehle chocolate tikhi hua karti thi or pi jaati thi. amarika ke log cocao bijon ko piskar usamen vibhinn prakaar ke masaale jaise chile water, vanilla, aadi daalkar ek spisi or jhaagdar tikhaa peya padaarth banaate the.
 chocolate ko meetha banane kaa shrey europe ko jaataa he jisane chocolate se mirch hataakar doodh or shakkar daali. chocolate ko pine kii cheez se khaane kii cheez bhi europe ne hi banaaya.
