 charmpuran mrit praaniyon ko surakshit rakhane tathaa unhen jivit sadrush vyavasthit kar pradarshit karne kii ek vidhi he. prakruti vigyaan ke sangrahalayon main praaia: is prakaar ke praani, jaise machhliyon, uragon, chidiyon or stani praaniyon, jaise gilahari, hiran, sher, rich, bandar tathaa anya junglee praaniyon kaa unke prakritik vaataavaran main pradarshan kiya jaataa he. sangrahalayon ke in praaniyon ko dekhne par aisa prathit hota he ki ve mook jivit praani hai.
 sangrahalayon ke liye, athwa kisi shikaar tha yatra ke samaran ke liye, praaniyon kii khaal, sing tathaa karot asthiyaan rakhi jaati thim, usee se charmpuran kala kaa prarambh hua. pratham manushya ne chamade ko rasinic kriyaaon dwaara pakaakar usase odhane or bichaane kii chaadaren ityadi taiyaar kii. 18veen sadi main vifaille rasayanakon kii khaaj se, jinke prayog se chamade, bal, tathaa chidiyon ke par kshatikaarak kiton se rakshit kiye ja sakate hai, vyaktigat tathaa rajkeey sangrahalayon main chidiyon or stani praaniyon kaa vipul sankhya main sangrah sambhav ho gaya. us samay se nirantar prayaas ke kaaran charmpuran kii kala kaa kramash: vikaas hota rahaa he. shikari chidiyon, machhliyon or visheshat: seengadhari stani praaniyon kaa charmpuran vyavsaayik taur par bhi hone laga he. florence ke rajkeey sangrahalay main sambhavat: charmpuran kaa sabase pracheen udhaaharan bhartiya ganda he. sambhavat: vah 16veen shatee main taiyaar kiya gaya tha. switzraland ke saint gaal ke sangrahalay main nil nadi main paaya janevaala ghadiyal san 1627 se rakhaa he or aaj vah teen shatabdiyon se surakshit he. is prakaar ke videshi tathaa viral praaniyon kaa sangrah, vijay smarak kii apeksha shiksha ke uddeshy se, prakruti vigyaan ke sangrahalayon main prarambh hua.
 prarambh main jaanwaron kii khaal utarkar usamen ghaas bhusa bharkar seene or unase jaanwaron kii akruti taiyaar can kii cheshtaa hoti rahi. baad main ghaas bhuse kii jagah anya unnat or uttam vastuon kaa prayog hone laga. is prakaar kii vidhi se namoonay ke bal yaa par bhale hi dikhaai padate the, kintu ve jeeti sadrush nahin dikhaai padate the or unki akruti kaa thik thik pradarshan nahin hota tha. 19veen shatabdi main charmpuran kala ko sudhaarney kaa samuchit prayaas hua or namoonay upyukt vanaspati, rangeen prishthbhumi or prakritik vaataavaran main pradarshit kiye jane lage.
 is kala kaa pratham siddhant yah he ki jaise hi namoona praapt ho, taaji or svachh avasthaa main hi uski khaal is prakaar utaar lee jaay ki yadi machhlee yaa urag ho to shalk, chidiyaan hon to par or stani praani hon to bal yaa komal lom kisi prakaar kshatigrast na hone paaen. is kaary ke liye kuch aujaaron or anya vastuon ke atirikt deergh praytn or dhairya kii aavashyaktaa hoti he.
 aujaaron kii suchi main tikshn chaaku, kanchi, plyrs, katarani, sui, patale lambey chapate munhavaale plyrs or tekua yaa suja ityadi hai. inke atikarakt anya saamagree, jaise patua yaa san, rooyee, bharne ke liye anya vastu, dhaage, lohe ke taar yaa patale chad, oont ke baalo kii kunchiyon aadi kii bhi aavashyaktaa hoti he.
 khaal, par, bal yaa shalk ko surakshit rakhane ke liye praaia: arsenic sabun ke mishran kaa prayog hota he. arsenic sabun taiyaar karne kii saamagree or vidhi nimnlikhit he :
 safed sabun 2 pound
 salt ov tarter 12 ounce
 chooney kaa churna 4 ounce
 arsenic kaa churna 2 pound
 kapur 5 ounce
 2 panud safed sabun ko katkar ubala jaataa he or usamen 12 ounce salt ov tarter tathaa 4 ounce chooney kaa churna mila diya jaataa he. jab yah vilyan kareeb kareeb thanda pad jaataa he, tab usamen alag se kharal main spirit main ghulaayaa gaya do pound sankhie kaa churna or 5 ounce kapur kaa mishran mila dete hai. ab is mishran ko vyavhaar main laane ke liye kaanch ke chote chote baratanon main rakh dete hai. arsenic ke yogic bade vifaille hote hai. at: inke upyog main badi saavdhaanee baratani chahie. asaavadhaanee hone par shwaas kii kshinta, phode, nakhun kaa jhadanaa tathaa anya rog utpann ho sakate hai. 
 arsenic ke sthaan par ek doosraa adhik prabhaavshaalee mishran brown dwaara is prakaar taiyaar kiya gaya he :
 safed curd sabun 1 pound
 huiting 3 pound
 chloride ov lim 1.5 ounce
 musk kaa tinkchar 1 ounce
 1 pound safed curd sabun ke saath 3 pound huiting milakar ubaalte hai or garam rahete hi usamen 1.5 ounce claride ov lim tathaa 1 ounce musk kaa tinkchar mila dete hai. mishran kii ushnavastha main is baat kii saavdhaanee rakhni chahie ki isse utpann vaashp shwaas ke saath sharir main pravesh na kare, kyonki ushnavastha main is mishran se chlorine gas nikalati he jo vifailli hoti he. thanda hone par yah mishran sangrakshan ke liye adhik upyukt siddh hua he.
 sangrakshan kaary ke liye raspushp, corosive sablimet, kii bhi bahut adhik prashansa kii jaati he. yah bahut hi kaarysadhak hota he, par bahut hi vishaiylla he.
 kabhi kabhi tannin, kaali mirch, kapur tathaa jali fitkaree ke churno kaa mishran bhi charmpuran ke liye upyog main laayaa jaataa he. is mishran kii visheshta yah he ki khaal ko yah sheeghra hi shushk kar detaa he, jisase aropan ke liy khaal kam samay main hi taiyaar ho jaati he.
 stani praaniyon kii suraksha ke liye 1 pound jali hui fitkaree tathaa 1.5 pound shore kaa sammishran bahut hi upyogi siddh hua he. in donon padaartho ko bhalee bhanti milakar chamade main acchhee prakaar ragad dena chahie. yadi machhliyon yaa uragon kaa saanchaa yaa model na bananaa ho to parishodhit spirit main unka acchhee prakaar sangrakshan ho saktaa he. yadi kharch main kami kerani ho to parishodhit spirit ke sthaan par mular kaa vilyan prayukt ho saktaa he. mular ke vilyan main nimnaankit saamagree rahati he :
 bicromet ov potash 2 ounce
 sulphate ov soda 1 ounce
 asut jal 3 pint
 chloride ov zinc ke lagbhag sanyukt vilyan kaa upyog bhi kiya ja saktaa he.
 chidiyon ke par tathaa stani praaniyon ke mulaayam baalo kii safai ke liye benjolin main rui ke pahal ko dubokar usapar halke halke ragadne ke baad plaster ov paris ke churna kaa chhidkaav kiya janaa chahie. jab yah suukh jaay tab use chidiyon ke par kii jhaadan se jhaad dena chahie.
 charmpuran kii takneekee main idhar bahut sudhaar hue hai. bharaav kii paddati kaa tyaag kar ab nae nae tareeke upyog main aa rahe hai.
 bade namoonay praapt hone par mrit jaanavar kii twachaa kii thik maap le lee jaati he or khaal ko bilkul padanguliyon tak alag kar utaar lene ke pashchaat surakshit rakhane ke liye usko rasinic yogic, jaise arsenic sabun, yaa fitkaree, se upachaarit kiya jaataa he. saath saath praani kii manshapeshiyon, pasaliyon or oobad khabad bhaagon kaa chitra taiyaar kiya jaataa he. yah chitra charmpurak ke liye pathpradarshak hota he. vah naap or is chitra ke aadhaar par lakdi ke tukdon, chikani mitti, yaa plaster ov paris, yaa kaagaj kii lugdi kii sahaayta se praani kaa dhaanchaa taiyaar karata he, jo us praani kaa bilkul praturup hota he. is praturup ko minikin kehete hai. minikin taiyaar karne main vishesh kushalta kii aavashyaktaa hoti he or isamen praani kii sookshm se sookshm rachana, yahan tak ki uski mansapeshiyon kii swaabhaavik sthiti tak kaa bhi dhyaan rakhaa jaataa he or jivit avasthaa main praani jis swaabhaavik mudra main praaia: rahata he, usee mudra main minikin taiyaar kiya jaataa he. minikin kaa nirmaan ho jane par isapar chikani mitti kii ek patali part chadha di jaati he or twachaa ko naapakar isapar madh diya jaataa he. twachaa ko ubhade or dhanse bhaagon par yathasthaan baitaakar, jahaan se khaal utaarte samay kaati gai thi, si diya jaataa he. mukh, guda kii shleshmik jhilliyon, taalu, jeebh or oshth ityadi kaa plastic dravya se yatharth dhaanchaa taiyaar kar liya jaataa he. kritrim aankhe laga di jaati hai. saadhaaran shishe kii aankhon ke badale ab ek vishesh prakaar se nirmit, prakritik aankh ke rang se milti julati, khokhli globas aankhe is dhang se laga di jaati hai ki jaanavar jivit prathit hone lagata he. aankhon kaa lagaana is baat par nirbhar karata he ki jaanavar kis mudra main he or mudra ke anukool ankhen kaise honi chahie. sabhi prakaar kii badi machhliyon or chidiyon ko bhi isi vidhi se taiyaar karte hai or taiyaar karne ke baad unhen rangakar prakritik rang de diya jaataa he.
 adhikansh shaukia charmpurak praaia: nimnlikhit vidhi ko chunate hai : jis namoonay kaa aropan karnaa haata he uske nasikardhon tathaa gale main rooyee, oon athwa san thunskar, use band kar dete hai or donon pankhons kii haddiyaan sharir ke paas se tod dete hai. chidiya kii peeth ke bal mej par litaakar vaksh ke paas ek chira lagaate hai. safed vakshavali chidiyon kaa pankh vaksh ke paas se na kholkar, jis ore kaa pankh adhik kshat ho gaya haata he usee ore ke pankh ke nichle bhaag main chira lagaate hai jisase thodaa dabaane par, jaangh baahar aa jaay. tab isse twachaa ko alag karne ke liye chaaku kaa sadhe haath se prayog us samay tak karte hai jab tak khule bhaag kii ore kii pankhaasthi na dikhaai pade. ab ise kanchi se kaat daalate hai or badi kushalta se peeth or vaksh se twachaa ko alag kar gardan ko katkar sir se alag kar lete hai. ab isi hisse kii baari aati he. baaki donon pairon ko kaatane ke pashchaat badi saavdhaanee se pet or pasch prishth bhaag se twachaa ko alag karte hue dum tak pahonchte hai, jise, kuch asthiyon ko twachaa se lagi hi chhodkar, kaat lete hai. ab twachaa se kankal alag ho jaataa he or gardan tathaa sir ke atirikt kuch bhi laga nahin rah jaataa. gardan or sir se khaal ko anaavashyak khinch taan kiye bina utaarna charmpurak ke dhairya kaa parikshatmak kaary hota he. yah kaary sir ke upar se twachaa kaa ulatakar peeche sa aage kii ore dhire dhire alag karke puraa kiya ja saktaa he. parantu is baat kaa puraa puraa dhyaan rahe ki twachaa kii keval nichali jhilli hi kaati jaay, jisase aankhe bina kshatigrast hue sugamawa se netracotaron se alag kii ja saken. twachaa kaa chonch ke sameep tak alag kar dene ke pashchaat sir ko, jahaan vah gardan se judaa hota he, alag kar diya jaataa he or mastishkaguha se mastishk kii guddi ko nikalakar, caroti, pankhaasthi, pair tathaa inamen saare maance ko alag kar dene ke baad, twachaa kii bhitari sataha par sangrakshak rasayanak kaa lep kar twachaa ko uchit sthiti main ulat diya jaataa he. twachaa ko yadi kisi cabinet ke liye taiyaar karnaa hota he to sir or gardan kaa san yaa rooyee se bharkar dhad bhaag ko kase yaa deele, kritrim dhaanchaa ksaa ho yaa dhilaa, yah charmpurak kii apni dakshata par nirbhar karata he. ab audrik twachaa kii silaai kar, vaksh tathaa paron ke upar kaagaj ko pin se lagaakar kisi garm sthaan main, jahaan dhul na pade, sookhne ke liye chhod diya jaataa he. suukh jane ke pashchaat ise saath pakshi kaa naam, ling, prapthisthaan tathaa prapti kii tithi ityadi kaa vivaran laga diya jaataa he or kitnashak churna chhidak diya jaataa he.
 yadi namoonay ko arudh karnaa hota he, to kisi lohe ke taar ke chaaron taraf san lapetakar sharir kii kritrim akruti bana lee jaati he or taar kaa nukila bhaag gardan or caroti se hote hue baahar nikaal liya jaataa he. pair ke talave se hokar ek nukile taar ko pair ke upree bhaag kii twachaa tak khinch liya jaataa he or ant main use kritrim sharir se fasaa diya jaataa he. sharir ke nichle tal se hote hue ek taar pankh ke majboot bhaag se fasaa diya jaataa he. tab lakdi kii ek baithki par chidiya ke baithne kaa swaabhaavik adda banaakar, useeper usko arudh kar kritrim ankhen laga di jaati hai or use prakritik mudra main sthir kar diya jaataa he. chidiya ko uski swaabhaavik sthiti main sajaana charmpurak kii kushalta par nirbhar karata he.
 fossil praaniyon kaa pun: nirmaan karnaa sambhavat: charmpuran kala kaa shreshthatam kaary samajha jaataa he; kyonki iske liy charmpurak kaa bhugarbha vigyaan tathaa yug yug ke praaniyon ke kramik vikaas or aise jivit praaniyon kii, jinka fossil se saadrishy ho, shaareerik rachana tathaa swabhaav kaa adhyayan karnaa aavashyak hota he. anek baar to fasil praani ke kankal kaa kuch ansh hi praapt ho paata he. us samay charmpurak ke liye aprapt ansh kii kadi taiyaar karnaa sachmuch hi thakaanewaala kaary ho jaataa he or us samay uske liye apane vishisht gyaan kaa bharpoor prayog atyaavashyak ho jaataa he. dhanoparjan kii drushti se charmpuran laabhprad nahin he. adhikansh charmpurak anya vichaaron se hi is kala ko apanaate hai. pramukh charmpurak praaia: kisi na kisi sanstha yaa sangrahalay se sambandhit hote hai.
 charmpurit tiger ke saath wilmer tanner
 sumatra ke vanyajeev ddeergha main primet tathaa packiderm kii charmpurit rup
 taiyaari: vaigyanik maap
 1 chamada madhnaa
 2 twachaa kii bharaai
 3 labling
 
