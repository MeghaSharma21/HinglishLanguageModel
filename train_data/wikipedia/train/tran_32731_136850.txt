 dwipaksheeya rajnay kaa taatpary he - 'do pakshon ke madhya sambandh'. do rajyon ke bich rajnay ko dwipaksheeya rajnay kehete hai. rajnay ke dwaara do rajyon ke bich kii samasyaon ko hal kiya jaataa he. yadi rashtriya samasyaayein jatil hai to inke samaadhaan ke liye donon rajyon ke bich sammelan dwaara suljhaayaa ja saktaa he. 
 rajnay kaa saamaanya, saral tathaa sidh maarg yah he ki videsh vibhaag tathaa inke dwaara niyukt rajdoot samasyaon ke samaadhaan aapas main baatcheet dwaara kar lete hai. is prakaar rajyon ke sambandh sucharu rup se chalate rahete hai. rajyon ke madhya parsparik vyaktigat sampark donon ke madhya sambandhon ko madhur banaata he.
 rajyon ke madhya rajanyik sambandh ati pracheen kaal se chale aa rahe hai. ye utane hi pracheen hai jitne kii rajya. pracheen kaal main rajyon ke madhya matbhed hone par donon deshon ke pratinidhiyon dwaara samasya kaa hal dhundha jaataa tha or matbhedon ko samaapt karne kaa prayaas kiya jaataa tha. aadhunik yug main bhi aisa hi kiya jaataa he or ise dwipaksheeya rajnay kaa naam diya gaya he.
 pratham mahayuddh se purv rajyon ke bich chatur, yogya tathaa kushal rajdoot hi sambandhon ko banaate the. rajyon ke madhya matbhedon athwa samasyaon ko dur karne ke liye kai baar do rajyon ke rajdhyaksh swayan baatcheet kar lete the. 1970 kaa ”shimla samjhauta“ iskaa udhaaharan he. yah samjhauta bharat dwipaksheeya evam bahupaksheeya rajnay, sthaayee mishan : kaary evam bhoomika 201 or pakistan ke madhya hua tha. bharat kii ore se pradhanmantri shrimati indira gandhi or pakistan kii ore se raashtrapati shri bhutto ne yah samjhauta kiya tha. isi prakaar sheet yuddh kii samaapti karne ke liye america tathaa rus kii dwipaksheeya vaarta dwaara yah sambhav hua. 
 dwipaksheeya rajnay ke samarthan main sabase bada tark yah he ki rajdhyaksh athwa pradhanmantri kisi bhi sthaan par pahunch kar samasya kaa hal nikaal sakate hai. kai vidwaan iske vishay main bhi tark dete hai ki dwipaksheeya vaarta se samasya kaa hal nahin ho paata balki samasya or badhati he. 15 veen shatabdi ke vikhyath rajdoot philip di0 comins ne kaha tha ki “do raja jo madhur vyaktigat sambangh sthapit karnaa chaahate hai, unhen ek duusare se sidhaa nahin milanaa chaiye. vyaktigat pratyaksh vaarta main is baat kaa char rahata he ki rajdhyaksh kahin ek duusare ke virdohi na ho jaayen. henry ashtum or charles pancham dwipaksheeya rajnay ke kaaran hi ek duusare se ghrinaa karne lage the.
 dwipaksheeya rajnay kaa upbhog kabhi-kabhi praachaar ke liye bhi kiya jaataa he. aisi sthiti main yah ek mahatvakankshi netaa ke haathon main vijay praapt kaa saadhan ban jaataa he na ki nyyochit samjhaute kaa aadhaar. praayah yah dekha gaya he ki is prakaar kii vaarta main na to nirnay puure liye jate hai or jo nirnay liye jate hai unhen samay kii kami ke kaaran unako adhinsth adhikariyon par chhod diya jaataa he. rus ore america ke madhur sambandh na ban sakane kaa yahi ek kaaran he.
 dwipaksheeya rajnay dwaara kabhi-kabhi vyaktigat sampark se do deshon ke madhya maitri sambandh drudh ho jate hai. is prakaar ke sammelan dwaara pratyaksh tathaa sheeghra nirnay liye ja sakate hai jo us samay kii samasya ke samaadhaan ke liye uchit ho. yadi nirnay nahin bhi liye jate to rajanyik pratyanon se samjhaute kaa rup le saktaa he. dwipaksheeya sammelan anterrashtriya samasyaon ko bhalee-bhaanti samajhane, apane va anya ke drushtikon ko samajhane kaa acha saadhan he. iske madhyam se lokapriyata bhi praapt kii ja sakati he.
 dwipaksheeya rajnay kaa ek dosha yah he ki iske dwaara nirnay jaldi liye jate hai jinamein purna va paripakv vichaaron kaa abhaav hota he. har paksh apni suvidhanusaar in nirnyon kaa alag-alag matlab lagaataa he. inke nirnay ko lagu karne main bhi taalamatol kii jaati he. aaj ke kisi bhi ati vyast rajdhyaksh ke paas itnaa samay nahin hota ki vah jatil samasyaon ko samaj sake. iskaa parinaam yah nikalataa he ki is tarah ke sammelan asafal rahete hai. nehru-liyakat pact ek aisa hi sammelan tha jiske parinamswaroop bharat-paak ke sambandh madhur hone ke bajaay bigade. 1960 ke paris sammelan main bhi rus or america ke sambandh maitreepurn hone ke sthaan par kharaab huye.
 dwitiya mahayuddh ke baad dwipaksheeya rajnay kaa aaj ke yug main mahatv kam hota ja rahaa he. ab iskaa sthaan bahupaksheeya rajnay ne le liya he.
