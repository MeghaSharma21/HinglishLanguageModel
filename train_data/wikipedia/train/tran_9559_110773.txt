 khagolashastra main kisi taare kaa vaasayogy kshetra us taare se utani duuri kaa kshetra hota he jahaan prithvi jaisaa grah apni sataha par drav avasthaa main pani rakh paae or vahaan par jeev ji saken. agar koi grah apane taare kii parikrama vaasayogy kshetra se zyaada paas kar rahaa he to sambhaavna adhik he ke usapar pani ubal kar lagbhag khatm ho jayega or us grah ke vaataavaran kaa taapmaana bhi jeev-jantuon ke liye bahut adhik garam hoga. agar iske vipareet koi grah apane taare ke vaasayogy kshetra se zyaada duuri par hoga to us par bahut sardi hogi or agar pani maujuud bhi hua to sakht barf main jamaa hua hoga or taare se milane vaala prakaash bhi shaayad itnaa kamazor hoga ke uski urja paudhe jaise jeevon ke liya kaafii nahin he.
 kisi taare kaa vaasayogy kshetra us taare se kitni duuri par he yah baat us taare par nirbhar karti he. agar tara adhik tezi se vikiran detaa he or bada he, to uskaa vaasayogy kshetra kisi chote yaa adhik thande taare se adhik duuri par hoga.
 "vaasayogy kshetra" ko angrezi main "habiteble zone" kaha jaataa he. angrezi kii mashhoor "goldilox" kii kahani se prerit hokar is kshetra ko kabhi-kabhi "goldilox zone" bhi bulaayaa jaataa he.
