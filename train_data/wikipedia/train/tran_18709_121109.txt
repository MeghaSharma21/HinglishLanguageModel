 aan  ; rus kii samraji, mahan peter ke bhai ewan pancham kii putree. 
 masco ke nearesth ismailorva main maa ke paas pracheen reeti rasmon ke bich bachapan upeksha or ghrinaa main beetaa. baad main peter ne isaki sangrakshata grahan kii. 1710 main kurland ke duk fredrick wiliam se vivaah hua lekin pati leningrad se ghar jate hue raste main mar gaya. vidhwaa aan ko kurland kii shasika banaakar vahaan rahane ke liye baadhya kiya gaya. count peter west tuwey roosi resident banaaya gaya. yah iske premiyon main se ek tha. baad main viren resident niyukt kiya gaya. peter dwitiya ke marane par aan rus kii samraji hui .
 26 farvari ko aan ne masco main pravesh kiya. 9 march ko rajya main viplav hua or privi concil kaa ant kar usne apane ko 'autocrat' ghoshit kar diya.
 aan vaasana or krurta kii putali thi. hajaaron ko phaansi di gai or hajaaron siberia ko nirvasit kar die gaye. bunon ko darbar main rakhaa or baagon or udyanon main har kism ke jaanavar rakhe, jinpar rajmahal kii khidki se yah goli chalaati thi. lekin saradaaron par se ek-ek karke pratibandh uth gaye. 'kor ov pajez' kii sthapana kii gai, jisamen saradaaron tathaa saamanton ke ladke saadhaaran logon se pruthak ucch sainik shiksha pate the. sainik seva kii avadhi bhi aajanm kii jagah 25 varsh kar di gai.
 kintu videshi sambandhon main aan ko safalataa mili or rus kii pratishtha bhi badi. kreemia yuddh saadhe chaar saal chalaa or ajon shahar lekar hi santosh karnaa padaa, par isse osmani samrajya kii ajeyata kaa vishwaas lupt ho gaya. tartar luteron kaa ant ho gaya. 'stampe' main safalataa milane se rus kii pratishtha badi or iske kaaran europe ke maamle main rus kii baat dhyaan se suni jane lagi.
 28 oktober 1740 ko isaki mrityu hui. isse pehle isane apane chachere bhai evan shashth ko apana uttaradhikari banaaya or voren ko uskaa regent niyukt kiya.
