 jaimini pracheen bharat ke ek mahaan rishi the. ve purv mimasaa ke pravartak the. ve vedavyas ke shishy the.
 jaimini vedavyas ke shishy the. mahabharat main likhaa he ki veda kaa chaar bhaagon main vistaar karne ke kaaran 'vedavyas' naam padaa. inhone jaimini ko samaveda kii shiksha di tathaa mahabharat bhi padhaayaa-
 inhen vyas ne brahmasutra kii, upanishdon ke aadhaar par, rachana kii. isi ko "bhikshusutra" bhi kehete hai jiskaa ullekh panini ne ashtaadhi main kiya he.
 in prasangon se yah spasht he ki jaimini vedavyas ke samaankalik rishi the. vedavyas ne kauravon or pandavon ko saakshaat dekha tha. atev ye mahabharat ke yuddh-kaal main rahe honge. winternitz ke anusaar mahabharat kii rachana isa se purv chauthi sadi main hui hogi, kintu bhartiya vidwaanon ke anusaar 3000 varsh isa se purv hi mahabharat kaa samay ho saktaa he. atev vedavyas kaa bhi samay isi ke anusaar nishchay karnaa hoga.
 panini ne apni ashtaadhi main jis bhikshusutra kaa ullekh kiya he uske rachayita bhi yahi vedavyas hai jinhen baadaraayan vyas bhi ham kehete hai or isiliye yah baadaraayan sutara bhi kehalaata he. panini ke kaal ke sambandh main anek mat hote hue bhi goldstarak, vasudevasharan agarwal aadi vidwaanon ke anusaar yah lagbhag 6000 varsh isa se purv rahe honge, aisa kaha ja saktaa he.
 satyavrath samashrami kaa kahana he ki jaimini niruktkaar yask ke purvavarti hai. yask panini ke purvavarti hai. samashrami ne yask ko isa se purv 19veen sadi main mana he. brahmasutra main vedavyas ne jaimini kaa 11 baar ullekh kiya he aashvalyan grihmasutra main bhi jaimini kaa "acharya" naam se ullekh kiya gaya he 1.1.5 : 5.2.19 : 6.1.8 : 10.8.44 : 11.1.64). mahabharat kaa "ashwamedhparv" to jaimini ke hi naam se prasiddh he. isi prakaar jaimini ne apane purvamimasaasutra main paanch baar baadaraayan ke mat kaa, unka naam lekar, ullekh kiya he.
 is prakaar vedavyas ke saath jaimini kaa ghanishtha sambandh rakhana pramanit hota he. atev ye donon ek hi kaal main rahe honge, aisa siddhant maanane main dosha nahin maaloom hota. paashchaatya vidwaanon ke anusaar jaimini isa se aath shatak purv hi rahe honge, kintu bhartiya vidwaanon ke anusaar isa se teen hajaar varsh purv jaimini kaa samay kehane main koi vishesh aapatti nahin maaloom hoti.
 jaimini ke naam se nimnlikhit granth prasiddh hai :
 samaveda kii ek hajaar shakhaayen huin jinamein keval kauthumi, jaimineey tathaa ranayaniya, ye hi teen shakhaayen aaj milti hai. jaimineey shakha karnataka praant main, kauthumiya gujarat tathaa mithila main evam ranayaniya maharashtra pradesh main pradhan rup se prachlit he. dablyoo caland ne 1907 main jaiminisanhita kaa ek sanskaran nikaala tha. ise "talavkaar" samhita bhi kaha jaataa he.
 brahman granth veda kaa hi ang he. yah panchavinsh-brahman se purv kaa granth he. yah sampurna aprapya he. kuch anshmaatr prakashit hue hai. iske do swaroop hamaare dekhne main aate hai - "jaimineey arshey brahman" jise bernell ne 1878 main tathaa "jaimineey upanishad-brahman" jise 1921 main echdru antal ne prakashit karavaaya. arshey brahman kaa dach bhashaa main bhi anuwaad hua he jise caland ne chhapavaya he. is brahmangranth ke navam adhyay ko "kenopanishad" kehete hai. iskaa doosraa naam "brahmanopanishad" bhi he.
 yah sutaragranth samaveda se sambanddh he. yah 1906 main liden se khandit rup main prakashit hua he. kuch ansh kaa anuwaad bhi prakashit he.
 yah bhi samaveda kaa granth he. caland ne 1922 main punjab sanskrit series, lahore se iskaa sanuwaad sanskaran prakashit kiya tha.
 mahabharat main likhaa he ki vedavyas ne jaimini ko mahabharat padhaayaa. inhone anya gurubhaayiyon kii tarah apni ek alag "samhita" banaai jise vyas ne manyata di. yah parv 68 adhyyon main purna he. is parv main jaimini ne janamejay se yudhisthir ke ashwamedhyagy kaa tathaa anya dharmik baton kaa savistaar varnan kiya he. kiya jaataa he ki vedavyas ke mukh se mahabharat kii kathaon ko sunakar unke sumant, jaimini, pel tathaa shuk in chaar shishyon ne apni mahabharat samhita kii rachana kii. inamen se jaimini kaa ekmaatr "ashwamegh parv" batch gaya he or sabhi lupt ho gaye.
 purvamimasaa kaa yah sutaragranth he. ise 12 adhyyon main sutarakaar ne samaapt kiya he. isamen karm-mimasaa ke 12 vishyon par vichaar he jinke naam hai - dharm, karmbhed, sheshtv, prayojya-prayojak-bhav, kram, adhikaar, samaanyatidesh, visheshatidesh, ah, baadh-abhyucchy, tantra tathaa awaap. isaliye is granth ko log "dwadash lakshani" bhi kehete hai.
 is sutaragranth main sutron main punaruktiyaan bahut hai, jaise "lingadarshanach" sutara 30 baar tathaa "chanyarthadarshanam" 24 baar aae hai. isi prakaar anya sutron kii bhi punaruktiyaan hai : is granth main nimnlikhit aacharyon ke naam hai--baadaraayan, baadari, aitishayan ; karshnajini, lavukayan, kaamukayan, aatreya, aalekhan . iske atirikt jaimini ne sway paanch baar apana naam bhi mimasaasutra main liya he. isse ye samajhnaa ki do jaimini hue hai, thik nahin he. is prakaar anya granthon main bhi ullekh milte hai. yah praaia: pracheen granthkaaron kii lekhastyli thi.
 kuch vidwaanon kaa kahana he ki purv ore uttarmimasaa tathaa sankarshankand; ye sabhi ek hi saath likhe gaye. purvamimasaa 12 adhyyon main tathaa sankarshankand 4 adhyyon main janmini ke naam se tathaa uttarmimasaa 4 adhyyon main baadaraayan ke naam se prasiddh hui. jab baadaraayan tathaa jaimini donon guru-shishy the tab donon ne paraspar milakar hi ye sabhi likhe hon to koi aashcharya nahin.
 mimasaa sutara ke pratham adhyay kaa pratham paad "tarkpaad" naam se prasiddh he. isamen mimasaa ke anusaar darshanik vichaar hai. dharm kii jigyaasa se granth aarambh hota he. pratyaksh, anumaan, upmaan, arthapatti, abhaav tathaa shabd - ye chha: pramaan inhone maane hai. pramaan main swat:pramanya ye maanate hai. dharm ke liye ekmaatr veda pramaan he. veda ko apaurushey jaimini maanate hai. shabd or arth main nityasambandh ye maanate hai. shariradi se bhinn ek padaarth "aatma" inhone sweekaar kiya he. iske atirikt apurv, swarg, moksh bhi jaimini ne mana he. ishwar ko saakshaat maanane kii charchaa inhone nahin kii he. inhen ko lekar anya darshanik vichaar bhi hai.
 jaimini, janamejay ke sarpyajna main "brahma" banaae gaye the . yudhisthir kii sabha main ye vidyaman the or sharshayya par pade hue bhishmapitamah ko dekhne gaye the . puraanon main likhaa he ki jaimini "vajravarak" the 
 inhone jyotish shaastra par sutara rup main ek granth likhaa he. yah ayurvichaar main visheshgy gine jate the. kaashi hindu vishvavidhyalay ke bhootpurv jyautishashasthradhyaapak ramaytn ojha ne is granth kaa prakaashan kiya tha. 'jaimineey sutara' naam se yah granth prasiddh he.
