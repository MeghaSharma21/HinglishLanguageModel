 lok sabha, bhartiya sansad kaa nichalaa sadan he. bhartiya sansad kaa upree sadan rajya sabha he. lok sabha saarvbhaumik vayask matadhikaar ke aadhaar par logon dwaara pratyaksh chunaav dwaara chune hue pratinidhiyon se gathit hoti he. bhartiya samvidhan ke anusaar sadan main sadasyon kii adhiktam sankhya 552 tak ho sakati he, jisamen se 530 sadsy vibhinn rajyon kaa or 20 sadsy tak kendra shasit pradeshon kaa pratinidhitiv kar sakate hai. sadan main paryaapt pratinidhitiv nahin hone kii sthiti main bharat kaa raashtrapati yadi chaahe to angl-bhartiya samudaay ke 2 pratinidhiyon ko loksabhaa ke liye manonith kar saktaa he. 
 loksabhaa kii karyavadhi 5 varsh he parantu ise samay se purv bhang kiya ja saktaa he
 pratham lok sabha1952 pehle aam chunaav hone ke baad desh ko apni pehali lok sabha mili. bhartiya rashtriya congress 260 siton ke saath jeet hasil karke satta main pahaunchi. iske saath hi jawahar laal nehru bharat ke pehle pradhanmantri bane.
 bharat ke prayek rajya ko uski jansankhya ke aadhaar par loksabhaa-sadsy milte he. vartmaan me yah 1971 kii jansankhya par aadhaarit he. agali baar loksabhaa ke sadasyon kii sankhya varsh 2026 me nirdhaarit kiya jaayegaa. isse pehle prayek dashak kii janaganana ke aadhaar par sadsy sthaan nirdhaarit hote the. yah kaary baqayda 84wein samvidhan sanshodhan se kiya gaya tha taaki rajya apni aabaadi ke aadhaar par zyada se zyada sthaan praapt karne kaa prayaas nahi karen. 
 vartmaan paripekshya main rajyon kii jansankhya ke anusaar vitarit siton kii sankhya ke anusaar uttar bharat kaa pratinidhitiv, dakshin bharat ke mukaable kaaphi kam he. jahaan dakshin ke chaar rajyon, tamilnadu, andhra pradesh, karnataka or kerala ko jinaki sanyukt jansankhya desh kii jansankhya kaa sirf 21% he, ko 129 lok sabha kii siten aavantit kii gayi hai jabaki, sabase adhik jansankhya vaale hindi bhashi rajya uttar pradesh or bihar jinaki sanyukt jansankhya desh kii jansankhya kaa 25.1% he ke khate main sirf 120 siten hi aati hai. vartmaan main adhyaksh or angl-bhartiya samudaay ke do manonith sadasyon ko milakar, sadan kii sadsy sankhya 545 he.
 lok sabha kii siten nimnanusaar 29 rajyon or 7 kendra shasit pradeshon ke bich vibhajit he: -
 angl-bhartiya )
 yadi samay se pehle bhang naa kiya jaye to, lok sabha kaa kaarykaal apni pehali baithak se lekar agle paanch varsh tak hota he uske baad yah swat: bhang ho jaati he. lok sabha ke kaarykaal ke dauraan yadi apatkaal kii ghoshnaa kii jaati he to sansad ko iskaa kaarykaal kanoon ke dwaara ek samay main adhiktam ek varsh tak badhaane kaa adhikaar he, jabaki apatkaal kii ghoshnaa samaapt hone kii sthiti main ise kisi bhi paristhiti main chha: maheene se adhik nahin badhaayaa ja saktaa.
 loksabhaa apane nirvaachit sadasyon main se ek sadsy ko apane adhyaksh ke rup main chunati he, jise adhyaksh kaha jaataa he. kaary sanchaalan main adhyaksh kii sahaayta upaadhyaksh dwaara kii jaati he, jiskaa chunaav bhi lok sabha ke nirvaachit sadsy karte hai. lok sabha main kaary sanchaalan kaa uttardaayitv adhyaksh kaa hota he.vartmaan me loksabhaa adhyaksh shrimati sumitra mahajan he. 
 loksabhaa kaa adhyaksh hota he iskaa chunaav loksabhaa sadsy apane madhya me se karte he. loksabhaa adhyaksh ke do kaary he- 1. loksabhaa kii adhyakshata karnaa us me anusaashan garima tathaa pratishtha banaaye rakhana is kaary hetu vah kisi nyaayalay ke saamne uttaradaayi nahi hota he 
 2. vah loksabhaa se sanlagn sachivalay kaa prashasnic adhyaksh hota he kintu is bhoomika ke rup me vah nyaayalay ke samaksh uttaradaayi hoga 
 spikar kii vishesh shaktiyaan 1. dono sadanaa kaa sammilit satr bulaane par spikar hi uskaa adhyaksh hoga uske anuupasthit hone par upspikar tathaa uske bhi na hone par rajyasabha kaa upasabhapati athwa satr dwaara nanmakit koi bhi sadsy satr kaa adhyaksh hota he 
 2. dhan bill kaa nirdhaaran spikar karata he yadi dhan bill pe spikar sakshyankit nahi karata to vah dhan bill hi nahi mana jaayegaa uskaa nirdhaaran antim tathaa badhyakaari hoga 
 3. sabhi sansadeey samitiyaan uski adheenta me kaam karti he uske kisi samiti kaa sadsy chune jane par vah uskaa paden adhyaksh hoga 
 4. loksabhaa ke vighatan hone par bhi uskaa pratinidhitiv karne ke liye spikar pad par kaary karata rahata he naveen loksabhaa chune jane par vah apana pad chod detaa he
 jab koi naveen loksabhaa chuni jaati he tab raashtrapati us sadsy ko kaaryvahak spikar niyukt karata he jisko sansad me sadsy hone kaa sabase lanbaa anubhav hota he. vah raashtrapati dwaara shapath grahan karata he.uske do kaary hote he 1. sansad sadasyow ko shapath dilvaanaa2. naveen spikar chunaav prakriya kaa adhyaksh bhi vahi banataa he. 
 loksabhaa ke sadsy unmese kisiin 1 kaa upaadhyaksh kii rup me chunaav karte hai.yadi sambandhit sadsy kaa loksabhaa kaa sadsytv khatam hota he to uskaa adhyaksh yaa upaadhyaksh pad bhi khatam hota he.vartmaan main em thabidurai loksabhaa ke upaadhyaksh hai.upaadhyaksh ko yadi apana resignation letter dena ho to ,use adhyaksh ke paas sadar karnaa jaruri he.loksabhaa ,upasthit sadsayonke bahumatse sammat kiye hue tharaav ke anusaar adhyaksh yaa upaadhyaksh ko padchyut kiya ja saktaa he.
 samvidhan ke anuchhed 85 ke anusaar sansad sadaiv is tarah se yojit kii jaati rahegi ki sansad ke do satro ke madhya 6 maas se adhik antar na ho. panrparanusaar sansad teen niyamit satron tathaa vishesh satron me yojit kii jaati he. satron kaa aayojan raashtrapati kii vijyapti se hota he.
 1. bajet satr varsh kaa pehla satr hota he saamanyat farvari may ke madhya chalata he yah sabase lanbaa tathaa mahatvapurn satr mana jaataa he isi satr me bajet prastaavit tathaa paarit hota he satr ke pranrabh me raashtrapati kaa abhibhaashan hota he 
 2. monsoon satr july agast ke madhya hota he 
 3. sharad satr navambar-disambar ke madhya hota he sabase kam samyavadhi kaa satr hota he 
 vishesh satr – is ke do bhed he 
 sansad ke vishesh satr – pradhanmantri kii salaah par raashtrapati inkaa aayojan karata he ye kisi niyamit satr ke madhya athwa usase pruthak yojit kiye jate he ek vishesh satr me koi vishesh kaary charchit tathaa paarit kiya jaataa he yadi sadan chaahe bhi to anya kaary nahi kar saktaa he 
 loksabhaa kaa vishesh satr – anu 352 me iskaa varnan he kintu ise 44 wein sanshodhan 1978 se sthapit kiya gaya he yadi loksabhaa ke kam se kam 1/10 sadsy ek prastaav laate he jisame rashtriya apatkaal ko jari na rakhane kii baat kahi gayi he to notice dene ke 14 din ke bheetar satr bulaayaa jaayegaa 
 satravsaan – mantriparishad kii salaah pe sadanaa kaa satravsaan raashtrapati karata he isame sansad kaa ek satr samaapt ho jaataa he tathaa sansad dubaara tabhi satr kar sakati he jab raashtrapati satranrabh kaa samman jari kar de satravsaan kii dasha me sansad ke samaksh lambit kaary samaapt nahi ho jate he 
 sthagan – kisi sadan ke sabhapati dwaara satr ke madhya ek laghuvadhi kaa interval laayaa jaataa he is se satr samaapt nahi ho jaataa naa uske samaksh lambit kaary samaapt ho jate he yah do prakaar kaa hota he 
 loksabhaa kaa vighatan— raashtrapati dwaara mantri parishd kii salaah par kiya he. isse loksabhaa kaa jivan samaapt ho jaataa he. iske baad aamchunaav hi hote he. vighatan ke baad sabhi lambit kaary jo loksabhaa ke samaksh hote he samaapt ho jate he kintu bill jo rajyasabha me laaye gayi ho or vahi lambit hote he samaapt nahi hote yaa yaa bill jo raashtrapati ke saamne vichaaradhin ho ve bhi samaapat nahi hote he yaa raashtrapati sansad ke dono sadanaa kii loksabhaa vighatan se purv sanyukt baithak bula le.
 prakriyaabil/vidheyak kul 4 prakaar hote he 
 isaki 6 visheshtaayen he 1. paribhaashit ho 2. raashtrapati kii anumati ho3. bill kahan prastaavit ho4. sadan kii vishesh shaktio me aata ho5.kitna bahumat chahie6. gativrodh paidaa hona yah vah vidheyak hota he jo samvidhan sanshodhan dhan yaa vitt vidheyak nahi he yah sansad ke kisi bhi sadan me laayaa ja saktaa he yadi anuchhed 3 se juda naa ho to isko rashtrapti kii anushasa bhi nahi chahie is bill ko paarit karne me dono sadanaa kii vidhaayi shaktiyaan baraabar hoti he ise paarit karne me saamaanya bahumat chahie ek sadan dwaara asweekrut kar dene pe yadi gativrodh paidaa ho jaye to raashtrapati dono sadno kii sanyukt baithak mantri parishad kii salaah par bula letaa he raashtrapati ke samaksh yah vidheyak aane par vah is ko sansad ko waapas bhej saktaa he yaa sweekruti de saktaa he yaa anischit kaal hetu roak saktaa he
 vidheyak jo purnatah ek yaa adhik maamalon jinka varnan anuchhed 110 main kiya gaya ho se juda ho dhan vidheyak kehalaata he ye maamlen he 1. kisi kar ko lagaana, hataanaa, niyaman 2. dhan udhaar lenaa yaa koi vittey jimmedaari jo bharat sarkaar le 3. bharat kii apaat/sanchit nidhi se dhan kii nikasi/jamaa karnaa4.sanchit nidhi kii dhan maatra kaa nirdhaaran 5. aise vyay jinhen bharat kii sanchit nidhi pe bhaarit ghoshit karnaa ho 6. sanchit nidhi me dhan nikaalane kii sweekruti lenaa 7. aisa koi maamla lenaa jo is sabase bhinn ho dhan vidheyak keval loksabhaa me prastaavit kiye ja sakate he ise laane se purv raashtrapati kii sweekruti aavashayk he inhen paas karne ke liye sadan kaa saamaanya bahumat aavashyak hota he dhan bill me naa to rajya sabha sanshodhan kar sakati he na aswikaarajab koi dhan bill loksabhaa paarit karti he to spikar ke pramann ke saath yah bill rajyasabha me le jaaya jaataa he rajyasabha is bill ko paarit kar sakati he yaa 14 din ke liye roak sakati he kintu us ke baad yah bill dono sadanaa dwaara paarit mana jaayegaa rajya sabha dwaara sujhaayaa koi bhi sanshodhan lok sabha kii ichha pe nirbhar karegaa ki wo sweekaar kare yaa naa kare jab is bill ko raashtrapati ke paas bheja jaayegaa to vah sadaiv ise sweekruti de degafinacial bill vah vidheyak jo ek yaa adhik manibil praavadhano se pruthak ho tathaa gaiyr mani maamlau se bhi sambadhit ho ek finance vidheyak me dhan praavadhano ke saath saath saamaanya vidhayan se jude maamle bhi hote he is prakaar ke vidheyak ko paarit karne kii shakti dono sadanaa me samaan hoti
 anu 368 ke antargat prastaavit bill jo ki samvidhan ke ek yaa adhik prastavon ko sanshodhit karnaa chahta he sanshodhan bill kehalaata he yah kisi bhi sansad sadan me bina raashtrapati kii sweekruti ke laayaa ja saktaa he is vidheyak ko sadan dwaara kul upasthit sadasyow kii 2/3 sankhya tathaa sadan ke kul bahumat dwaara hi paas kiya jaayegaa doosraa sadan bhi ise isi prakaar paarit karegaa kintu is vidheyak ko sadanaa ke pruthak sammelan me paarit kiya jaayegaa gatirodh aane kii dasha me jaisaa ki saamaanya vidheyak kii sthiti me hota he sadanaa kii sanyukt baithak nahi bulaayi jaayegi 24 ve samvidhan sanshodhan 1971 ke baad se yah anivaary kar diya gaya he ki raashtrapati is bill ko apni sweekruti de hi de
 jab sansad ke dono sadanaa ke madhya bill ko paas karne se sambandhit vivaad ho yaa jab ek sadan dwaara paarit bill ko doosraa asweekrut kar de yaa is tarah ke sanshodhan kar de jise mul sadan aswikar kar de yaa ise 6 maas tak roke rakhe tab sadanaa ke madhya gativrodh kii sthiti janm leti he anu 108 ke anusaar raashtrapati is dasha me dono sadanaa kii sanyukt baithak bula legaa jisame saamaanya bahumat se faisla ho jaayegaa ab tak maatr teen avasaro pe is prakaar kii baithak bulaayi gayi he 1. dahej nishedh act 19612.bankig seva niyojan sanshodhan act 1978 3.pota act 2002 sanshodhan ke viruddh suraksha upaay 1. nyaayik punariksha kaa paatr he 2.samvidhan ke mul dhaanche ke viruddh na ho 3. sansad kii sanshodhan shakti ke bheetar aata ho 4. samvidhan kii sarvocchata, vidhi kaa shashan tino ango kaa santulan bana rahe 5. sangh ke dhaanche se juda hone par aadhe rajow kii vidhayika se sweekruti mili 6. gathbandhan raajnneeti bhi samvidhan sanshodhan ke viruddh prabhavi suraksha upaay detii he kyonki ekadaleey purna bahumat ke din samaapt ho chuke
 anu 123 raashtrapati ko adhyadesh jari karne kii shakti detaa he yah tab jari hoga jab raashtrapati santusht ho jaye ki paristhitiyaan aisi ho ki turant kaarywahi karne kii jarurat he tathaa sansad kaa 1 yaa dono sadan satr me nahi he to vah adhyadesh jari kar saktaa he yah adhyadesh sansad ke punstr ke 6 saptaah ke bheetar apana prabhaav kho degaa yadhpi dono sadanaa dwaara sweekruti dene par yah jari rahegaa 
 yah shakti bhi nyaayalay dwaara punarikshan kii paatr he kintu shakti ke galat prayog yaa durbhaavna ko siddh karne kaa kaary us vyakti pe hoga jo ise chunauti de adhyadesh jari karne hetu sansad kaa satravsaan karnaa bhi uchit ho saktaa he kyoki adhyadesh kii jarurat turant ho sakati he jabaki sansad koi bhi adhinium paarit karne me samay leti he adhyadesh ko ham asthai vidhi maan sakate he yah raashtrapati kii vidhayika shakti ke andar aata he na ki karypalika vaise ye kaary bhi vah mantriparishad kii salaah se karata he yadi kabhi sansad kisi adhyadesh ko asweekaar de to vah nasht bhale hi ho jaye kintu uske antargat kiye gayi kaary avaidhanik nahi ho jate he raashtrapati kii adhyadesh jari karne kii shakti pe niyantran
 yah sadaiv mantriparishad taiyaar karti he. yah sivaay sarkari nitiyon kii ghoshnaa ke kuch nahi hota he. satr ke ant me is par dhanyavad prastaav paarit kiya jaataa he. yadi loksabhaa me yah prastaav paarit nahi ho paata he to yah sarkaar kii nitigat paraajay maani jaati he tathaa sarkaar ko turant apana bahumat siddh karnaa pasta he. sansad ke prayek varsh ke pratham satr me tathaa loksabhaa chunaav ke turant pashchaat dono sadanaa kii sammilit baithak ko raashtrapati sambodhit karata he. yah sambodhan varsh ke pratham satr kaa parichaayak he. in sayukt baithkon kaa sabhapati khud raashtrapati hota he abhibhaashan me sarkaar kii uplabdhio tathaa nitishau kaa varnan tathaa samiksha hoti he aatanrik samasyaon se judy nitiyaan bhi isi me ghoshit hoti he. prastaavit vidhayika kaarywahiya jo ki sansad ke saamne us varsh ke satro me lani ho kaa varnan bhi abhibhaashan me hota he. abhibhaashan ke baad dono sadn pruthak baithak karke us par charchaa karte he jise paryaapat samay diya jaataa he
 anu 265 ke anusaar koi bhi kar karypalika dwaara bina vidhi ke adhikaar ke na to aropit kiya jaayegaa or na hi vasula jaayegaa. anu 266 ke anusaar bharat kii samekit nidhi se koi dhan vyay /jamaa bhaarit karne se purv sansad kii sweekruti jaruri he. anu 112 ke anusaar raashtrapati bharat sarkaar ke vaarshik vittiya lekha ko sansad ke saamne rakhega yah vittiya lekha hi bajet he<br /
 bajet sarkaar kii aay vyay kaa vivaran patr he. 1. anumaanit aay vyay jo ki bharat sarkaar ne bhavi varsh me karnaa ho 2. yah bhavi varsh ke vyay ke liye rajasav ugaahne kaa varnan karata he 3. bajet me pichley varsh ke vaastavik aay vyay kaa vivaran hota he bajet saamanyat vittamantri dwaara saamanytah farvari ke pehle din loksabhaa me prastut kiya jaataa he usee samay rajyasabha me bhi bajet ke kagajaat rakhe jate he yah ek dhan bill he.bajet main saamanytah-1- pichley varsh ke vaastavik anumaan,2- vartmaan varsh ke sanshodhit anumaan,3- aagaamee varsh ke prastaavit anumaan prastut kiye jate he. atah bajet kaa sambandh 3 varsh ke aakado se hota he.
 —bajet prakriya kaa hi bhaag he keval loksabhaa me prastut kiya jaataa he ye ve upkaran he jo loksabhaa sadsy karypalika pe niyantran hetu upyog laate he ye anudano me katautee kar sakate he iske teen prakaar he 
 1.niti sabandhi katautee--- is prastaav kaa lkshya lekhanudaan sambandhit niti kii asweekruti he yah is rup me hoti he ‘-------‘ maang ko kam kar maatr 1 rupaya kiya jaataa he yadi is prastaav ko paarit kar diya jaye to yah sarkaar kii niti sambandhi paraajay maani jaati he use turant apana vishwaas siddh karnaa hota he 
 2. kifayati katautee--- bharat sarkaar ke vyay ko usasima tak kam kar detii he jo sansad ke matanusaar kifayati hogi yah katautee sarkaar kii nitigat paraajay nahin maani jaati he 
 3. sankethik katautee--- in katauteeyon kaa lkshya sansad sadasyow kii vishesh shikaayatein jo bharat sarkaar se sambandhit he ko nipataane hetu prayog hoti he jiske antargat maange gayi dhan se maatr 100 ru kii katautee kii jaati he yah katautee bhi nitigat paraajay nahi maani jaati he 
 anu 116 is praavdhaan kaa varnan karata he iske anusaar loksabhaa vot on acount naamak taatkaalik upaay prayog laati he is upaay dwaara vah bharat sarkaar ko bhavi vittiya varsh me bhi tab tak vyay karne kii chhot detii he jab tak bajet paarit nahi ho jaataa he yah saamanyat bajet kaa ang hota he kintu yadi mantriparishad ise hi paarit karwaanaa chaahe to yahi antarim bajet ban jaataa he jaisaa ki 2004 me en.di.e. sarkaar ke antim bajet ke samay hua tha phir bajet nayi you.pi.e sarkaar ne pesh kiya tha vot on credit loksabhaa kisi aise vyay ke liye dhan de sakati he jiskaa varnan kisi paimaane yaa kisi seva mad me rakhaa ja sakna sambhav naa ho masalan achaanak yuddh ho jane pe us par vyay hota he use kis sheershak ke antargat rakhe?yah loksabhaa dwaara paarit khaali chack mana ja saktaa he aaj tak ise prayog nahi kiya ja sakaa he gelatin prayog—samayabhaav ke chalate loksabhaa sabhi mantralayon ke vyayanudano ko ek mushth paas kar detii he us par koi charchaa nahi karti he yahi gelatin prayog he yah sansad ke vittiya niyantran kii durbalata dikhaata he
 loksabhaa ke kriyaanvayan niyamo me is prastaav kaa varnan he vipaksh yah prastaav loksabhaa me mantriparishad ke viruddh laata he ise laane hetu loksabhaa ke 50 sadsyow kaa samarthan jaruri he yah sarkaar ke viruddh lagaaye jane vaale aaropu kaa varnan nahi karata he keval yah bataata he ki sadan mantriparishad me vishwaas nahi karata he ek baar prastut karne par yah prastaav sivaay dhanyavad prastaav ke sabhi anya prastavon par prabhavi ho jaataa he is prastaav hetu paryaapt samay diya jaataa he is par charchaa karte samay samast sarkari krityaa nitishau kii charchaa ho sakati he loksabhaa dwaara prastaav paarit kar diye jane par mantriparishad raashtrapati ko tyaag patr saunp detii he sansad ke ek satr me ek se adhik avishvaas prastaav nahi laaye ja sakate he 
 vishwaas prastaav--- loksabhaa niyamo me is prastaav kaa koi varnan nahi he yah aavashyaktanusaar utpann hua he taaki mantriparishad apni satta siddh kar sake yah sadaiv mantriparishad laati he iske girizaane par use tyaag patr dena pasta he 
 ninda prastaav--- loksabhaa me vipaksh yah prastaav laakar sarkaar kii kisi vishesh niti kaa virodh/ninda karata he ise laane hetu koi purvanumati jaruri nahi he yadi loksabhaa me paarit ho jaye to mantriparishad nirdhaarit samay me vishwaas prastaav laakar apane sthayitv kaa parichay detii he he uske liye yah anivaary he.
 kamroko prastaav--- loksabhaa me vipaksh yah prastaav laata he yah ek adwitiya prastaav he jisame sadan kii samast kaarywahi roak kar taatkaaleen jan mahtv ke kisi ek mudde ko uthaaya jaataa he prastaav paarit hone par sarkaar pe ninda prastaav ke samaan prabhaav chhodta he.
