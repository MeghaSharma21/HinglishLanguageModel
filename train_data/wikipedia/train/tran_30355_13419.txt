 jab kisi bade kaary ko chote-chote tarksangat tukdon main baantakkar har bhaag ko karne ke liye alag-alag log nirdhaarit kiye jate hai to ise shram vibhaajan yaa vishishtikaran kehete hai. shram vibhaajan bade kaary ko dakshata purvak karne main sahaayak hota he. aitihaasik rup se shram-vibhaajan vyapaar kii vruddhi, sampoorn output kii vruddhi, poonjeevaad kaa udai tathaa audyogikaran kii jatilta main vruddhi se judaa rahaa he. parishkrut hokar dhire-dhire shram-vibhaajan vaigyanik prabandhan ke str tak ja pahunchaa. mote taur par yah kaaryakari-samaaj he jiske alag-alag bhaag bhinn-bhinn kaam karte hai. jaise- kuch log krishi karte hai; kuch log kumbhakari karte hai or kuch log lohari karte hai. bharat kii varnashram vyavastha mulat: shram-vibhaajan kaa hi rup he.
 shram vibhaajan se utpaadakta main vruddhi hoti he; chaahe vah sooyee kaa nirmaan ho, nyaayik kaary ho yaa swasthya-seva yaa kuch or ho. utpaadakta main yah vruddhi vividh prakaar se aati he-
