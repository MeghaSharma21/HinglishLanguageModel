 vyapak arthon main kisi vishisht vishay yaa padarthsamooh se sambandhit vah samast gyaan jo thik kram se sangrah karke rakhaa gaya ho, shaastra kehalaata he. jaise, bhautikashastra, vaastushastra, shilpashaastra, pranishastra, arthshaastra, vidyutshastra, vanaspatishaastra aadi. shaastra kaa arth vigyaan he 'shaastra' shabd 'shasu anushishtau' se nishpann he jiskaa arth 'anushaasan yaa upadesh karnaa' he. 
 kisi bhi vishay, vidya athwa kala ke moulik siddhanton se lekar vishay-vastu ke sabhi ayaamon kaa suniyojit, sutarabaddh nirupan shaastra he. hamaare yahan shaastra kii paribhaasha is prakaar kii gai he-
 arthath jo shiksha anushaasan pradaan kar hamaari raksha karti he, maargdarshan karti he, kabhi-kabhi hamaari ungali pakadakar hamen chalaati he, use â€˜shaastraâ€™ kaha gaya he. is prakaar yadi ham shaastra va granth kii taraf dekhen to shaastra bahut hi mahatvapurn he. shaastra asankhya he vidwaan shastron kii rachana karte rahete he .
 kintu dharm ke sandarbh main, 'shaastra' rishiyon or muniyon aadi ke banaae hue ve pracheen granthon ko kehete hai jinamein logon ke hit ke liye anek prakaar ke kartavya batalaaye gaye hai or anuchit krityon kaa nishedh kiya gaya he. duusare shabdon main shaastra ve granth hai jo logon ke hit or anushaasan ke liye banaae gaye hai. saadharantah shaastra main batalaaye hue kaam vidhey maane jate he or jo baaten shastron main varjit hai, ve nishiddh or tyajya samajhi jaati hai.shastron main shikshashastra ,nitishastra athwa dharamshastra ,vaastushastra, khagolashastra, arthshaastra, ayurveda, vyakaranshastra, darshanashastra, kalashaastra dhanurveda aadi kaa samavesh hota he.
