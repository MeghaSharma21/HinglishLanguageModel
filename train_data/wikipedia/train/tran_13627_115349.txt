 sikh dharmapar ek shrenee kaa bhaag
 sikh dharm ek akeshwarwadi dharm he. is dharm ke anuyaayi ko sikh kaha jaataa he. sikhon kaa dharmik granth shri aadi granth yaa gyaan guru granth sahib he. aamtaur par sikhon ke 10 satgur maane jate hai, lekin sikhon ke dharmik granth main 6 guruon sahit 30 bhagaton kii bani he, jin kii saamaan sikhyaon ko sikh maarg par chalane ke liye mahatvapurn mana jaataa ha. sikhon ke dharmik sthaan ko gurudwara kehete hai.
 1469 isvi main punjab main janme nanak dev ne gurmat ko khoja or gurmat kii sikhyaon ko desh deshaantar main khud ja ja kar failaayaa tha. sikh unhen apana pehla guru maanate hai. gurmat kaa parchaar baaki 9 guruon ne kiya. 10ve guru gobind singh ji ne ye parchaar khalsa ko sonpa or gyaan guru granth sahib kii sikhyaon par amla karne kaa upadesh diya. sant kabir, dhana, sadhana, ramanand, paramanand, namdev itiyadi, jin kii bani aadi granth main darj he, un bhagaton ko bhi sikh satguruon ke saamaan maanate hai or un ki sikhyaon par amal karne ki koshish karte hai. sikh ek hi ishwar ko maanate hai, jise ve ek-onkaar kehete hai. unka maananaa he ki ishwar akaal or nirankaar he.
 bharat main sikh panth kaa apana ek pavitra evam anupam sthaan he sikhon ke pratham guru, gurunanak dev sikh dharm ke pravartak hai. unhone apane samay ke bhartiya samaaj main vyaapt kuprathaon, andhvishwaason, jarjar roodhiyon or pakhandon ko dur karte hue . unhone prem, seva, parishram, paroapkaar or bhai-chaare kii drudh niv par sikh dharm kii sthapana kii. tajjub nahin ki ek udaaravaadi drushtikon se gurunanak dev ne sabhi dharmon kii achchhaayiyon ko samahit kiya. unka mukhya upadesh tha ki ishwar ek he, usee ne sabko banaaya he. hindu musalmaan sabhi ek hi ishwar kii santan hai or ishwar ke liye sabhi samaan hai. unhone yah bhi bataaya he ki ishwar satya he or manushya ko achche kaary karne chahie taaki paramatma ke darbar main use lajjit na hona pade.gurunanak ne apane ek sabad main kaha he ki pandit pothee padhate hai, kintu vichaar ko nahin boojhte. dusron ko upadesh dete hai, isse unka maaya kaa vyapaar chalata he. unki kathani juthi he, ve sansar main bhatakate rahete hai. inhen sabad ke saar kaa koi gyaan nahin he. ye pandit to vaad-vivaad main hi pade rahete hai.
 
 guru arjuna dev to yahan tak kehete hai ki paramatma vyapak he jaise sabhi vanaspatiyon main aag samaayi hui he evam doodh main ghi samaaya hua he. isi tarah paramatma kii jyoti oonch-neech sabhi main vyaapt he paramatma ghat-ghat main vyaapt he-
 
 sikh dharm ko majboot or maryadasmpann banane ke liye guru arjuna-dev ne aadi granth kaa sampadan karke ek bahut bada aitihaasik evam shaashvat kaary kiya. unhone aadi granth main paanch sikh guruon ke saath 15 santon evam 14 rachanakaaron kii rachanaaon ko bhi sasamman shaamil kiya. in paanch guruon ke naam hai- guru nanak, guru angaddev, guru amardaas, guru ramdaas or guru arjunadev. sheikh farid, jayadev, trilochan, sadhana, namdev, veni, ramanand, kabir, ravidaas, peepa, saitha, dhanna, bheekhan, parmanand or surdaas 15 santon kii vaani ko aadigranth main sangrahit karke guruji ne apni udaar maanavtaavaadi drushti kaa parichay diya. itnaa hi nahin, unhone haribans, balha, mathura, gaynd, nalh, bhall, salh bhikkha, kirat, bhai maradaana, sundardaas, raai balwand evam satta duum, kalsahaar, jaalp jaise 14 rachanakaaron kii rachanaaon ko aadigranth main sthaan dekar unhen ucch sthaan pradaan kiya. yah adbhut kaary karte samay guru arjuna dev ke saamne dharm jati, kshetra or bhashaa kii kisi seemaa ne avrodh paidaa nahin kiya.
 unhen maaloom tha in sabhi guruon, santon evam kaviyon kaa saanskrithik, vaicharik evam chintanparak aadhaar ek hi he. ullekhneey he ki guru arjunadev ne jab aadigranth kaa sampaadan-kaary 1604 i. main purna kiya tha tab usamen pehle paanch guruon kii vaniyan thim. iske baad guru govind singh ne apane pita guru teg bahadur kii vaani shaamil karke aadigranth ko antim rup diya. aadi-granth main 15 santon ke kul 778 pad hai. inamen 541 kabir ke, 122 shaikh farid ke, 60 namdev ke or 40 sant ravidaas ke hai. anya santon ke ek se chaar padon kaa aadi granth main sthaan diya gaya he. gauratlab he ki aadi granth main sangrahit ye rachanaayen gat 400 varshon se adhik samay ke bina kisi parivartan ke puri tarah surakshit hai. lekin apane dehavsaan ke purv guru govind singh ne sabhi sikhon ke aadhyatmik maargdarshan ke liye guru granth sahab or unke sansaarik disha-nirdesan ke liye samooche khalsa panth ko ‘guru pad’ par asin kar diya. us samay aadigranth guru sahab ke rup main sweekaar kiya jane laga.
 sikh dharm ko kaaljayi banane ke liye guru govind singh ne sabhi dharmon or jatiyon ke logon ko guru-shishy-parampara main dikshit kiya. unhone aane vaali shatabdiyon ke liye is nae manushya kaa srijan kiya. yah nayaa manushya jatiyon evam dharmon main vibhakt na hokar dharm, maanav evam desh ke sangrakshan ke liye sadaiv katibaddh rahane vaala he. sabko saath lekar chalane kii yah sancharana, nihsandeh, sikh maanas kii thati he. phir, sikh dharm kaa param lakshya maanav-kalyaan hi to he. kadaachit isi maanav-kalyaan kaa sabak sikhaane ke liye guru govind singh ne aurangzeb ko ek lambaa patr likhaa tha, jisamen ishwar kii stuti ke saath-saath aurangzeb ke shashan-kaal main ho rahe anyaay tathaa atyaachaar kaa maarmik ullekh he. is patr main nek karm karne or maasoom praja kaa khun na bahaane kii naseehaten, dharm evam ishwar kii aad main makkaari or jhooth ke liye chetavanee tathaa yoddha kii tarah maidan jang main aakar yuddh karne ke liye lalkaar he. kaha jaataa he ki is patr ko padhakar aurangzeb kii runh kaanp uthi thi or iske baad vah adhik samay tak jivit nahin rahaa. guru ji se ek baar bhent karne kii uski andaruni ichha bhi puri na ho saki.
 yah koi shrey lene-dene vaali baat nahin he ki sikh guruon kaa sahaj, saral, sada or swaabhaavik jivan jin mulyon par aadhaarit tha, nishchay hi un mulyon ko unhone paramparaagat bhartiya chetana se grahan kiya tha. desh, kaal or paristhitiyon kii maang ke anusaar unhone apane vyaktitv ko dhalkar tatkaaleen rajnatik, saamaajik, dharmik, aarthik evam saanskrithik jivan ko gahare main prabhavit kiya tha. sikh guruon ne apane samay ke dharm or samaaj-vyavastha ko prabhavit kiya tha. sikh guruon ne apane samay ke dharm or samaaj-vyavastha ko ek nai disha di. unhone bhakthi, gyaan, upasna, aadhyatm evam darshan ko ek sankeern daayre se nikaalkar samaaj ko us tabake ke bich pahunchaa diya, jo isse purnat: vanchit the. isse logon kaa aatmbodh jaagaa or unamem ek nai drushti evam jagriti panpi, ve swanubhoot anubhav ko manyata dene lage. is prakaar nirgun niraakaar param shakti kaa pravaah prakhar evam twarit rup se praapt hua.
 sikh dharm kii ek anya marke kii vishistataa yah he ki sikh guruon ne manushya ko udhyam karte hue jivan jeene, kamaate hue sukh praapt karne or dhyaan karte hue prabhu kii prapti karne kii baat kahi. unka maananaa tha ki parishram karanevaala vyakti sabhi chintaaon se mukt rahata he. guru nanak ne to yahan tak kaha he ki jo vyakti mehnat karke kamata he or usamen kuch daan-punya karata he, vahi sahi maarg ko pahachaanata he. sikh guruon dwaara prarambh kii gai ‘lungar’ pratha vishvabandhutv, maanav-prem, samanta evam udaartaa kii anyatra na pai jane vaali misaal he.
 sikh guruon ne kabhi na murajhaane vaale saanskrithik evam naitik mulyon kii bhi sthapana kii. unhone apane darshanik evam aadhyatmik chintan se bhaanp liya tha ki aane vaala samay kaisaa hoga. isliye unhone andhi nakal ke khilaaf vaikalpik chintan par jor diya. shaareerik-abhyaas evam vinodashiltaa ko jivan kaa aavashyak ang mana. punjab ke lokgeeton, lokanrutyon evam hola mahallaa par shastradhariyon ke pradarshit kartabon ke mul main sikh guruon ke prerana-beej hi hai. in lokgeeton evam lok nrityon kii jaden punjab kii dharti se footati hai or logon main thirakan paidaa karti hai. bhangada or giddha punjab kii saanskrithik shaan hai, jisaki dhadkan desh-videsh main praaia: suni jaati he.
 punjabi samskruti rashtriyata kaa merudand he. iske praan main ekatv he, iske rakt main sahanubhuti, sahyog, karunaa or maanav-prem he. punjabi samskruti aadmi se jodatii he or uski pahchaan banaati he. vishwa ke kisi kone main ghumta-phirata punjabi swayan main se ek laghu punjab kaa praturup he. prayek sikh kii apni swatantra chetana he, jo jivan-sambandhi samasyaon ko apane hi prakaash main sulajhane ke uddeshy se gambheer rup se vichaar karti ai he. sikh guruon kaa itihaas uthaakar dekh lijie, unhone samrajyavaadee avadharana katai nahin banaai, ulte saanskriti, k dharmik evam aadhyatmik saamanjasy ke madhyam se maanavtaavaadi sansar kii drushti hi karte rahe. azaadi ke purv, bharat-paak vibhaajan evam iske baad kai dashakon main punjab main samay-samay par aae hinsaatmak-zalazalon evam nirdayee vidhwanson ke baavjood is dharti ke logon ne apana shantipurna astitv banaae rakhaa he. kaundh inkaa maargdarshan karti rahi he.
 sikhon ke das guru he.
 shri guru granth sahib ji sikhon kaa dharmik granth he.
 sikhamat kii shuruyaat hi "ek" se hoti he. sikhon ke dharm granth main "ek" kii hi vyakhya hai. ek ko nirankaar, parbrahm adik gunavachak naamon se janaa jaataa hai. nirankaar kaa swaroop shri gurugranth sahib ke shuruyaat main bataaya he jisko aam bhashaa main 'mul mantra' kehete hai.
 takreeban sabhi dharm isi "ek" kii aradhana karte hai, lekin "ek" kii vibhinn avasthaaon kaa zikr va vyakhya shri guru granth sahib ji main di gai he wo apane aap main niraali he.
 jeev aatma jo niraakaar he, us ke paas nirankaar ke sirf 4 hi gun vyaapt he 
 baaki chaar gun praapt karte hi jeev aatma vaapis nirankaar main samaa jaati he, lekin usko praapt karne ke liye jeev aatma ko khud ko gurmat ke gyaan dwaara samajhnaa zaruri he. ise sikh dharm main "aatam chintan" kaha jaataa he.
 aatma kaa niraakaari swaroop man, chit, surat, budhi, mati adik kii jaankaree sikh dharm ke mul sikhyaon main di jaati he. in kii gatividhion ko samaj kar insaan khud ko samaj saktaa he.
 sikh dharm kii shuruyaat hi aatam gyaan se hoti he. aatma kya he? kaha se ai he? vajood kyon he? karnaa kya he itihaadi ruhaniyat ke vishe sikh prachaar dwaara padhaaye jate hai. aatma ke vikaar kya hai, kaise vikaar mukt ho. aatma swayam nirankaar kii ansh he. iskaa gyaan karavaate karavaate nirankaar kaa gyaan ho jaataa he.
 sikhmat carmik falsafe main yakeen nahin rakhata. anya dharmo kaa kahana he ki prabhu ko ache karm pasand hai or bure karmo waalon ke saath parameshwar bahut bura karata he. lekin sikh dharm ke anusaar insaan khud kuch kar hi nahin saktaa. insaan sirf sochane tak simit he karata vahi he jo "hukum" main he, chaahe wo kisi garib ko daan de rahaa ho chaahe wo kisi ko jaan se maar rahaa ho. yahi baat shri gurugranth sahib ji ke shuru main hi drudh karvaa di thi :
 isi liye gurmat main paap punya ko nahin man jaataa. agar insaan koi kriya karata he to wo antar aatma ke saath awaz mila kar kare. yahi karn he kii gurmat karm cond ke viruddh he. shri guru nanak dev ji ne apane samay ke bhartiya samaaj main vyaapt kuprathaon, andhvishwaason, jarjar roodhiyon or pakhandon ko dur karte hue jan-saadhaaran ko dharm ke thekedaaron, pandon, piron aadi ke changul se mukt karne kii koshish kii.
 nimnlikhit chaar 'padaarth' maanav ko apane jeevankaal main praapt karnaa anivaary he :
 dharm, arth, kaam, moksh ko chaar padaarthon main nahin liya gaya. shri guru gobind singh ji kehete hai: 
 sikhamat main bhakton evam satguron ne nirankaar ko akar rahit kaha he. kyonki sansaarik padaarth to ek din khatm ho jate hai lekin parabrahm kabhi nahin marataa. isi liye use akaal kaha gaya he. yahi nahin jeev aatma bhi aakar rahit he or is sharir ke saath kuch samay ke liye bandhi he. iskaa vajood sharir ke bagaiyr bhi he, jo aam manushya kii budhi se dur he.
 yahi karn he kii sikhamat murti puja ke sakht khilaaf he. satguruon evam bhakton ne murti pujakon ko andha, jaanavar itiyadi shabdon se niwaja he. us kii tasviir bane nahin ja sakati. yahi nahin koi bhi sansari padaarth jaise kii kabar, bhakton evam satguruon ke itihaasak padaarth, pratimaayein adik ko poojana sikhon ke bunayadi usulon ke khilaaf he.dharmik granth kaa gyaan ek vidhi jo nirankaar ke desh kii taraf lekar jaati he, jiske samaksh sikh natmastak hote hai, lekin dharmik granthon kii puja bhi sikhon ke bunayadi usulon ke khilaaf he.
 sikhamat main har jeev ko avatar kaha gaya he. har jeev us nirankaar kii ansh he. sansar main koi bhi panchi, pashu, ped, itiyadi avatar hai. maanush kii yoni main jeev apana gyaan puraa karne ke liye avatarit hua he. vyakti kii puja sikh dharm main nahin he "maanukh ki tech birthi sab jaanat, dene, ko eke bhagwaan". tamaam avatar ek nirankaar kii shart par puure nahin utarate koi bhi ajooni nahin he. yahi kaaran he kii sikh kisi ko paramatior ke rup main nahin maanate. haan agar koi avatar gurmat kaa upades karata he to sikh us upadesh ke saath zarur jude rahete hai. jaisaa kii krishna ne gita main kaha he kii aatma marati nahin or jeev hatya kuch nahin hoti, is baat se to sikhamat sahamat he lekin aage krishna ne kaha he kii karm hi dharm he jis se sikh dharm sahamat nahin.
 pigambar wo he jo nirankaar kaa sandesh athwa gyaan aam lokai main baante. jaisaa kii islam main kaha he kii mohammad aakhri paigambar he sikhon main kaha gaya he ki "har jug jug bhakt upaaya". bhakt same dar same paidaa hote hai or nirankaar kaa sandesh logon tak pahunchaate hai. sikhamat "laa elaha ill allaah " se sahamat he lekin sirf mohammad hi rasul allaah he is baat se sahamat nahin. arjuna dev ji kehete hai "dhur kii bani ai, tin sagali chint mitaai", arthath mujhe dhur se vaani ai he or meri sagal chintaaen mit gai hai kionki jisaki taak main main baitha tha mujhe wo mil gaya he.
 mul rup main bhakton avam satguruon kii vaani kaa sangreh jo satguru arjuna dev ji ne kiya tha jise aadi granth kaha jaataa he sikhon ke dharmik granth ke rup main prasiddh he | yah granth 36 bhakton kaa sachaa upadesh he or ascharyajanak baat ye he kii 36 bhakton ne nirankaar ko sam drushti main vyaakhyaan kiya he | kisi shabd main koi bhinnata nahin he | sikh aadi granth ke saath saath dasam granth, jo kii satguru gobind singh ji kii vaani kaa sangreh he ko bhi maanate hai | yah granth khalse ke adheen he | par mul rup main aadi granth kaa gyaan lenaa hi sikhon ke liye sarvopriya he |
 yahi nahin sikh har us granth ko sammaan dete hai, jisame gurmat kaa upadesh he |
 aadi granth yaa aadi guru granth yaa guru granth sahib yaa aadi guru darbar yaa pothee sahib, guru arjuna dev dawaara sangrihith ek dharmik granth he jisame 36 bhakton ke atmik jivan ke anubhav darj hai | aadi granth is liye kaha jaataa he kyonki isamen "aadi" kaa gyaan bharpoor he | jap bani ke mutabik "sach" hi aadi he | iskaa gyaan karwaane vaale granth ko aadi granth kehete hai | iske hawaale swayam aadi granth ke bheetar hai | halaaki vidwan tabaka kahata he kyonki ye granth main guru teg bahadur ji kii bani nahin thi is liye yah aadi granth he or satguru gobind singh ji ne 9wein mahale kii bani chadhaai is liye is aadi granth kii jaganh guru granth kaha jane laga |
 bhakton evam satguruon kii vaani potheon ke rup main satguru arjuna dev ji ke samay mojood thim | bhai gurdas ji ne yah granth likhaa or satguru arjuna dev ji disha nirdharak bane | unhon ne apni vaani bhi granth main darj kii | yah granth kii kai nakle bhi taiyaar hui |
 aadi granth ke 1430 panne khalsa dawaara maanakit kiye gaye |
 dasam granth, sikhon kaa dharmagranth he jo satgur gobind singh ji kii pavitra vaani evam rachnaao kaa sangrah he.
 guru gobind singh ji ne apane jeevankaal main anek rachanaayen kii jinaki choti choti pothiyaan bana deen. un kii maut ke baad un kii dharm patni mata sundari kii ajna se bhai mani singh khalsa or anya khalsa bhaaiyon ne guru gobind singh ji kii sari rachnaao ko iktha kiya or ek jild main chadha diya jise aaj "dasam granth" kaha jaataa he. sidhe shabdon main kaha jaye to guru gobind singh ji ne rachana kii or khalse ne sampadanaa kii. dasam granth kaa satkar sari sikh kaum karti he.
 dasam granth kii vaaniyaan jaise kii jaap sahib, tav parasaad savaiye or chopai sahib sikhon ke rojaanaa sajadaa, nitnem, kaa hissaa he or yah vaaniyaan khande bate kii pahole, jis ko aam bhashaa main amrit chakna kehete hai, ko banaate vakt padhi jaati hai. takhat hajur sahib, takhat patna sahib or nihang singh ke gurudwaron main dasam granth kaa guru granth sahib ke saath parkash hota hai or rose hukamname bhi liya jaataa he.
 sarbloh granth ore bhai gurdas kii vaaren shankaa grast rachanaae hai | halaaki khalsa mahima sarbloh granth main susajit he jo satguru gobind singh kii pramanit rachana he, baaki srbloh granth main karm cond, vyakti puja itiyadi vishe mojood hai jo sikhon ke bunayadi usulon ke khilaaf hai | bhai gurdas kii vaaron main murti puja, karm sidhaant adik gurmat viruddh shabd darj hai
 sikh dharm kaa itihaas ke liye koi bhi itihaasik strot ko puri taranh se prpakh nahin man jaataa | shri gur sobhaa hi aisa granth man gaya he jo gobind singh ke nikatavarti sikh dwaara likhaa gaya he lekin isamen tareekhen nahin di gai hai | sikhon ke or bhi itihaasak granth hai jaise kii shri gur parataap suraj granth, gurbilas paatshahi 10, shri gur sobhaa, manhima parkash evam panth parkash, janmasakhiyaan itiyadi | shri gur parataap suraj granth kii vyakhya gurdwaron main hoti he | kabhi gurbilas paatshahi 10 kii hoti thi | 1750 ke baad zyaadaatar itihaas likhe gaye hai | itihaas likhane vaale vidwaan zyaadaatar sanatani the jis kaaran kuch itihaasik pustakon main satguru evam bhakt chamatkaari dikhaae hai jo kii gurmat falsafe ke mutabik thik nahin he | guru nanak kaa hawa main udana, magarmuch kii sawari karnaa, mata ganga kaa baba buddha dwaara garbvati karnaa itiyadi ghatnaaye jamsakhion or gurbilas main susajit hai or baad vaale itihaaskaaron ne inhi baton ke upar shrdhvas masala laga kar likhaa hua he | kisi satgur evam bhakt ne apana sansari itihaas nahin likhaa | satguru gobind singh ne bhi jitna likhaa he vah sankshep or took parmaan jitna likhaa he | sikh dharm itihaas ko itnaa mahatv nahin detaa, jo itihaas gurbani samajhane ke kaam aae utana hi sikh ke liye zaruri he |
 aaj sikh itihaas kaa shuddhikaran karne main lage hai. or puraatan granth kii madad ke saath saath gurmat ko dhyaan main rakhte hue itihaas likh rahe hai |
 hindu athwa sanathan · buddha · sikh · jain · islam · anya
  itihaas · ramanand · baba farid · bhagat kabir • itihaas · gurudwara · harimandir sahib · kaalasaa · khanda · sahitya · sangeet · naam · sthal · raajnneeti · satguru · sikh · vaaheguru · punjab kaa itihaas · sardaar · takht · sikh ratna · islam · aalochana
