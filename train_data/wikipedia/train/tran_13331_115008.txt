 vyavsaay vidhik rup se maanya sanstha he jo upabhoktaaon ko koi utpaada yaa seva pradaan karne ke lakshya se nirmit kii jaati he. vyavsaay ko 'company', 'interprise' yaa 'form' bhi kehete hai. poonjeewaadi arthvyavasthaaon main vyapaar kaa pramukh sthaan he jo adhikanshat: nijee haathon main hote hai or laabh kamaane ke dhyey se kaam karte hai tathaa saath-saath swayan vyapaar kii bhi vruddhi karte hai. kintu sahakaari sansthaayen tathaa sarkaar dwaara chalaayi jaani vaali sansthaaen praaia: laabh ke bajaay anya uddeshyon kii purti ke liye banaayi gayi hoti hai. 
 ham vyavsaayik vaataavaran main rahete hai. yah samaaj kaa ek anivaary ang he. yah vyavsaayik kriyaaon ke vistrut network ke madhyam se vibhinn prakaar kii vasteen tathaa sevaayen uplabdh karakar hamaari aashyakataaon kii purti karata he. 
 anya shabd - vyapaar, vyavsaay-pratishthan, form, dhandha, vyavsaay, karbar, kaarobaar, kaam-kaaj, kaam-dhandha, udhyam
 jab ham apane aasapaas dhyaan dete hai to dekhte hai ki zyaadaatar log kisi na kisi kaam main sanlagn hai. adhyaaapak vidyalayon main padhaate hai, kisaan kheton main kaam karte hai, majdoor kaarkaanon main kaam karte hai, chaalak gaadiyaan chalaate hai, dukandaar saamaan bechate hai, chikitsak rogiyon ko dekhte hai aadi. is tarah barhon maheene har aadmi din bhar, yaa kabhi-kabhi raat bhar, kisi na kisi kaam main vyast rahata he. lekin ab prashn yah uthta he ki ham sab is tarah kisi na kisi kaam main apane aapako itnaa vyast kyon rakhte hai? iskaa sirf ek hi uttar he - 'apni aavashyaktaaon kii purti ke liye'. is tarah kaam karke yaa to ham apane vibhinn uttardayitvon kii purti karte hai yaa dhan arjeet karte hai, jisase ki ham apni aavashyaktaa kii vastuen tathaa sevaayen kharid saken.
 manushya dwaara kii jane vaali vibhinn kriyaayein maanviya kriyaayein kehalaati hai. in sabhi kriyaaon ko ham do virgo main baant sakate hai- 
 jo kriyaayein dhan arjeet karne ke uddeshy se kii jaati hai, unhen aarthik kriyaayein kehete hai. udhaaharan ke liye, kisaan khet main hal chalaakar fasal ugaata he or use bechakar dhan arjeet karata he, kaarkaane athwa karyaalay kaa karmchaaree apane kaam ke badale vetan yaa mazdooree praapt karata he, vyapaaree vastuon ke kray vikray se laabh arjeet karata he. ye sabhi kriyaayein aarthik hai.
 jo kriyaayein dhan arjeet karne kii apeksha, santushti praapt karne ke uddeshy se kii jaati hai unhen anaarthik kriyaayein kehete hai. is tarah kii kriyaayein, saamaajik uttardayitvon kii purti, manoranjan yaa swasthya laabh ke liye kii jaati hai. log puja sthalon par jate hai, baadh athwa bukamp raahat kosh main daan dete hai, swasthya laabh ke liye swayan ko khelkud main vyast rakhte hai, bagwani karte hai, radio sunate hai, televijan dekhte hai yaa isi tarah kii anya kriyaayein karte hai. ye kuch udhaaharan anaarthik kriyaaon ke hai.
 aamtaur par aarthik kriyaayein dhan arjeet karne ke uddeshyon se kii jaati he. sadhrantaya log is tarah kii kriyaaon main niyamit rup main sanlagn hote hai, jise aarthik kriya kaha jaataa he.
 vyavsaay ko is prakaar paribhaashit kiya ja saktaa he : 
 vyavsaay kii nimnlikhit visheshtaayen hoti hai :
 bharat kii saanskrithik dhrohar bahut samrudh he. lekin shaayad yah bahut kam log jaanate honge ki pracheen kaal main bharat, arthvyavastha tathaa vyavsaay ke str par bahut hi viksit desh tha. yah baat aitihaasik saakshyon, khudaai se praapt pramaanon, sahitya va likhit dastavezon se sidhi hoti hai. in sabase adhki bharat kii aseem dhan sampatti se aakarshith hokar vibhinn videshi akramanakariyon dwaara samay-samay par hue akraman bhi is tathy ko pramanit karte hai. pracheen bhartiya sabhyataa na keval vrufashi aadhaarit thi, balki iske aantarik va bahya vyapaar va vaanijya bhi kaaphi unnat the. vyavsaayik jagat ke vibhinn kshetron main bharat kaa aseem yogadan he. us samay ke anya deshon main prachlit vyavsaayon se tulana karne par ham pate hai ki bhartiya vyavsaay apni vilakshantaa, gatishiltaa ;gatyaatmakataaddh va gunatmakataa main in sabase kahin aage tha.
 shuru ke dinon main bhartiya arthvyavastha purnatah krishi adhrith thi. log apane upbhog kii vastuon kaa utpaadan swayan karte the. vastuon ko bechney athwa vinimay kii aavashyaktaa hi nahin thi. lekin vikaas ke saath-saath logon kii aavashyaktaayen badhane lagi. jiske kaaran vastuon ke utpaadan main bhi vrudhi hone lagi. logon ne dainik upyog tathaa vilasita sambandhi vibhinn vastuon ke utpaadan main visheshgyata arjeet kerani shuru kar di or is tarah se unke paas apane upyog kii anya vastuon ke utpaadan ke liye dakshataor samay kaa vyavsaay kii prakruti tathaa kshetra abhaav hona shuru ho gaya. is prakaar inaki kushalta main vrudhi hone lagi or ye apni aavashyaktaa se adhki vastuon kaa utpaadan karne main sakasham ho gaye. atah apni anya aavashyaktaaon kii purti ke liye apni adhki utpaadit vastuon ke vinimay kii pranali viksit ho gai. yah vyapaar kii shuruuaat thi.
 aaj zyaadaatar log yah maanate hai ki bharat main vyavsaay va vyapaar ke kshetra main itnaa vikaas swatantrata prapti ke pashchaat hi hua he. bharat, aaj audyogic utpaadan main itnaa sakasham ho gaya he ki ham sabhi vastuon kaa utpaadan deshi takanic ke prayog se kar sakate hai. lekin isse yah parinaam nahin nikaal lenaa chahie ki bhoot kaal main bhartiya sabhyataa viksit yaa unnat nahin thi. jabaki hamen aaj bhi bharat kii samrudhi vyapaarik va vanijyik dhrohar par garv he.
 aap yah jaanakar hairaan honge ki bharat ne vyapaar va vaanijya ke kshetra main apni yatra 5000 varsh i.pus. shuru kar di thi. kai aitihaasik saakshyon se yah pramanit hota he ki us samay bharat main suniyojit shahar the. bhartiya kapadon, aabhushanon or itra ityadi ke prati puure vishwa main aakarshan tha. yah bhi pramaan mili hai ki kaaphi samay se bhartiya vyapaariyon main vyavsaay ke liye mudra ke prayog kaa chalan tha. vyapaariyon, shilpakaaron va utpaadakon ke hiton kii raksha ke liye sanghon ;hanpaskaddh kaa prachlan tha. yah bharat main vyapaar va vaanijya ke jatil vikaas kii ore sanket karata he. us samay bharat ke vyapaariyon ne na keval sudrudh aantarik vyavsaayik raaston kaa jaal buna tha, balki unke vyavsaayik sambandh arab, madhya va dakshin purv asia ke vyapaariyon se bhi the.
 bharat vibhinn prakaar kii datu saamagree ke utpaadan main bhi sakriy tha, jaise tamba, pital kii vasteen, bartan, gahane tathaa sajaavati saamaan aadi. bhartiya vyapaaree vishwa ke vibhinn bhaagon main apane utpaadon kaa niryaat karte the or vahaan se unke utpaadon kaa aayaat karte the. yah ek sarvavidit tathy he ki angrej sarvapratham bharat main vyapaar karne ke liye hi aae the, jinhone baad main yahaan apana rajya sthapit kar liya.
 bharat ne kai prakaar se vishwa vyapaar va vaanijya main yogadan diya he. gananaa ke liye ank pranali, jiskaa ham aaj bhi upyog karte hai, bharat main pehle se viksit thi. sanyukt parivaar pratha tathaa vyavsaay main shram vibhaajan kaa vikaas bhi yaheen hua, jo aaj tak prachlit he. aaj aadhnik samay main prayog kii jane vaali upabhokta kendrit vyavsaay takanic puraane samay se bhartiya vyavsaay kaa ek abhinn ang rahi he.
 isliye ham kah sakate hai ki bharat kii apni samrudhi vyavsaayik dhrohar he, jisane isaki unnati main mahatvapurn yogadan diya he.
 sabhi vyavsaayik kriyaayein kuch uddeshyon kii purti ke liye kii jaati hai. vyavsaay ke uddeshyon ko nimna prakaar vargeekrut kiya ja saktaa he :
 vyavsaay ke aarthik uddeshyon ke antargat laabh kamaane ke uddeshy ke saath ve samast aavashyak kriyaayein bhi aati hai, jinke dwaara laabh kamaane ke uddeshy kii purti kii jaati he, jaise graahak bananaa, niyamit nav pravartan tathaa uplabdh sansadhano kaa behatar upyog aadi.
 laabh, vyavsaay ke liye jivan daayini shakti kaa kaary karata he. iske bina koi bhi vyavsaay pratiyogita ke bazaar main tikaa nahin rah saktaa. vastav main kisi bhi vyavsaayik ikai ke astitv main aane kaa uddeshy hota he- laabh kamanaa. laabh, vyavsaayee ko na keval uski aajeevika arjeet karne main sahaayta karata he, apitu laabh kaa ek bhaag vyavsaay main punah viniojit kar vyavsaayik gatividhyin ke vistaar main bhi sahaayak hota he.
 laabh kamaane ke praathmik uddeshy ko praapt karne ke liye vyavsaay ke kuch anya uddeshy nimnlikhit hai :
 saamaajik uddeshy vyavsaay ke ve uddeshy hote hai, jinhen samaaj ke hiton ke liye praapt karnaa aavashyak hota he. atah har vyavsaay kaa uddeshy hona chahie ki vah kisi bhi prakaar se samaaj ko haani na pahunchaae. vyavsaay ke saamaajik uddeshyon ke antargat acchhee gunvattta vaali vastuon tathaa sevaaon kaa utpaadan tathaa purti, uchit vyapaarik prathaen apnaanaa, samaaj ke saamaanya kalyankari kaaryon main yogadan tathaa kalyankari suvidhaon main yogadan karnaa sammilit he.
 maanviya uddeshyon se abhipraay un uddeshyon se he, jinamein samaaj ke aksham tathaa viklang, shiksha athwa prashikshan se vanchit logon ke kalyaan tathaa karmchaariyon kii apekshaaon kii purti ke lakshya nihit hote hai. is prakaar vyavsaay ke maanviya uddeshyon ke antargat karmchaariyon kii aarthik suraksha, saamaajik tathaa manovaigyanik santushti or maanav sansadhano kaa vikaas nihit he.
 vyavsaay, desh kaa ek mahatvapurn ang hota he atah rashtriya lakshyon or aakankshaon kii prapti prayek vyavsaay kaa uddeshy hona chahie. vyavsaay ke rashtriya uddeshy nimnlikhit hai:
 pehle bharat ke anya deshon ke saath bahut hi simit vyapaarik sambandh the. tab vastuon kii aayaat or niryaat sambandhi nitiyaan bahut kathor thim, lekin aajkal udaaravaadi aarthik nitiyon ke kaaran kaaphi had tak videshi nivesh par pratibandh samaapt ho chukaa he, tathaa aaayaatit vastuon par lagane vaala shulk bhi kaaphi kam ho gaya he. in parivartanon se bazaar main pratiyogita kaaphi bad gai he. aaj vaishvikaran ke kaaran puri duniya ek bade bazaar ke rup main parivartit ho chuki he. aaj ek desh main taiyaar maal duusare desh main aasaani se uplabdh he. is prakaar vishwa bazaar main pratispardhaa badhane se prayek vyavsaay apane mastishk main kuch uddeshy rakhkar kaam karne laga he, jise vaishvik uddeshy kaha ja saktaa he. 
 log laabh arjeet karne ke uddeshy se vyavsaay chalaate hai. lekin keval laabh arjeet karnaa hi vyavsaay kaa ekmaatra uddeshy nahin hota. samaaj kaa ek ang hone ke naate ise bahut se saamaajik kaary bhi karne hote hai. yah vishesh rup se apane astitv kii suraksha main sanlagn swaamiyon, niveshkon, karmchaariyon tathaa saamaanya rup se samaaj vyavsaay kii prakruti tathaa kshetra va samudaay kii dekharekh kii jimmedaari bhi nibhaataa he. atah prayek vyavsaay ko kisi na kisi rup main inke prati jimmedaariyon kaa nirvaah karnaa chahie. udhaaharan ke liye, niveshkon ko uchit pratifal kii dar kaa aashwaasan dena, apane karmchaariyon ko acha vetan, suraksha, uchit kaary dashaayen uplabdh karana, apane graahakon ko acchhee gunvattta vaali vastuen uchit mulyon par ulabdh karana, paryaavaran kii suraksha karnaa tathaa isi prakaar ke anya bahut se kaary karne chahie.
 haalanki aise kaary karte samay vyavsaay ke saamaajik uttardayitvon ke nirvaah ke liye do baton kaa vishesh rup se dhyaan rakhana chahie. pehali to yah ki aisi prayek kriya rdhmarth kriya nahin hoti. iskaa arth yah he ki yadi koi vyavsaay kisi aspataal athwa mandir yaa kisi skool athwa college ko kuch dhanrashi daan main detaa he to yah uskaa saamaajik uttardaayitv nahin kehalaayegaa, kyonki daan dene se saamaajik uttardayitvon kaa nirvaah nahin hota. duusari baat yah he ki, is tarah kii kriyaayein kuch logon ke liye acchhee or kuch logon ke liye buree nahin honi chahie. maan lijie ek vyapaaree taskari karke yaa apane graahakon ko dhekha dekar bahut sa dhan arjeet kar letaa he or garibon ke mufrat ilaaj ke liye aspataal chalaata he to uskaa yah kaary saamaajik rup se nyyochit nahin he. saamaajik uttardaayitv kaa arth he ki ek vyavsaayee saamaajik kriyaaon ko sampann karte samay aisa kuch bhi na kare, jo samaaj ke liye hanikaarak ho.
 is prakaar saamaajik uttardaayitv kii avadharna vyavsaayee ko jamkhori va kalabazari, kar chori, milawat, graahakon ko dhekha dena jaisi anuchit vyaparik kriyaaon ke badale vyavsaayee ko vivekpurna prabandhn ke dwaara laabh arjeet karne ke liye protsaahit karti he. yah karmchaariyon ko uchit kaary tathaa awasaiya suvidhen pradaan karke, graahakon ko utpaada vikray uparaant uchit sevaayen pradaan karke, paryaavaran pradooshan ko niyantrit karke tathaa prakritik sansadhanon kii suraksha dwaara sambhav he.
 vyavsaay ke saamaajik uttardaayitv kii avadharna tathaa iske mahatv ke bare main jaankaree praapt kar lene ke baad aaie jaane ki vyavsaay kaa iske vibhinn hit-samoohon, jin par yah ashrith he, ke prati kya uttardaayitv hai. vyavsaay praayah swaamiyon, vinieveshkon, karmchaariyon, purtikartaaon, graahakon tathaa upabhoktaaon, pratiyogiyon, sarkaar tathaa samaaj par ashrith he. inhen hit-samooh isliye kaha jaataa he, kyonki vyavsaay kii prayek kriya se in samoohon kaa hit, pratyaksh yaa apratyaksh rup se prabhavit hota he.
 vyavsaay ke apane swaamiyon ke prati uttardaayitv hai :
 vyavsaay ke apane lendaaron ke prati uttardaayitv haih
 vyavsaay ke apane karmchaariyon ke prati nimnlikhit uttardaayitv hai :
 vyavsaay ke apane aapurtikarttaaon ke prati uttardaayitv nimnlikhit hai :
 graahakon ke prati vyavsaay ke uttardaayitv nimnlikhit hai :
 vyavsaay ke apane pratiyogiyon ke prati nimnlikhit uttardaayitv hai :
 sarkaar ke prati vyavsaay ke vibhinn uttardaayitv nimnlikhit hai :
 ek samaaj, vyaktiyon, samoohon, sanghathanon, pariwaron aadi se milakar banataa he. ye sabhi samaaj ke sadsy hote hai. ye sabhi ek duusare ke saath milte-julate hai tathaa apni lagbhag sabhi gatividhiyon ke liye ek duusare par nirbhar hote hai. in sabhi ke bich ek sambandh hota he, chaahe vah pratyaksh ho yaa apratyaksh. samaaj kaa ek ang hone ke naate, samaaj ke sadasyon ke bich sambandh banaae rakhane main vyavsaay ko bhi madad kerani chahie. iske liye use samaaj ke prati kuch nishchit uttardayitvon kaa nirvaah karnaa aavashyak he. ye uttardaayitv nimnlikhit hai :
