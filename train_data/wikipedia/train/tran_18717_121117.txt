 tetris 6 june, 1984 main bana ek it jodne vaala video khel he, jise alexi pajitnov ne banaaya he. yah pehla manoranjan software he, jise america main bhej kar ibiem or comodor 64 main pradarshit kiya gaya. 1980 main ise gharelu computor ke liye uplabdh karaayaa gaya. is samay ise bahut adhik prasiddhi mili or 1989 main game boy ke iske ek sanskaran ko 100 sabase achche khel kii suchi main pehle sthaan par rakhaa gaya.
 iskaa nirmaan 6 june, 1984 main alexi pajitnov ne kiya tha. vah pehle ek nae upkaran ko jaanch rahe the. iske liye vah saral khel kaa code bana kar use chalaane kii koshish kar rahe the. iske pashchaat vah is khel ko banane main lag gaye. pehle isamen 12 prakaar ke aakaar hote the. jiske kaaran yah khel kathin ban gaya tha. lekin baad main ise 7 aakaar vaale khel main badal diya gaya. electronica 60 main keval akshar hi dikhte the, to unhone isamen akshar kaa hi upyog kiya. lekin isse vah bahut jaldi bhar jaataa tha. is kaaran unhone sochaa kii isamen hataane kaa bhi tarika hona chahie.
