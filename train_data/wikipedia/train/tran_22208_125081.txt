 nirdeshaank: 37°19′55″N 122°01′52″W / 37.33182°N 122.03118°W / 37.33182; -122.03118
  appal ink ek america bahurashtriya company he jo upabhokta electronics or computer software utpaadon kaa dizin or vinirmaan karata he. appal macintush, ypod or aiphone jaise hardware utpaadon ke liye prasiddh he. rajasav ke maamle main appal samsung electronics ke baad duniya kii duusari sabase badi soochna praudyogiki company he evam samsung or nokia ke baad duniya kii teesri sabase badi mobile phone nirmaataa he.
 company kii sthapana 1 april 1976 ko hui or 3 janvari 1977 ko ise appal computer ink ke naam se nigamit kiya gaya tha. company naam se "computer" shabd 9 janvari 2007 ko hataa diya gaya tha, jis din steve jobs ne pehla aiphone pesh kar, upabhokta electronics kii ore bad rahe company ke dhyaan ko darshaya.
 may 2013 ke rup main, appal chaudaa deshon main 408 retail store ke saath-saath online appal store or ituns store bhi chalaata he, jo kii duniya kaa sabase bada sangeet bazaar he.
 march 2013 ke rup main amareeki $415 billian ke anumaanit mulya ke saath appal bazaar puunjikaran ke maamle main duniya main sabase bada saarvajanik rup se kaarobaar karne vaala nigam he. 29 sitambar 2012 ke rup main, vishwa bhar main company ke 72,800 sthaayee purnakalik or 3,300 asthaayee purnakalik karmchaaree the. 2012 main appal kaa vaarshik rajasav kul $156 billian tha.
 appal kii sthapana steve jobs, steve vozaniya or ronaald wain ne 1 april 1976 ko, vyaktigat computer kit " appal I" ko bechney ke liye kii. yah kit vozaniya haath se banaate the or inhen pehali baar homebriu computer club main logon ke saamne pesh kiya gaya tha.appal I kii bikri july 1976 main shuru hui or tab uski bazaari keemat $666.66 rakhi gayi thi.
 appal ko 3 janvari 1977 ko nigamit kiya gaya.nigamikaran se pehle hi wain ne company main apana share jobs ko america dollar $800 ke liye bech diya tha. karodpati mike markkula ne appal ke nigamikaran ke dauraan mahatvapurn vyapaar visheshgyata or $250,000 dollar kii aarthik sahaayta pradaan kii.
 sanchaalan ke pehle paanch varshon ke dauraan, rajasav 700% kii ausat vruddhi dar se har chaar maheene main doguna hota gaya.
 vozaniya dwaara avishkaarit appal dwitiya 16 april 1977 ko pesh kiya gaya. ek spredshit program, visikailk ne appal dwitiya ke bazaar ko badhaane main madad kii. 
 company ne korporate evam vyapaar computing bazaar main ibiem or microsoft ko kadi takkar dene ke uddeshy se may 1980 main appal tritiy pesh kiya.
 12 disambar 1980 ko, 22 dollar prati share kii keemat par ipo laanch kar appal ek saarvajanik company bani. ford motor company ke baad yah kisi ipo se sabase adhik puunji srijan karne vaali company bani or itihaas main kisi bhi company se adhik, lagbhag 300 logon ko raaton-raat karodpati banaaya.
 appal ne 1983 main "appal lisa" laanch kiya. lisa graphy prayokta antarafalak ke saath bechaa janevaala pehla personal computer tha. parantu unchi keemat or simit software kii vajah se lisa ko vanijyik vifaltaa kaa saamana karnaa padaa.
 iske baad, 1984 main appal nen bazaar main macintush utaara. isaki ghoshnaa ek $1.5 million dollar ke tivi vigyaapan "1984" ke dwaara kii gayi. ridli scot dwaara nirdeshit is vigyaapan ko ek "masterpis" evam appal kii safalataa main ab ek mile kaa pathar mana jaataa he.
 shuruuaati daur main macintush kii bikri acchhee thi, par unchi keemat or simit software ke kaaran aage kii bikri kamazor hi rahi. macintush kisi bhi programing bhashaa ke bina bechaa jane vaala pehla personal computer tha.
 uchit mulya ke pratham postscript lager printer "lesureraiter", evam desktop prakaashan software pejmekar ke aagaman ne macintush kii kismat badal di. mana jaataa he ki unnat graphics kshamta rakhane vaale macintush evam in donon utpaadon ne hi desktop prakaashan bazaar kii niv rakhi.
 1985 main jobs or do saal pehle niyukt kiye gaye siio jon skali ke bich satta sangharsh saamne aayaa. appal ke nideshak mandal ne skali ko jobs dwaara aparikshit utpaadon par kiye ja rahe kharch ko simit karne ke nirdesh die. skali kii baat maanane ke vipareet jobs ne unhen appal main netritv kii bhoomika se bedakhal karne kii koshish kii. skali ko jobs ke is prayaas kaa pataa chal gaya or unhone nideshak mandal kii baithak bulaai. nideshak mandal ne skali kaa saath dete hue jobs ko prabandhkeey kartavyon se mukt kar diya. iske baad jobs ne appal se istipha de diya or phir usee varsh next ink kii sthapana kii.
 1989 main macintush portable pesh kiya gaya, jisaki kshamta desktop macintush ke samaan thi par vazan 7.5 kilogram hone ke kaaran yah kaaphi baari tha. isaki bydaree life 12 ghante kii thi. macintush portable ke baad appal ne bazaar main powerbook utaara. 
 powerbook evam anya utpaadon kii safalataa se appal ke rajasav main badhotaree hui. kuch samay tak chale is asaadhaaran safalataa ke daur main appal ek ke baad ek nae utpaadon ko bazaar main utaar rahaa tha or isse company ke munaafe main lagaataar vruddhi ho rahi thi. macdict naamak ek patrika ne se 1989 or 1991 ke bich kii is avadhi ko macintush kaa pehla "swarna yug" padaankit kiya.
 is avadhi ke dauraan appal ne digital camera, portable sidi audio player, spikar, video consol or tivi upkarnon sahit kai anya upabhokta kendrit utpaadon ke saath prayog kiya, jo ki asafal sabit hue. jon skali dwaara bazaar ke avastavik purvanumaan ke aadhaar par samasya se trast newton vibhaajan main vishaal sansaadhan nivesh kiye gaye. antat yah sabhi utpaada appal kii sthiti main sudhaar karne main naakaam rahe or bazaar main appal kii hissedari or share keemton main giravat jari rahi.
 appal II shrinkhalaa kaa utpaadan bahut mahangaa sabit ho rahaa tha or is shrinkhalaa ke kaaran macintush kii bikri chhinti chali ja rahi thi.
 idhar windos ke saath microsoft kii bazaar main hissedari lagaataar bad rahi thi. windos kaa dhyaan saste personal computaron ke liye software pahunchaane main kendrit tha, jabaki appal utkrushtataa se abhiyantrit, par mehenge utpaada vitarati kar rahaa tha. appal ucch laabh margin par ashrith tha or uske utpaadon ke prati kabhi bhi ek spasht pratikriya nahin mili. 1994 main appal ne microsoft ke khilaaf appal lisa ke samaan graphical yuzar interphes kaa upyog karne ke liye copirite kaa ulanghan kaa mukadmaa daayar kiya. saalon tak ghasite jane ke baad ant muqadame ko khaarij kar diya gaya. iske saath hi utpaadon main badi naakamayaabi or samay simaayen chukne ke kaaran appal pratishtha ko kaaphi kshati pahunchaai. iske pashchaat skali ke sthaan par maaikel spindler ko company kaa siio bana diya gaya.
