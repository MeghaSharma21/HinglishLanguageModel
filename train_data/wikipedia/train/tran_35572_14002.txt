 mahavadya yaa piano tharavaala vaadyayantra he. iskaa avishkaar 10veen shatabdi main hua tha or dhire-dhire yah apane vartmaan rup main viksit hua he. aarambh main isaki akruti aadhunik piyanon se bhinn thi. usamen ek gril hoti thi, jise ghumaane se teen-taar ek saath pahie par dhwani paidaa karte the.
 "vimar wander bak" naamak pustak main, jiskaa rachanakaal 1440 i. he, piyanon kaa ek chitra he, jisamen aath choti or 16 badi kunjiyaan hai. chitrakaar ne ek ytaakar chitra main 12 taar dikhaae hai. piyanon jaise ek yantra kaa chitra pathar par bana hua mila he, jise reagal kehete hai.
 aadhunik piano kaa avishkaar bartolomio christpheri ne kiya tha. iskaa varnan "giornale da letaraati da italia" naamak pustak main he, jise markes sopiyoni maiphi ne likhaa tha tathaa jise apastalo xeno ne san 1711 main chhapavaya tha, yah pustak saubhaahgya se uplabdh he. christepher ne do piano kaa avishkaar kiya. ek kaa san 1720 main tathaa duusare kaa san 1726 main. inamen aadhunik piyanon ke sabhi mukhya bhaag hai. sepiyoni maiphi kii pustak kaa koning ne 1725 i. main german bhashaa main anuwaad kiya tathaa uske mitra geet frid ne, jo us samay ke pramukh piyani bajaanewaalon main se ek tha, yah pustak padhi. tab usne do piyanon banaae, jo uske shishy agricola ke anusaar bahut achche nahin the. is vishay main ek or charchaa bhi he ki silveman ko iske bajaane kaa utsaah shouter se mila, jo 1721 i. main sabase acha piano bajaanevaala tha. christopher ke piano or uske pehlewaale piano main yah antar tha ki puraane piano ke taron ko pankh se maarthe the, parantu christopher ke piano ke taron par chote-chote hathaudon se chot karte the. england main piano 1760 i. main aayaa or vahaan san 1766 main piano banaanevaale ek german ne ek piano banaaya.
 mahavadya main 88 swar haate hai, jo ashtakon main vibhakt hote hai. unchaasavaan swar pich e kehalaata he or uski aavriti 440 prati second hoti he. america kii britain main is swar ko pramanik swar mana jaataa he tathaa shesh swaron ko isaki sahaayta se thik kiya jaataa he. taron kii lambaai gunottar shrenee main hoti he or germany main shrenee kaa anupaat 1.875, parantu britain main 1.89 liya jaataa he.
 88wein taar kii lambaai 5 tathaa 5.5 centimetre ke bich hoti he. is taar ke hisaab se hi anya taron kii lambaai, motaai tathaa bhaar nishchit kiya jaataa he. mahavadya ke taar vishesh prakaar ke ispaat se banaae jate hai or 150 ton prati varg inch kaa khinchaav sahan kar sakate hai. 
 jab taar zankrut hote hai tab ve sethu par khinchaav paidaa karte hai. yah sethu dhvanipatt se sanlagn hota he, jisase sampurna dhvanipatt kampan karne lagata he. isse nikat kii vaayu main dhwanitarangen utpann hoti hai. dhvanipatt pisia excelsa naamak lakdi kaa bana hota he, jo bahut halaki hoti he.
 taar or sethu kaa paraspar sambadh drudh karne ke liye, taar ke donon siron ke staron se sethu ko unchaa rakhaa jaataa he. isse dhvanipatt par vaanchit dabaav paidaa hota he. piano banane main yahi sabase adhik kathin kaam he. sethu par se janevaala taar praaia: aadhaar se degree kaa kone banaata he.
 piano kaa prayek swar mishrit hota he. prayek swar mul swar or sannadi swaron ke mail se banataa he. mul swar or uske sannaadi swaron kaa anupaat lagbhag 1 : 2 : 3 : 4 aadi hota he. udhaaharan ke liye, madhya swar si k main mul swar kii aavriti 261.6 hoti he or uske sannaadi swaron kii avrittiyaan kram se 523.25, 783.99, 1046.5, 1318.57, 1567.9 aadi hoti hai. in swaron ko yadi ek saath chhedaa jaae, to unka prabhaav karnpriy hota he. haan, saatven or nawein swar iske apwaad hai.
 taar ko yadi ek sire se aage, lambaai ke aathven bhaag par, chhedaa jaae, to sarvonttam swar utpann hota he. yah baat 51wein swar tak satya he, parantu iske baad anek kaarnon se nikatatar binduon par chhedane se vaanchit swar nikalate hai.
 yadi koi taar ek second main 1,000 kampan kare, to ek kampan vah second main karegaa. prayogon dwaara yah maaloom kiya gaya he ki vaanchit dhwani utpann karne ke liye yah aavashyak he ki hathaudaa or taar kaa sampark ek kampan ke liye aavashyak kaal ke aadhe tak rahe, arthath second tak rahe.
 hathode taron se 2 inch ke faasale par hote hai. ye hathode ek vishesh prakaar ke uttolkon kii sahaayta se chalate hai. jab kunjee dabaai jaati hai, tab yah duuri keval inch rah jaati he. iskaa fal yah hota he ki hathode taron par jaldi-jaldi chot karte hai. jin uttolkon kii sahaayta se ye hathode chalate hai, unhen acshan kehete hai.
 kunjee 9 millimetre tak neeche jaati he. is baat ko sansar ke sab piano nirmaataa dhyaan main rakhte hai. kunjee ko ek vishesh duuri par keelit karte hai, taaki jab use dabaaya jaae to vah duusari ore se chah millimetre upar uthe. sarvottam sparsh vah hota he jab kunjee saamaanya avasthaa main peeche kii ore jhuki ho or jab aadhi dabaai jaae tab vah kshaitij sthiti main ho jaae, yani kunjee ke donon sire ek str par ho jaaen. jab kunjee is kshaitij sthiti main aati he, tab usapar avamandak kaa boj padataa he, parantu chunki kunjee vegayukt hoti he isliye vah boj ko sanbhaalane main samarth hoti he.
 piano kaa dhaanchaa lohe kaa hota he. isapar 220 taron ke khinchaav kaa dabaav padataa he.
 swaron kaa niyantran do padikon se hota he. bain ore ke padik ko dabaane se hathode taron ke paas jate hai or is prakaar chot kii tivrata kam hoti he. daayen padik ko dabaakar sab avamadakon ko icchaanusaar taron se upar uthaate hai. america main ek padik bich main bhi hota he. ise sastenuto kehete hai or yah sab ko uthaane ke bajaae keval un avamandakon ko uthaata he jo pehle se hi uthe hote hai.
 sab deshon main piyanon banane kii vidhi or piano kaa aakaar praaia: ek samaan hota he. iskaa kaaran yah he ki sabhi piano ke liye bahut si baton kii aavashyaktaayen ek-si hoti hai, jaise dhvanipatt, farsh se oonchaai, ghutanon ke liye jagah, padikon kii sthiti tathaa ve prakritik niyam jo khinche hue taron ke companon par lagu hote hai.
