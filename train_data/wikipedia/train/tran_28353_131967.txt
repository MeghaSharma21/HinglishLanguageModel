 vitamin bi1 ek vitamin he. vitamin “bi1” kaa vaigyanik naam thymin hydrochloride he. vayasko ko pratidin vitamin “bi1” kii ek milligram maatra aavashyak hoti he. garbhvatee striyo ko sampurna kaal tak vitamin “bi1” kii 5 milligram aavashyak hoti he. aavashyaktaa se adhik ho jane par vitamin “bi1” mutr se baahar ho jaataa he. aayu badhaane ke liye vitamin “bi1” kaa mahatvapurn yogadan hota he. vitamin “bi1” kii kami se beri-beri rog ho jaataa he atah isliye isko vaigyanik beri-beri vitamin bhi kehete he. yadi bhojan me vitamin “bi1” kii kami ho jaae to sharir carbohydrates tathaa phosphorus kaa sampurna prayog kar paane me samarth nahi ho pataa. isse ek vishaiyl acid jamaa hokar rakt me mil jaataa he or mastishk ke tantrika santhaan ko haani pahunchane lagata he. vitamin “bi1” kii kami se hone vaale beri-beri rog me rogi kii mansapeshio ko jaha bhi chuaa jaae vahaan vednaa hoti he tathaa uske pashchaat sparsh shunyata kaa abhas hota he. vayask vyakti ko pratidin vitamin “bi1” 900 unit a. i. kii aavashyaktaa padati he. vitamin “bi1” mulankur me adhik paaya jaataa he. doodh pite baccho kaa vitamin “bi1” kii kami se kai or pet dard jaise vikaar ho jate he. vitamin “bi1” nishasta yukt bhojan ko pachaane me sahyog karata he. vitamin “bi1” kii kami ho jane se rogi kii bhukh mar jaati he tathaa vajan teji se girane lagata he. vitamin “bi1” kii kami se hryday or mastishk me kamajori tathaa anya anek dosha ho jate he. vitamin “bi1” kii kami se pachanango ko baari haani pahunchati he jo pehle rogi ko samaj me nahi aati lekin baad me jab uske bhayankar parinaam saamne aate he tab tak kaaphi der ho chuki hoti he or saamne mrityu kaa sankat aa khadaa hota he. carbohydrates tathaa phosphorus kaa sharir me purna upyog tabhi ho saktaa he. jab sharir me paryaapt maatra me vitamin “bi1” hajir ho. vitamin “bi1” kii kami se beri-beri rog kaa rogi itnaa shaktiheen ho chukaa hota he ki jahaan ek baar baith jaataa he dubaara uthne kaa saahas apane andar nahi sanjo paata he. kathor parishram karne vaale logo kaa saamaanya manushyo kii apeksha vitamin “bi1” kii maatra adhik aavashyak hoti he. vitamin “bi1” kii kami se rogi thodaa sa kaam karke thak jaataa he. vitamin “bi1” kii kami kaa rogi aksar ajeern kaa rogi rahata he. beri-beri rog vishesh rup se un logo ko hota he jo mashin se pisa hua gehu tathaa mashin se paalish kiya hua chaaval zyada maatra me khate he. beri- beri rog do prakaar ke hote he pehla shushk tathaa doosraa ardra. ardra beri-beri rog ke rogiyo kii naadee teevr gati se chalati he tathaa uskaa hryday kamjor ho jaataa he. shushk beri-beri kaa rogi din pratidin kamjor, krishakaay, hin, asahaay, durbal or asamarth hota chalaa jaataa he. kabhi-kabhi, kisi-kisi rogi me shushk or ardra dono prakaar ke beri-beri ke lakshan milte he. shushk evam ardra lakshanyukat rogi ko hryday sambandhi anek vikaar hote he. unka hryday jaanch karne par footbal ke blader jaisaa failaa hua anubhav hota he. shushk evam ardra beri-beri ke lakshan yadi kisi rogi me ek saath dikhe to uski chikitsa jitani jaldi ho sake armbh kar deni chahie. laaparvaahee or gaiyr jimmedri jaan kaa khatra paidaa kar sakati he. vitamin “bi1” kii kami se vaat santhaan prabhavit hota he. isiilie vaat naadiyo me vednaa hoti he. garbhavastha kii vaman vitamin “bi1” kii kami kaa suchak kaha ja saktaa he. garbhavastha kii vishamamyata vitamin “bi1” kii kami se hoti he atah vitamin “bi1” kii purti ho jane par garbhavastha kii vishamamyata nasht ho jaati he. anek charm rog vitamin “bi1” kii kami kii vajah se bhogane padate he. vitamin “bi1” kii kami kaa pratham lakshan bina kisi kaaran ke bhukh laganaa band ho janaa he. dhyaan rahe beri-beri rog maarak bhi siddh ho saktaa he. vanaspatiyo, patteydaar shaak tathaa khamir me vitamin “bi1” adhik maatra me vidyaman rahata he. pandu rog ke peeche bhi vitamin “bi1” kii kami hoti he. vitamin “bi1” kii kami se patale vastu vaman tathaa mitli jaise updrav ho jate he. vitamin “bi1” kii kami se parudarya me jal bhar jaataa he. mote manushyo ko vitamin “bi1” kii adhik aavashyaktaa hoti he. vitamin “bi1” kii kami se hrday bada ho janaa mrityu kaa suchak kehalaata he. sukhe kinv me vitamin “bi1” sabase adhik 9000 a. i. unit hota he. matar me vitamin “bi1” sabase kam 100 unit a. i. hota he. vitamin “bi1” kii kami se fefdo kii jhilli me taral padaarth jamaa ho jaataa he. isaki kami se andakosh me bhi taral padaarth jamaa ho jaataa he. aantdiyo kii mansapeshio ko shaktishaalee banane me is vitamin kaa vishesh yogadan rahata he. vitamin “bi1” kii prayaapt maatra sharir me rahane par mansapeshiyaan pusht rahati he. vitamin “bi1” kii prayaapt bhaag se anto ke sankraman suraksha bani rahati he. isse anto kii jhilli majboot bani rahati he. isi majbootee ke kaaran is par keetanu hamalaa nahi kar pate he. yah vitamin yakrut kii kaary panali ko swasth rakhata he. yadi pachan santhaan swasth or shaktishaalee he to samajhnaa chahie ki sharir me vitamin “bi1” kii paryaapt maatra vidyaman he. jo log hari saag-sabji nahi khate ve nishchay hi vitamin “bi1” kii kami ke shikaar ho jate he. mastishk tathaa tantrika santhaan ke sutro ko swasth rakhana isi vitamin ke jimme he. yah vitamin maanav rakt ke taral bhaag me protein ko yathaachit maatra me santulit rakhata he.
 bi1 kii kami se hone vaale rogon main beri beri rog, mastishk me kharabi hona, bhukh na laganaa, smrin shakti kam ho janaa, dil kii kamajori, saans lene me kathinaayee pairo me jalan, amashay-aantdiyo ke rog, kabj hona, pet me vaayu utpann hona, pachan kriya ke dosha hona, garbhvatee kii ulti hona, vishela prabhaav bad janaa, jigar me dard hona aate hai.
 
