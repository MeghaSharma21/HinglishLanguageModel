 kancreet ek nirmaan saamagree he jo cement evam kuch anya padaarthon kaa mishran hoti he. kancreet kii yah visheshta he ki yah pani milakar chhod dene ke baad dhire-dhire thos evam kathor ban jaataa he. is prakriya ko jaleekaran kehete he. is rasinic kriya main pani, cement ke saath kriya karke pathar jaisaa kathor padaarth banaati he jisamen anya chijen bandha jaatin hai. kancreet kaa prayog sadak banane, pipe nirmaan, bhawan nirmaan, neenv banane, pul aadi banane main hota he.
 kancreet kaa upyog 2000 i.pus. se hota aa rahaa he. kancreet ke gun un padaarthon par nirbhar hete hai jinase yah banaaya jaataa he, paratu pradhanat: ve us padaarth par nirbhar rahete hai jo pathar, gitti aadi ko paraspar chipkaane ke liye prayukt hota he. 19veen shatabdi main portland cement ke avishkaar ke paley is kaam ke liye keval chuunaa uplabdh tha, parantu ab chooney ke kancreet kaa upyog keval vahiin hota he jahaan adhik pushtataa kii aavashyata nahin rahati. adhik pushtataa ke liye cement-kancreet kaa upyog hota he. cement kancreet ko ispaat se drudh karke un sthanon main bhi prayukt kiya ja saktaa hai jahaan lapane yaa mudne kii sambhaavna rahati he, jaise dharanon athwa stambhon main.
 kancreet agralikhit padaarthon kaa mishran he :
  koi akriyasheel padaarth, jaise tutaa pathar yaa eent, badi bajri, chai athwa mashin se niklaa jhaavaan;
  baaluu yaa pathar kaa chura yaa pisi eent ;
  purvonkt padaarthon ke jodne ke liye kaai padaarth, jaise cement athwa chuunaa or
  aavashyaktaanusaar pani.
 is mishran ko jab acchhee tarah mila diya jaataa he or keval itnaa dhilaa rakhaa jaataa he ki gadde yaa saanche ke kone-kone tak pahanch sake tab yah kisi bhi akruti ke gadde athwa khokhale sthaan main, jaise neenv kii athwa mehrab kii bagal main, bharaa ja saktaa he.
 yah cement, pani, baaluu or pathar yaa eent kii gitti athwa badi bajri yaa jhaavaan se banataa he or bhavannirmaan main adhik kaam main aata he. jaisaa upar bataaya gaya he, jab yah padaarth bhalee-bhanti mila die jate hai tab unase kumhaar kii mitti kii tarah plastic padaarth banataa he, jo dhire-dhire pathar kii tarah kadaa ho jaataa he. yah kritrim pathar prakruti main milanevaale kanglamaret naamak pathar ke swabhaav kaa hota he. bhavannirmaan main cement kancreet ke is gun ke karan yah badi sugamawa se kisi bhi sthaan main dhaala ja saktaa he or isko koi bhi vaanchit rup diya ja saktaa he. iske liye aavashya padaarth praaia: sabhi sthanon main uplabdh rahete hai, parantu sarvottam parinaam ke liye kancreet ko milaane or dhaalane kaa kaam prashikshit mazdooron ko saunpna chahie. kancreet kii pushtataa uske avyavon ke anupaat or unako milaane ke dhang par nirbhar rahati he.
 ejiniyari or bhavannirmaan main iske praaia: asankhya prakaar ke upyog ho sakate hai, jinamein baari ninve, pushte, nausthaan kii bhitiyaan, tarangon se raksha ke liye samudr main bani deevaaren, pul, udrodh ityadi brihatkaay sanrachanaayen bhi sammilit hai. ispaat se prabalit kancreet ke rup main yah anek anya sanrachanaon ke liye prayukt hota he, jaise farsh, chat, mehrab, pani kii tankiyan, attalikaay, pul ke bade peepe, ghat, naram bhoomi main neenv ke neeche thoke janevo khunte, jahaajon ke liye samudri ghat, tathaa anek anya rachanaayen. tikaaupan, pushtataa, saundarya, agni ke prati sahansheeltaa, sastaapan ityadi aise gun hai jinke kaaran bhavannirmaan main kancreet adhikadhik lokapriy hota ja rahaa he or inke kaaran bhavannirmaan main prayukt honevaale pehle ke kai anya padaarth hatate ja rahe hai.
 baaluu pathar yaa eent ke chote-chote tukdon ko gitti kehete hai. gitti ke badale badi bajri aadi kaa bhi upyog ho saktaa he, at: unako bhi ham yahan gitti ke antargat maanenge. gitti or baaluu donon ke sammilit rup ko abhisamooh kehete hai. naap ke anusaar gitti ke nimnlikhit varg hai :
  daanvi, jab naap 7.5 se 15 centimetre tak hoti he;
  moti gitti, 0.5 se 7.5 centimetre tak ;
  maheen, 0.15 se 5 millimetre tak .
 gitti kii naap bataane ke liye "sookshmata mapank" kaa prayog kiya jaataa he. naapane ke liye das pramanik chalaniyaan rahati hai jinaki jaali kii naap nimnlikhit hoti he :
 3 inch, 1 inch, 0.5 inch, 0.3 inch, 2.41 millimetre, 1.204 millimetre, 0.599 millimetre, 0.152 millimetre. 2.41 millimetrewali chalani ko number 7 chalani tathaa uske baad kii chalaniyon kaa krmanusaar number 14, number 25 number 52 or number 100 bhi kehete hai.
 sookshmata mapank praapt karne ke liye maal ko in chalaniyon se krmanusaar chalaa jaataa he. maal kii taul ke anusaar in chalaniyon par jitna pratishat bachaa rah jaataa he unke yogafal ko 100 se bhaag de diya jaataa he. is prakaar praapt labdhi ko sookshmata mapank kehete hai.
 kancreet ke liye sookshm milaave kaa sookshmata mapank 2 or 3 ke bich hona chahie or mote milaave kaa 5 or 8 ke bich.
 sookshm milaave kaa 90 pratishat ansh inch kii jaali ke paar ho janaa chahie or 100 numberwali jaali par 85 pratishat se kam nahin padaa rahanaa chahie . sookshm milaave ke liye nadi yaa samudr kii baaluu, athwa pathar kii khan se niklaa chura piskar prayukt kiya jaataa he. prakritik athwa pisi bajri main mitti, talachat or dhuli taul ke anusaar 3 pratishat se adhik nahin honi chahie tathaa churna kiye gaye pathar main 10 pratishat se adhik dhuli aadi na honi chahie. baaluu aadi ko ghaas paat aadi pranij ashuddhiyon se mukt hona chahie.
 mote milaave ke kam se kam 95 pratishat ko 3 inchavaali chalani se paar ho janaa chahie or kam se kam 90 pratishat ko inchavaali chalani par padaa rahanaa chahie. todaa gaya pathar, todi gai eent, chur kiya gaya pathar, jhaavaan athwa chai, ye sab mote milaave ke liye kaam main laai ja sakati he. chai or coke halake kancreet ke liye upyogi hai, parantu baari or pusht kaam ke liye chooney kaa pathar, granite, naaise, trep athwa kadaa balua pathar kaam main laayaa jaataa he. chipkaanewaale padaarth se kamjor padanevaale naram pathar kaa prayog karnaa chahie.
 gitti kuch golakaar ho, ruksh ho, usase chippad na chhuten or todane main pusht ho. taul ke anusaar gitti paanch pratishat se adhik pani sokhe. usamen yathasambhav mitti na ho or pranij padaarth na hon.
 yon to kaary or aavashyaktaa ke anusaar kai prakaar ke cementon kaa vyavhaar kiya jaataa he, parantu saadhaaran kaam ke liye adhiktar portland cement kaam main laayaa jaataa he. yah pradhanat: tricalsium silicket, dicalsium silicket, tricalsium aluminete or jipasm kaa mishran hota he. pani milaane ke baad sabase pehle pushtataa alumineton or tricalsium silicket se aati he, kyonki pani kaa shoshan karte samay unke kaaran adhik garmi utpann hoti he. kaam main laane ke pehle cement ko sookhe sthaan main rakhana chahie anyathaa ardrata se cement kharaab ho jayega. nam sthaan main rakhane se jo cement kadaa ho jaataa he vah kisi kaam kaa nahin rahata. kabhi-kabhi, jab cement kii boriyaan ek ke upar ek bahut oonchaai tak ladi rahati hai tab neeche kaa cement adhik daab ke kaaran bhi bandh jaataa he, parantu yah cement kharaab nahin rahata or kancreet banaate samay saraltapurvak anya padaarthon ke saath mil jaataa he.
 kadaa hone kaa praarambhik samay 30 minute se kam nahin hona chahie. kancreet ko saanane ke baad 30 minute ke bheetar hi apane sthaan main dhaal dena chahie. kadaa hone kaa antim samay 10 ghante se kam na hona chahie. saat din ke baad pariksha lene par daab or 
 pani svachh ho, usamen pranij padaarth, amla, kshar or koi bhi anya hanikaarak padaarth na hona chahie. sankshep main, jo jal pine yogya hota he vahi kancreet banane ke bhi yogya hota he.
 kancreet banane main vividh padaarthon ko thik-thik naapnaa bahut mahatvapurn he. jab padaarthon ko aaytan ke anusaar naapakar milaayaa jaataa he tab naapnevaala bartan chota bada hone se antim naap main antar pad jaataa he, iskaa prabhaav bhi antim naap par padataa he. phir, milaave kii kism or uski ardrata kaa bhi prabhaav padataa he. maheen milaave main 3.5 pratishat ardrata rahane par aaytan lagbhag 25 pratishat adhik ho jaataa he. milaava jitna hi adhik maheen hoga, ardata se aaytan utana hi adhik badhegaa.
 at: achche kaam main padaarthon ko taulakar milaanaa chahie. parantu saadhaarant: nirmaan kaaryon main padaarthon kii naap aaytan se hoti he. at: un sabhi baton par dhyaan rakhana atyant aavashyak he jinase aaytan ghatata badhata he. cement kii prayek bori ke liye aavashyak pani kii maatra saadhaarant: galenon main bataai jaati he.
 sukarta kaa anumaan is baat se kiya jaataa he ki kancreet ke milaane, dhaalane or dhaalane ke baad kootane main kitna samay lagata he. sukarta jal kii maatra, gitti kii naap or mote tathaa maheen milaave ke anupaat par nirbhar rahati he. jal or maheen milaava badhaane se sukarta badhati he. sukarta naapane kii kai reetiyaan hai parantu adhik upyog avpaat reeti kaa hi hota he. is reeti kaa varnan neeche kiya jaataa he.
 taaja bane kancreet ko pendi rahit baaltee main daalate hai jisaki akruti shanku ke chhinnak kii bhanti hoti he. upar kaa vyas 5 inch tathaa neeche kaa 8 inch hota he or oonchaai 12 inch hoti he. kancreet ko is bartan main bharkar kootane ke baad, baratan ko uthaa liya jaataa he. tab kancreet kuch baith jaataa he. kancreet kaa maathaa jitne neeche dhansata he utana hi avpaat kehalaata he. avpaat jitna hi adhik hoga, sukarta bhi utani hi adhik hogi. sadak banane ke liye 1 inch ke kancreet kaa avpaat thik rahata he. chat, dharan ityadi main avpaat 1ha inch se 2 inch tak hona chahie. khambhon or un patali deevaaron ke liye jo kamaron ko do yaa adhik khandon main baantne ke liye khadi kii jaati hai, avpaat ko 4 inch tak badhanaa padataa he, jisamen kancreet falkar sab jagah pahunch jaae or kahin polapan na rah jaae.
 kancreet kii pushtataa, cement ke gun, jal or cement ke anupaat or saghanta kii maatra par nirbhar hoti he. yadi cement vahi rahe or gitti tathaa baaluu is prakaar se vividh naapon ke rahen ki purna saghanta praapt ho to kancreet kii pushtataa jal or cement ke anupaat par nirbhar rahegi. jal or cement kaa anupaat badhane se, arthath adhik jal milaane se, pushtataa ghatati he, parantu samaran rahe ki pani kii maatra ek nishchit seemaa se kam nahin kii ja sakati. rasinic kriya puri hone ke liye jal kii maatra cement kii maatra kii kam se kam 0.25 honi chahie, parantu sukarta ke liye or kancreet ko kootakar saghan bana sakane ke liye isse adhik pani kii aavashyaktaa padati he.
 0.35 se kam anupaat main pani milakar banaaya gaya mishran praaia: itnaa kharra hota he ki isse kaam nahin liya ja saktaa.
 kancreet kaa tikaaupan pradhanat: uski saghanta par nirbhar rahata he. kancreet main jitne hi kam randhra rahete hai, usamen utana hi kam kshareey jal athwa anya hanikar padaarth ghul pate hai, isliye usamen utana hi kam kshay hota he. saghanta praapt karne ke liye yathasambhav kam pani daalana chahie or gitti ke rodon kii naap tathaa baaluu kaa prakaar or uski maatra aisi honi chahie ki kancreet main rikt sthaan na chhootane paae.
 mitvyayta yaa sastepan ke liye yah aavashyak he ki cement kam se kam pade or milaane, dhalre tathaa kootane main parishram nunatam lage. etdarth iskaa dhyaan rakhana chahie ki aavashyak sukarta ke liye jitna nunatam jal apekshit ho usase adhik na choda jaae.
 in sab baton par vichaar karne se spasht he ki hamen pehle aisa jal-cement-anupaat chunanaa chahie ki aavashyak pushtataa mili or tab maheen or mote milaave ke avyavon kaa is anupaat main rakhana chahie ki acchhee sukarta or purna saghanta ke liye usamen nunatam maatra main jal or cement kaa mishran daalana pade. purna saghanta kaa arth yah he ki milaave ke kanon ke bich ke samast rikt sthaan jal-cement-mishran se bhar uthen or vaayu ke bulbule kahin na rahen.
 milaave ke vividh padaarthon ko naap ke anusaar uchit anupaat main milaanaa atyant mahatvapurn he. isse keval pushtataa hi nahin badhati, sukarta bhi badhati he. uchit reeti se shreneebaddh gitti-baaluu main sabhi naapon ke kan is prakaar rahete hai ki bade kanon ke bich ke rikt sthaan chote kanon se bhar jate hai, ityadi. yadi aisan hua to sab rikt sthanon ko jal-cement-mishran se bharna padegaa. isliye kancreet kii charam saghanta ke nimitt milanevaale milaave kii gitti or baaluu ko is prakaar uchit reeti se shreneebaddh kiya jaataa he ki milaave main kam se kam riktata ho jaae. kuch mahatvapurn kaamon main sastepan ke liye antar-shreneekaran kii reeti barti jaati he. isamen british standard number se 7 kii chalani tak kii bajri ko milaave main sammilit nahin kiya jaataa he.
 saadhaarant: kancreet kaa mishran cement, baaluu or gitti ke aaytanon ke anupaat ke anusaar taiyaar kiya jaataa he. kabhi-kabhi cement kii maatra bataane ke liye boriyon kii sankhya bataai jaati he. prayek bori main 112 pound yaa 1.25 ghan foot cement rahata he. is prakaar 1 : 2 : 4 ke kancreet mishran kaa arth he 1 ghan foot cement, 2 ghanfoot baaluu or 4 ghan foot gitti. mishran main ausat se 66% se 78% milaava 7% se 14% cement or 15% se 22% pani hota he. is prakaar 100 ghan foot taiyaar kancreet ke liye kuch milakar lagbhag 155 ghan foot sookhen padaarth kii aavashyaktaa padati he.
 yah mahatvapurn he ki sab padaarth acchhee tarah mil jaaen jisamen sarvatra ek samaan kii sanrachana rahe. jab kabhi adhik kancreet kii aavashyaktaa hoti he tab use haath se milaanaa kathin hota he isliye mashin kaa prayog kiya jaataa he. aisi mashin main ek bada sa dhol rahata he jiske bheetar pankhe lage rahete hai. dhol ko ingine se ghumaya jaataa he or bheetar cement, baaluu, gitti or pani naapakar daal diya jaataa he. sheeghra hi acha mishran taiyaar ho jaataa he.
 mishran taiyaar hone ke baad kancreet ko chapapat dhaalnaa or saghan karnaa chahie. pani daalane ke kshan se is kriya ke ant tak kul 30 minute se kam samay laganaa chahie. isapar bhi iskaa dhyaan rakhana chahie ki dhaalte samay kancreet ke mishran kaa koi avyav anshat: alag na hone paae. iskaa taatpary yah he ki kancreet bahut unche se nahin giraaya janaa chahie.
 kancreet kii kutai lohe ke chhadon se kerani chahie or is prakriya main chhadon ko kuch dur tak kancreet main ghus janaa chahie. jab mishran itnaa sookhaa rahata he ki is vidhi kaa prayog nahin kiya ja saktaa to compankaaree yantron kaa prayog kiya jaataa he jisamen puri saghanta aa sake. sapaat satahon ke liye aise compankariyon kaa prayog kiya jaataa he jo sataha ke upar rakhe jate hai, parantu dharanon or deevaaron ke liye kancreet ke bheetar daale janevaale compankariyon se kaam liya jaataa he. kintu yadi kancreet ke bheetar compankaaree ko daalane kii suvidha bhi na ho to aise bahari compankariyon kaa upyog kiya jaataa he jo saanche ko hilaate hai or is prakaar kancreet saghan ho jaataa he.
 kam kutai to hanikaarak he hi, parantu kutai yaa kampan kii adhikta bhi hanikar ho sakati he, kyonki isse kancreet ke avyav alag hone lagate hai or usamen madhumakhi ke chhatey kii tarah rikt sthaan ban jane kii sambhaavna rahati he. at: yah chetavanee dena uchit he ki purna saghanta ke badale keval 85 pratishat saghanta utpann kii jaae to pushtataa purna saghan kancreet kii kul 15 pratishat hi utpann hogi.
 jab tak kancreet kadaa hota rahata he tab tak use ardra rakhana chahie. is kriya ko paripakvikaran kehete hai. yah atyant mahatvapurn he ki kadaa hone kii kriya main jitna pani cement ke rasinic sanyog ke liye aavashyak he, utana use miltaa rahe. yadi kancreet ko thik prakaar se paripakv na kiya jaae to pushtataa bahut kam ho jaati he. kancreet kii pushtataa kaa adhikansh do teen saptahon main utpann hota he, atev itane hi samay tak ko ardra rakhana aavashyak he. yadi is samay main kancreet sookhe vaataavaran main rahata he to usamen adhik sankoch ho jaataa he or parinamat: vah fat jaataa he.
 yadi taap adhik ho to kancreet kii pushtataa kam samay main aati he. isliye jaade kii apeksha garmi ke dinon main saanchaa kam samay main hataaya ja saktaa he. yadi kancreet ko bahut sheeghra paripakv karnaa rahata he to kancreet ko bhaap se tapt kiya jaataa he. bahudhaa sadak banane main aisa karnaa padataa he, kyonki sadakon ke do teen saptaah tak band rakhane main asuvidha hoti he.
 nimnlikhit sarini main vividh sanrachanaon ke kancreet or unke gun dikhaae gaye hai :
 28 din baad sampeden kshamta, mishran pound prati varg inch, prayog
 1 : 2 : 4 2,250 prabalit kaam main.
 1 : 1 : 3 2,850 mehrab, stambh, pani kii tankiyon or pani ke anya kaamon main.
 1 : 1 : 2 3,450 purv pratibalit kancreet or aisi sanrachanaon main jahaan vishesh pushtataa kii aavashyaktaa hoti he.
 jo kancreet prabalit nahin rahata use sada kancreet kehete hai. saadhaaran bojwali deevaaron kii nivon main saadhaarant: 1 : 3 : 6 kaa cement kancreet diya jaataa he. yadi bhoomi kadi ho to khambhon kii nivon main bhi aisa hi kancreet diya ja saktaa he. tanaav main aisa kancreet bahut pusht nahin hota or jab kisi bhaag main tanaav padane kii ashanka rahati he tab use ispaat kii chhadon se prabalit karnaa aavashyak hota he.
 jab bahut bade aaytanwala, kancreet kaa koi kaam banataa he, jaise udrodh, pushta, baari kaam honevaale kaarkaane kaa farsh, ityadi tab subhite ke liye use vipul kancreet kaha jaataa he. jab kabhi bahut sa kancreet ek saath dhaala jaataa he tab cement ke jal sokhne se badi garmi utpan hoti he. peeche jab kancreet thanda hota tab bhitari tanaav bahut ho jaataa he or kancreet chatkh jaataa he. isliye udrodh aadi banane main gitti or baaluu ko pehle se khub thanda kar liya jaataa he or kancreet main nal laga die jate hai, jinamein thanda pani pravaahit kiya jaataa he. isse taap badhane nahin paata. vipul kancreet ke liye badi naap kii gittiyon kaa upyog kiya jaataa he jo vyas main 6 inch tak kii hoti hai. isse pani kam kharch hota he or yadi jal-cement-anupaat na badla jaae to cement bhi kam kharch hota he. falat: bachat hoti he. saath hi, kancreet kaa ghanatv bhi bad jaataa he. yah gurutvaudrodh or badi tankiyon ke farsh ke liye mahatvapurn hota he, kyonki ye apni sthirataa ke liye apane hi bhaar par nirbhar rahete hai.
