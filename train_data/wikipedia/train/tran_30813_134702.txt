 nirdeshaank: 23°24′N 88°30′E / 23.4°N 88.5°E / 23.4; 88.5krishnanagar pashchim bengal ke nadiya jila kaa mukhyalay he. 
 shri chaitanya mahaprabhu kii matrubhuti navadweep bhagirathi nadi ke pashchimi kinare par sthit he. paryatak krishnanagar se aasaani se navadweep tak pahunch sakate hai, kyonki yah krishnnagar se maatr 20 kimi kii duuri par sthit he. pehle navadweep par sen vansh kaa shashan tha. unhone yahaan par anek mandiron kaa nirmaan karaayaa tha. in mandiron main dwavadas sahib mandir pramukh hai. is khubasurat mandir kaa nirmaan 1835 i. main kiya gaya tha. mandir kii deevaaron ko phulon ke chitron se sajaayaa gaya he jo isaki sundarata ko kai guna badha dete hai. is mandir main chaitanya mahaprabhu ke sundar chitron or pratimaaon ke darshan bhi kiye ja sakate hai.
 mayapur apane shandaar mandiron ke liye puure vishwa main janaa jaataa he. in mandiron main bhagwaan shri krishna ko samarpit iskan mandir pramukh he. mandiron ke alaava paryatak yahaan par saraswat advait math or chaitanya gaudia math kii yatra bhi kar sakate hai. holi ke dinon me mayapur kii chata dekhne laayak hoti he kyonki us samay yahaan par bhavy rathyatra yojit kii jaati he. yah rathyatra aapasi sauhaard or bhaichaare kaa pratik maani jaati he. 
 shantipur main paryatak topakhana masjid ke khubasurat drishy dekh sakate hai. iskaa nirmaan faujadaar gaji mohammad yaar khan ne mughal shaasha aurangzeb ke shasankaal main 1703-1704 i. main karaayaa tha. is masjid main ek bada gumbad or aath minaaren hai jo paryatakon ko bahut pasand aate hai. paryatak in minaaron or gumbad kii tasviren apane camaron main kaid karke le jate hai.
 nadiya kaa shantipur 9veen shatabdi se sanskrit, sahitya or vaidic shiksha kaa bada kendra bhi rahaa he. us samay yahaan par anek mandiron kaa nirmaan kiya gaya tha. in sabhi mandiron kaa nirmaan vibhinn shaileyon main badi khubsuurati ke saath kiya gaya tha. shantipur ke mandiron main shyaam chand mandir, jaleshwar or advait prabhu mandir pramukh hai. apane shandaar mandir-masjidon ke saath-saath yah apni bunai kala ke liye bhi prasiddh he. yahaan par bharat kii behtareen saadiyon main se taant sari taiyaar kii jaati he.
 nadiya main paryatak plasi kii saiyr kar sakate hai. plasi main bengal ke nawab sirajuddaula or angrejon ke bich bhayankar yuddh ladaa gaya tha. is yuddh main angrejon kii vijay hui thi. yuddh ke baad lard karjan ne yahaan par angrejon kii jeet kaa smarak bhi banwaaya tha. is smarak ko paryatak aaj bhi yahaan par dekh sakate hai.
 shivanivas krishnganj main sthit he. pehle yahaan par raja krishna chandra raay kaa shashan tha. unhone yahaan par 1754 i. main bhagwaan shiv ko samarpit raaj rajeshwar mandir kaa nirmaan karaayaa tha. kaha jaataa he ki is mandir main jo shivlinga hai vah puure asia main sabase bada he. raaj rajeshwar mandir ke paas 1762 i. main sanyukt rup se do mandiron kaa nirmaan kiya gaya tha. in donon mandiron ke naam raganishvar mandir or ram-sita mandir hai. sthaneey nivasee inako buro-sahib ke naam se pukaarte hai. in mandiron main paryatak gothic nirmaan kala kii chhap dekh sakate hai. 
 dilli, mambay samet desh ke pramukh bhaagon se kolkata ke liye niyamit vayuseva he. kolkata ke netaji subhash chandra bose hawaii adda se paryatak bason va texiyon dwaara aasaani se nadiya tak pahunch sakate hai.
 nadiya pahunchane ke liye rail maarg kaaphi acha vikalp he. paryatakon kii suvidha ke liye yahaan par railway stesan kaa nirmaan bhi kiya gaya he.
 kolkata se nadiya tak sadakmarg kii duuri maatr 100 kimi he. bason or texiyon dwaara paryatak kolkata se nadiya tak aasaani se pahunch sakate hai. 
