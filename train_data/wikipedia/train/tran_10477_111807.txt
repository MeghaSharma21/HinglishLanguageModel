 antartaarkeey antariksh udaan do bhinn taron yaa grahiy mandalon ke bich kii antariksh udaan dwaara kari gai yatra ko kehete hai. filhal yah puri tarah kaalpanik hi he. jahaan saura mandal ke grahon ke bich kii duuri ausatan keval 30 khagoleey ikaiyon ke lagbhag hi hoti he, vahaan taron ke bich kii duuri lakhon khagoleey ikaiyon main gini jaati he. itnaa adhik faaslaa tay karne ke liye yaa to kisi antariksh yaan ko prakaash kii gati ke ek bade bhaag tak kaa veg dene kii aavashyaktaa he yaa phir yaan ko hamaari prithvi se suraj se agle sabase sameepi taare proxima centori tak bhi pahunchne ke liye dasiyon hazaar varsh lagenge. yadi yaan ko kisi tarah prakaash kii gati kaa 10% bhi gati di ja sake to use pahunchne main 40 varshon se adhik lagenge. phir bhi abhiyantrik or vaigyanik is kaa prayaas karne ke liye takneekon or naye vaigyanik siddhanton kii khoj main hai.
