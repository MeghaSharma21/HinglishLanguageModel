 wood kaa aadesh patr yaa wood kaa ghoshnaptr sar charles wood dwaara banaaya sau anuchhedon kaa lambaa patr tha jo 1854 main aayaa tha. isamen bhartiya shiksha par vichaar kiya gaya or uske sambandh main siforishein kii gai thim. sar charles wood us samay british east india company ke "board of control" ke sabhapati the.
 is ghoshan patr ko bhartiya shiksha kaa megna carta bhi kaha jaataa he. prastaav main paashchaatya shiksha ke prasar ko sarkaar ne apana udaddeshy banaaya. ucch shiksha ko angrezi bhashaa ke madhyam se diye jane par bal diya gaya, parantu saath hi deshi bhashaa ke vikaas ko bhi mahatv diya gaya. gram str par deshi bhashaa ke madhyam se adhyayan ke liye liye praathmik paathashalayen sthapit huin or inke saath hi zilon main hiskool str ke anglo-varnakular kalege khole gayi. ghoshnaa-patr main sahaayta anudaan diye jane par bal bhi diya gaya tha.
 prastaav ke anusaar 'landan vishvavidhyalay' ke aadesh par kalakatta, bombay evam madras main ek-ek vishvavidhyalay kii sthapana kii vyavastha kii gai, jisamen ek kulapati, up-kulapati, seenet evam vidhi sadasyon kii vyavastha kii gai. in vishvavidhyalayon ko pariksha lene evam oopaadhiyaan pradaan karne kaa adhikaar hota tha. takniki evam vyavsaayik vidyalayon kii sthapana ke kshetra main bhi is ghoshnaa patr main prayaas kiya gaya. 'wood dispech' kii sifaarish ke prabhaav main aane ke baad 'adhomukhi nisyandan siddhanth' samaapt ho gaya.
