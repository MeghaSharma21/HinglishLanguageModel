 virbhadra hindu puranic kathaon ke ek paatr hai or kathaon ke anusaar yah shiv ke ek bahadur gana the jinhone shiv ke aadesh par daksh prajapati kaa sar dhad se alag kar diya. devasanhita or skanda puraana ke anusaar shiv ne apni jataa se 'virbhadra' naamak gana utpann kiya. devasanhita gorakh sinha dwaara madh kaal main likhaa hua sanskrit shlokon kaa ek sangrah he jisame jat jati kaa janm, karm evam jaaton kii utpati kaa ullekh shiv or parvati ke samvaad ke rup main kiya gaya he. 
 thakur deshrajalikhte hai ki jaaton kii utpatti ke sambandh main ek manoranjak katha kahi jaati he. mahadevaji ke shvasur raja daksh ne yajna rachaa or anya praayah sabhi devataaon ko to yajna main bulaayaa par na to mahadevaji ko hi bulaayaa or na hi apni putree sati ko hi nimantrit kiya. pita kaa yajna samaj kar sati bina bulaae hi pahunch gayi, kintu jab usne vahaan dekha ki na to unke pati kaa bhaag hi nikaala gaya he or na uskaa hi satkar kiya gaya isliye usne vahiin pranant kar die. mahadevaji ko jab yah samachar mila, to unhone daksh or uske salaahkaaron ko dand dene ke liye apni jataa se 'virbhadra' naamak gana utpann kiya. virbhadra ne apane anya saathi ganon ke saath aakar daksh kaa sar kaat liya or uske saathiyon ko bhi puraa dand diya.
