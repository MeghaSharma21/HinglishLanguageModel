 dronacharya rishi bharadwaj tathaa ghrutarchi naamak apsara ke putr tathaa dharnuvidya main nipun parashuram ke shishy the. kuru pradesh main pandu ke paanchon putr tathaa dhritarashtra ke sau putron ke ve guru the. mahabharat yuddh ke samay vah kaurav paksh ke senapati the. guru dronacharya ke anya shishyon main eklavya kaa naam ullekhneey he. usne gurudakshina main apana angootha dronacharya ko de diya tha. kauravo or pandavo ne dronacharya ke ashram me hi astro or shastro kii shiksha paayi thi. arjuna dronacharya ke priy shishy the. ve arjuna ko vishwa kaa sarvshereshth dhanurdhar bananaa chaahate the.
 mahabharat kii katha ke anusaar maharishi bharadwaj ekbar nadi ne snaan karne gaye. snaan ke samaapti ke baad unhone dekha kii apsara ghrutachi nagn hokar snaan kar rahi he. yah dekhakar vah kamaatur ho pare or unke shishn se birj tapak padaa. unhine ye birj ek dron kalash main rakhaa, jisase ek putr janma. duusare mat se kamaatur bharadwaj ne ghrutachi se shaareerik milan kiya, jinaki yonimukh dron kalash ke mukh ke samaan thi. dron se utpann hone kaa kaaran unka naam dronacharya padaa. apane pita ke ashram main hi rahete huye ve chaaron vedon tathaa astr-shastron ke gyaan main paarangat ho gayi. dron ke saath prashat naamak raja ke putr drupad bhi shiksha praapt kar rahe the tathaa donon main pragadh maitri ho gai. unheen dinon parashuram apni samast sampatti ko brahmanon main daan kar ke mahendrachal parvat par tap kar rahe the. ek baar dron unke paas pahunche or unase daan dene kaa anurodh kiya. is par parashuram bole, "vatsa! tum vilamb se aaye ho, maine to apana sab kuch pehle se hi brahmanon ko daan main de daalaa he. ab mere paas keval astr-shastr hi shesh bache hai. tum chaaho to unhen daan main le sakate ho." dron yahi to chaahate the atah unhone kaha, "he gurudev! aapke astr-shastr praapt kar ke mujhe atyadhik prasannataa hogi, kintu aap ko mujhe in astr-shastron kii shiksha-diksha deni hogi tathaa vidhi-vidhaan bhi bataanaa hoga." is prakaar parashuram ke shishy ban kar dron astr-shastradi sahit samast vidyaon ke abhootpurv gyaata ho gayi.
 shiksha praapt karne ke pashchaat dron kaa vivaah kripacharya kii bahan kripi ke saath ho gaya. kripi se unka ek putr hua. yah mahabharat kaa vah mahatvapurn paatr bana jiskaa naam ashwatthama tha. dronacharya brahmastra kaa prayog jaanate the jiske prayog karne kii vidhi unhone apane putr ashwatthama ko bhi sikhaai thi. dronacharya kaa praarambhik jivan garibi main kataa unhone apane sahpaathee dru, pad se sahaayta maangi jo unhen nahin mil saki. ek baar van main bhraman karte hue gend kuen main gir gai. ise dekhakar dronacharya kaa ne apane dhanusharvidya kii kushalta se usko baahar nikaal liya. is adbhut prayog ke vishay main tathaa dron ke samast vishyon me prakand pandit hone ke vishay main gyaat hone par bhishma pitamah ne unhen rajkumaron ke ucch shiksha ke niyukt kar rajashray main le liya or ve dronacharya ke naam se vikhyath huye.
