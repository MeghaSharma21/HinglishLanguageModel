 swami ramanareshacharya ji maharaj- swamiji sagun evam nirgun rambhakti parampara or ramanand sampradaay ke mul acharyapeeth-shrimath, kaashi ke vartmaan peethadhishwar hai. varsh 1988 main unhen jagadguru ramanandacharya ke pad par pratishthit kiya gaya. inkaa janm vasant panchami ke din bihar ke bhojpur jilantargat parasiyaan gaanv main hua. aarambhik shiksha gaanv main paayi or 12 saal kii umr main ghar chhodkar varanasi chale gayi. tab se ajtak ghar waapas nahin laute. 
 swamiji, veda-puraanon ke marmajna hai or chah darshanashastron main inhone sarvocch oopaadhiyaan arjeet kii he. inhen desh main nyaayashastra kaa aadhikarik vidwaan mana jaataa he. ramanandacharya pad par pratishthit hone se pehle inhone haridwar ke us kailas ashram main varshon tak adhyaapan kaa kaary kiya, jise sanskrit vidwaanon kii paathshaala kaha jaataa he. inke padhaaye hue anek log desh ke vibhinn vishvavidhyalayon main sanskrit ke praadhyaapak hai or kai log math-mandiron main pradhan kii haisiyat se desh-dharm kii seva main sanlagn hai. ayodhya ke shriram janmabhumi par mandir nirmaan ke liye swamiji ne deshbhar main pad yatraaen kii or andolan ke aguva santon main rahe. purv pradhanmantri pivi narsimharav ne jab ayodhya kaa mudda sulajhane ke liye raamaalaya trust kaa gathan kiya to swami ramanareshacharya ko uskaa pramukh sanyojak banaaya gaya. dwarkapith ke shankaracharya swami swarupanandji maharaj or shringerypeeth ke shankaracharya swami bharti tirth bhi raamaalaya trust main the.swami ramanareshacharya har saal vidhipurvak chaturmaas vrath kaa anushthan karte hai. is dauraan padane vaale tamaam vrath-tyohaaron ke maukey par bhavy aayojan hote hai. tulsi jayanti, nand utsav or sawan main harek somvaar ko bhagwaan shankar kaa vidhi-vidhaan se abhishek kiya jaataa he. chaturmaas ke dauraan sant sammelan, samuhik bhandara or padharavanee jaise kaarykram chalate rahete hai. shrimath aane ke turant baad unhone swami ramanandacharya ke naam par ek rashtriya puraskaar aarambh kiya jiske tahat har saal hindi -sanskrit ke ek jane-maane vidwaan ko ek lakh rupaya or prashasti patr pradaan kiya jaataa he. 
 
 ]acharyashri ke pahal or prayaas se aadya jagadguru swami ramanand ke naam par dak tikat bharat ke tatkaaleen raashtrapati ke aar narayanan ne jari kiya. ve saal ke aghikansh samay sanathan dharm ke prachaar-prasar or ramanand sampradaay ko sangathit karne ke liye yatraaen karte rahete hai.
 shrimath ke vartmaan peethasin acharya swami ramanareshacharya ji bhi swami ramanandaarch kii pratimurti jaan padate hai. unki kalpanaaen, unka gyaan, unki vagmita or sabase acchhee unki udaartaa or sangyojan chetana aisi he ki yah vishwaas kiya jaataa he ki swami ramanand kaa vyaktitv kaisaa rahaa hoga. vartmaan jagadguru ramanandaarch pad pratishthit swami ramanareshacharya ji maharaj ke satprayaason kaa nateeja he ki shrimath se kabhi alag ho chuki kabirdasiya, ravidasiya, ramsnehi, prabhruti paramparaayen vaishnavata ke sutara main bandhakar shrimath se ekarupata sthapit kar rahi he. kai paramparawaadi math -mandiron kii ikaiyaan shrimath main villin ho rahi hai. tirthraj prayag ke daraganj sthit aadya jagadguru ramnandacharya kaa prakatyadham bhi inaki prerana se phir bhavy swaroop main prakat hua he. devbhumi haridwar main duniya kaa sabase bada shrirammandir nirmaanadhin he. unki yojana aise hin ram mandir bharat ke chaaro konon or sabhi ramtirthon main banane kii he.
 maharaj ne ram bhav ko badhaava dete hue kai logo ko moksh kaa maargdarshan dikhaate hue anek rambhavi kaary kiye he inkaa is paavan bhoomi par janm rambhav ko viksit karne hetu hua agar har vyakti man
