 nyaayamurti sharada charan mitra bengal ke aise manishi the jinhone bharat jaise vishaal bahubhasha-bhashi or bahujaateey raashtra ko ek sutara main baandhne ke uddeshy se ‘ek lipi vistaar parishad‘ kii sthapana kii thi or parishad kii ore se 1907 main ‘devnagar‘ naamak masik patr nikaala tha jo bich main kuch vyavdhaan ke baavjood unke jivan paryant arthath san 1917 tak nikalataa rahaa.
 aaj desh ke vibhinn hisson main kai algaavvaadi takatein sakriy hai or desh ke vikaas ke liye nasoor bani hui hai, yadi justise sharada charan mitra ke kaam ko aage badhaayaa gaya hota to un samasyaon ke ubharne kaa avasar hi na miltaa.
 justise sharada charan mitra kaa janm satraa disambar 1848 ko kalakatta main hua tha. jab ve maatr 6 varsh kii aayu ke the tabhi unki maa chal bases or jab ve aathvin main pard rahe the tabhi unke pita divangat ho gaye. 1870 i0 main unhone kalakatta vishvavidhyalay se bie kiya or usee varsh keval ek maah baad unhone eme kii pariksha bhi de di or in donon parikshaon main pratham sthaan praapt kiya.
 kalakatta vishvavidhyalay se shikshan grahan karne ke baad 21 varsh kii aayu main hi ve presidency college, kalakatta main angreji ke praadhyaapak ban gaye. baad main biel kii oopaadhi praapt kii or kuch din tak kalakatta hai court main practice karne ke baad kalakatta hoicourt ke nyaayadhish ke pad par pratishthit hue. is pad par ve 1904 se 1908 tak rahe. iske purv main 1878 se 1880 tak kalakatta nagar nigam ke parshad, 1884 se 1890 tak bengal text book cameti ke sadsy, 1885 main kalakatta vishvavidhyalay ke kala sankaay ke adhishthata niyukt hue. 1884 main unhone kalakatta arya vidhyalay kii neenv daali. ve kalakatta ke pratishthit bangeey sahitya parishad ke upaadhyaksh or baad main adhyaksh rahe.
 justise sharada charan mitra koi bahut bade kavi, kathakaar yaa aalochak nahin the, parantu ve ek mahaan rashtrabhakt, manishi evam chintak avashya the. rashtriya chetana ne unhen ‘ek lipi vistaar parishad‘ ke gathan kii ore prerit kiya. angreji ke vidwaan va kalakatta hoicourt ke jaj hone ke baavjood unhone hindi va devanagari lipi ke prasar ke liye jo udhyam kiya vah aaj bhi mile kaa pathar bana hua he.
 'devnagar' ke praveshank main uske uddeshyon ke bare main is tarah prakaash daalaa gaya-
