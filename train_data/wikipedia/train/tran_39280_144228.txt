 sar dainiel maaikel blake de-louis, ek british abhinayta he. unka janm or paalan-poshan landan main hua, halanki unke paas british or irish donon desh kii naagarikta he. rashtriya yuva rangamanch main maharath hasil karane ke baad, ve bristol old vict. theatre skool main daakhila le liya jahaan unhonen teen saal padhai kii. 
 de-louis apane methd abhinay ke liye bahut prasiddh he, iske saath hi vah film udyog main sabase chaynaatmak kalakaaron main se ek he, 1998 ke baad se unhonen keval chah filmon main hi abhinay kiya, saath hi in bhoomikaaon ke bich main paanch saal kaa antar tha. apane nijee jivan ke prati bahut sajag rahete he, vah shaayad hi kabhi saakshaatkaar detaa he or bahut kam hi saarvajanik dikhaai dete he. june 2014 main, naatak main apni sevaaon ke liye unhen nisehud se sammanit kiya gaya. phantum thread film main apni abhinay bhoomika ko puraa karne ke baad, de-louis ne 2017 main abhinay se sevanivritti kii ghoshnaa kar di thi.
 film ke itihaas main sabase prashansit abhinaytaon main se ek, de-louis ne kai puraskaar praapt kiye, jisamen maay left foot, der vil bi blad or linkan main unke pradarshan ke liye sarvshereshth abhinayta ke liye teen academy puraskaar shaamil hai. unhen sarvshereshth abhinayta shrenee main teen baar jeet hasil karne kaa gaurav hasil he. vartmaan main unhen phantum thread main apane kirdaar ke liye pun: academy puraskaar ke sarvshereshth abhinayta ke liye namit kiya gaya he. 
 de-louis apni vyaktigat jivan ko bahut gopneeyata rakhane waalo main se jane jate he. french abhinetri isabele adjani ke saath unka rishta chah saal tak chalaa. or unke bete gabrial-ken de-louis kaa janm 9 april 1995 ko neuyork shahar main hua. uske kuch samay pehle hi unka rist tut chukaa tha. ve ek baar naatakkaar arthur miller ke ghar gaye, jahaan unki mulaakaat unki beti, rebeka miller ke saath hui. uske dusre varsh 13 november 1996 ko dono ne shaadi kar lee. is yugal ke do bete hai, ronal cyle de-louis or carshelle blake de-louis . ve neuyark shahar or anaamo, county vicolo, ireland main apane gharon ke bich apana samay baantate hai. 1993 se de-louis ne dohari british or irish naagarikta grahan kii hui he. 
 14 november 2014 ko, buckingham pales main ek aupchaarik samaaroh main, unhen rajkumaar wiliam, cambridge ke duk ne unhen nite upadhi pradaan kii.
