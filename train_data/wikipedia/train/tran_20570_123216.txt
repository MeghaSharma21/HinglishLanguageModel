 henry feol france ke khanan ejeeniyar tathaa prabandh-siddhantkaar the. unhone vyavsaay prashasan kaa saamaanya siddhanth viksit kiya jiskaa 20veen sadi ke prarambh main vyapak prabhaav tha. feol evam unke sahakarmiyon ne is siddhanth kaa vikaas vaigyanik prabandhan ke siddhanth ke vikaas se swatantra rup se evam lagbhag usee kaal main kiya. prabandhan ke aadhunik sankalpana ke vikaas main sabase prabhavi yogadan karne waalon main feol kaa naam agrani he.
 prabandh kii clasical vichaardhaara ke vikaas main feyol ke prashasnic siddhant mahatvapurn kadi kaa kaam karte hai. jahaan fredrick winslo tailor kaarkaane main karmshaala str par shreshthatam kaary paddati kii rachana karne, din kaa uchit kaary, vibhedatmak mazdooree pranali, evam kriyaatmak formanship ke rup kaary karne main kranti laane main safal rahaa vahiin henry feyol ne samajhaayaa ki prabandhak kaa kya kaary he evam ise puraa karne ke liye kin siddhanton kaa paalan kiya jayega. kaarkaana pranali main yadi shramik kii kaary kshamta kaa mahatva he, to prabandhak kii kushalta kaa bhi utana hi mahatva he. feyol ke yogadan ko prabandh kii kushalta main sudhaar main uske siddhanton ke prabhaav jo vartmaan main bhi hai ke rup main samajhnaa chahie.
 henry feyol istanbul ke seemavati kshetra main 1841 main hua tha. uske pita bhi civil ejeeniyar the or galaata pul ke nirmaan ke sambandh main vahaan niyukt kiye gayi the. feol kaa parivaar 1847 main france laut aayaa.
 france aakar feol 1860 main saint aetene kii khanan academy se khanan ejineering main snaatak hue. 19 varshiya ejeeniyar ne khanan company ‘compene di comentary forchambin dikaije wille’ kii sthapana kii tathaa 1888 se 1918 tak prabandh nideshak ke pad par rahe. uske siddhant utpaadan sanghathan ke pratiyogi udhyam jo jise apni utpaadan laagat ko niyantran main rakhana hota he ke sandarbh main prayukt kiye jate hai. feyol pehla vyakti tha jisane prabandh ke chaar kaary nirdhaarit kiye- niyojan, sanghathan, nideshan evam niyantran karnaa. feyol ke anusaar kisi audyogic ikai ke kaaryon ko is prakaar baanta ja saktaa tha-takneekee, vanijyik, vittiya, suraksha, lekhakarm, evam prabandhan. usne yah suzav diya ki ek prabandhak main jo gun hone aavashyak hai, ve hai-shaareerik, naitik, shaikshanik, gyaan evam anubhav. uskaa maananaa tha ki prabandh kaa vah siddhant jo sanghathan ke prachaalan kaa sudhaar main sahaayak ho sakate hai, jisaki kshamta kii koi seemaa nahin he.
 adhikansh rup se apane swayan ke anubhav ke aadhaar par usne prashasan kii avadharana ko viksit kiya. uske dwaara pratipaadit 14 siddhanton par 1917 main prakashit pustak ‘administration industrili at janereli', main vistaar se charchaa kii gai thi. 1949 main yah angreji main ‘general and industrial management’ ke sheershak se prakashit hua. uske yogadan ke kaaran use ‘saamaanya prabandh kaa janak’ kaha jaataa he.
 feyol ke prabandh ke 14 siddhant neeche die gaye hai-
 kaary vibhaajan ko karne ke liye kaary ko chote-chote bhaagon main vibhakt kiya jaataa he. prayek kaary hetu ek yogya vyakti jo, prashikshit visheshgy he ki aavashyaktaa hoti he. is prakaar se kaary vibhaajan se vishishtikaran hota he. feyol ke anusaar, 
 vyavsaay main kaary ko adhik kushalta se puraa kiya ja saktaa he, yadi use vishisht kaaryon main vibhajit kar diya gaya he tathaa prayek kaary vishisht athwa prashikshit karmchaaree hi karata he. isse utpaadan adhik prabhavi dhang se evam kushalta se hota he. is prakaar se ek company main alag-alag vibhaag hai, jaise vitt, vipanan, utpaadan evam maanav sansaadhan vikaas aadi. prayek main kaary karne ke liye visheshgy hote hai. jo milakar company ke utpaadan evam vikray kaa lakshya praapt karte hai. feyol ke anusaar kaary vibhaajan kaa siddhant sabhi kriyaaon main chaahe vah prabandhkeey hon yaa takneekee, samaan rup se lagu kiya janaa chahie.
 feyol ke anusaar ‘adhikaar aadesh dene evam ajna paalan karaane kaa adhikaar he, jabaki uttardaayitv adhikaar kaa up-siddhant he. adhikaar do prakaar kaa hota he adhikrut jo ki aadesh dene kaa adhikaar he evam vyaktigat adhikaar jo ki prabandhak kaa vyaktigat adhikaar he.’
 adhikaar aupchaarik evam anaupchaarik donon hota he. prabandhak ko adhikaar or uske samaan uttardaayitv kii aavashyaktaa hoti he. adhikaar evam uttardaayitv main samanta honi chahie. sanghathan ko prabandhkeey shakti ke durupyog se bachaav kii vyavastha kerani chahie. iske saath-saath prabandhak ke paas uttardayitvon ko nibhaane ke liye aavashyak adhikaar hone chahie. udhaaharan ke liye, ek vikray prabandhak ko kreta se sauda karnaa hota he. vah dekhtaa he ki graahak ko 60 din ke udhaar kii suvidha de den to shaayad sauda ho jaae or company ko shuddh 50 karod rupye kaa laabh hoga. mana company prabandhak ko 40 din ke udhaar dene kaa adhikaar detii he. isse spasht hota he ki adhikaar evam daayitv main samanta nahin he. is maamle main company ke hit ko dhyaan main rakhte hue prabandhak ko 60 din ke udhaar dene kaa adhikaar milanaa chahie. is udhaaharan main prabandhak ko 100 din ke liye udhaar dene kaa adhikaar bhi nahin milanaa chahie kyonki yahan isaki aavashyaktaa hi nahin he. ek prabandhak ko vaid aadesh kaa jaanboojh kar paalan na karne par adhinsth ko sajaa dene kaa adhikaar hona chahie lekin saath hi adhinsth ko bhi apni sthiti spasht karne kaa paryaapt avasar milanaa chahie.
 anushaasan se abhipraay sanghathan ke kaary karne ke liye aavashyak niyam evam naukari kii sharton ke paalan karne se he. feyol ke anusaar anushaasan ke liye prayek str par achche paryaaveksh, spasht evam santoshjanak samjhaute evam dand ke nyyochit vidhaan kii aavashyaktaa hoti he. mana ki, prabandh evam shramik sangh ke bich samjhauta hua he jiske anusaar company ko haani kii sthiti se ubaarane ke liye karmchaariyon ne bina atirikt mazdooree liye atirikt ghante kaary karne kaa samjhauta kiya he. prabandh ne iske badale main uddeshy ke puraa ho jane par karmchaariyon kii mazdooree vruddhi kaa vaayada kiya he. yahan anushaasan kaa arth he ki shramik evam prabandhak donon hi apane-apane vaayadon ko ek duusare ke prati kisi bhi prakaar ke dwesh bhav ke puraa karenge.
 feyol ke anusaar prayek karmchaaree kaa keval ek hi adhikari hona chahie. yadi koi karmchaaree ek hi samay main do adhikariyon se aadesh letaa he to ise aadesh kii ekta ke siddhant kaa ulanghan mana jayega. aadesh kii ekta ke siddhant ke anusaar kisi bhi aupchaarik sanghathan main karyrat vyakti ko ek hi adhikari se aadesh lene chahie evam usee ke prati uttaradaayi hona chahie. feyol ne is siddhant ko kaaphi mahatva diya. usko aisa laga ki yadi is siddhant kaa ulanghan hota he to ‘adhikaar prabhaavaheen ho jaataa he, anushaasan sankat main aa jaataa he, aadesh main vyavdhaan pad jaataa he evam sthayitv ko khatra ho jaataa he.’ yah feyol ke siddhanton se mail khaataa he. isse jo kaary karnaa he uske sambandh main kisi prakaar kii bhranti nahin rahegi. mana ki ek vikrayakarta ko ek graahak se sauda karne ke liye kaha jaataa he tathaa use vipanan prabandhak 10 pratishat kii chhot dene kaa adhikaar detaa he. lekin vitt vibhaag kaa aadesh he ki chhot 5 pratishat se adhik nahin di jaae. yahan aadesh kii ekta nahin he. yadi vibhinn vibhaagon main samanvayan he to is sthiti se bachaa ja saktaa he.
 sanghathan ko sabhi ikaiyon ko samanvit evam kendrit prayatnon ke madhyam se samaan uddeshyon kii ore agrasar hona chahie. gatividhiyon ke prayek samooh jinke uddeshy samaan hai unka ek hi adhyaksh evam ek hi yojana honi chahie. yah kaarywahi kii ekta evam sahyog ko sunishchit karegaa. udaahranarth ek company motor saikal evam car kaa utpaadan kar rahi he. iske liye use do alag-alag vibhaag banane chahie. prayek vibhaag kii apni prabharee yojana evam sansaadhan hone chahie. kisi bhi tarah se do vibhaagon ke kaary ek duusare par aadhaarit nahin hone chahie.
 feyol ke anusaar sanghathan ke hiton ko karmchaaree vishesh ke hiton kii tulana main praathamikta deni chahie. company main kaary karne main prayek vyakti kaa koi na koi hit hota he. company ke bhi apane uddeshy hote hai. udhaaharan ke liye, company apane karmchaariyon se pratiyogi laagat par adhiktam utpaadan chaahegi. jabaki karmchaaree yah chahega ki use kam-se-kam kaary kar adhiktam vetan praapt ho. duusari paristhiti main ek karmchaaree kuch na kuch chhot chahega jaise vah kam samay kaam kare, jo kisi bhi anya karmchaaree ko nahin milegi. sabhi paristhitiyon main samooh/company ke hit, kisi bhi vyakti ke hiton kaa adhikraman karenge. kyonki karmchaariyon evam hitodhikariyon ke bade hit kisi ek vyakti ke hiton kii tulana main adhik mahatvapurn hote hai. udhaaharan ke liye vibhinn hitadhikari jaise ki swami, anshadhari, lender, dendar, vittapradaata, kar adhikari, graahak evam samaaj ke hiton kaa, kisi ek vyakti athwa vyaktiyon ke ek chote samooh, jo company par dawaab bananaa chaahate hai ki hiton ke liye qurbaani nahin di ja sakati. ek prabandhak ise apane anukaraniya vyavhaar se sunishchit kar saktaa he. udhaaharan ke liye use company/karmchaariyon ke bade saamaanya hiton kii keemat par vyakti/parivaar ke laabh ke liye apane adhikaron ke durupyog ke pralobhan main nahin padana chahie. isse karmchaariyon kii nigahon main uskaa sammaan badhegaa evam karmchaaree bhi samaan vyavhaar karenge.
 kul pratifal evam kshatipurti karmchaaree evam sanghathan donon ke liye hi santoshjanak hona chahie. karmchaariyon ko itani mazdooree avashya milani chahie ki kam-se-kam unka jivan str tark sangat ho sake. lekin saath hi yah company kii bhugtan kshamta kii simaaon main honi chahie. duusare shabdon main pratifal nyyochit hona chahie. isse anukool vaataavaran banegaa evam karmchaaree tathaa prabandh ke bich sambandh bhi sumdhur rahenge. iske parinaam swaroop company kaa kaary sucharu rup se chalata rahegaa.
 nirnay lene kaa adhikaar yadi kendrit he to ise kendrikaran kahenge jabaki adhikaar yadi ek se adhik vyaktiyon ko saunp diya jaataa he to ise ‘vikendrikaran’ kahenge. feyol ke shabdon main adhinsthon kaa vikendrikaran ke madhyam se antim adhikaron ko apane paas rakhane main santulan banaae rakhane kii aavashyaktaa he. kendrikaran kii seemaa company kii kaary paristhitiyon par nirbhar karegi. saamanytah bade sanghathanon main chote sanghathanon kii tulana main adhik vikendrikaran hota he. udhaaharan ke liye, hamaare desh main panchayaton ko gaanvon ke kalyaan ke liye sarkaar dwaara pradutt nidhi ke sambandh main nirnay lene evam unako vyay karne ke adhik adhikaar die hai. yah rashtriya str par vikendrikaran he.
 kisi bhi sanghathan main ucch adhikari evam adhinsth karmchaaree hote hai. ucchtam pad se nimnatam pad tak kii aupchaarik adhikaar rekha ko ‘sopan shrunkhlaa’ kehete hai. freyal ke shabdon main sanghathanon main adhikaar evam sampreshan kii shankhala honi chahie jo upar se neeche tak ho tathaa usee ke anusaar prabandhak evam adhinsth hone chahie.
 aaie ek sthiti ko dekhen jisamen ek adhyaksh he jiske adheen do adhikaar shrunkhalaayen hai. ek main ‘kha’ ‘ga’ ‘gha’ ‘gha’ ‘c’ tathaa duusare main ‘chha’, ‘ja’, ‘jha’, ‘na', evam ‘t’ hai. yadi ‘gha’ ko ‘na’ se sampreshan karnaa he to use gha, gha, ga, kha, k, chha, ja, jha, na ke maarg se chalanaa hoga. kyonki yahan sopan shrunkhlaa ke siddhant kaa paalan ho rahaa he. feyol ke anusaar aupchaarik sampreshan main saamanytah is shrunkhlaa kaa ulanghan nahin karnaa chahie. yadi koi aakasmik sthiti he to gha sidhe na se samtal sampark ke dwaara sampark saadhe saktaa he jaisaa chitra main darshaya gaya he. yah chota maarg he tathaa iskaa praavdhaan isiilie kiya gaya he ki sampreshan main deree na ho. vyavhaar main aap dekhte hai ki company main koi shramik sidhaa mukhya kaaryakari adhikari se sampark nahin kar saktaa. yadi use aavashyaktaa he bhi to sabhi aupchaarik str arthath forman adheekshak, prabandhak, nideshak aadi ko vishay se sambandhit gyaan hona chahie. keval aakasmik paristhitiyon main hi ek shramik mukhya kaaryakari adhikaar se sampark kar saktaa he.
 feyol ke anusaar, adhiktam kaary kushalta ke liye log evam saamaan uchit samay par uchit sthaan par hone chahie. vyavastha kaa siddhant kahata he ki fpratyek cheez ke liye ek sthaan tathaa prayek cheez apane sthaan par honi chahie. y tatvatah iskaa arth he vyavastha. yadi prayek cheez ke liye sthaan nishchit he to tathaa yah us sthaan par he to vyavsaay kaarkaana kii kriyaaon main koi vyavdhaan nahin paidaa hoga. isse utpaadakta evam kshamta main vruddhi hogi.
 feyol ke shabdon main, fsabhi karmchaariyon ke prati nishpakshta ko sunishchit karne ke liye sadbuddhi evam anubhav kii aavashyaktaa hoti he. in karmchaariyon ke saath jitna sambhav ho sake nishpaksh vyavhaar karnaa chahie. prabandhakon ke shramikon ke prati vyavhaar main yah siddhant dayabhav evam nyaay par jor detaa he. feyol yada-kada bal prayog ko aniyamit nahin maanata he. balki uskaa kahana he ki sust vyaktiyon ke saath sakhti se vyavhaar karnaa chahie jisase ki prayek vyakti ko yah sandesh pahunche ki prabandh kii nigahon main prayek vyakti baraabar he. kisi bhi vyakti ke saath ling, dharm, bhashaa, jati, vishwaas athwa rashtriyata aadi ke aadhaar par koi bhedbhaav nahin hona chahie. vyavhaar main ham avlokan karte hai ki aajkal bahurashtriya companiyon main vibhinn rashtriyata ke log bhedbhaav rahit vaataavaran main saath-saath kaam karte hai. in companiyon main prayek vyakti ko unnati ke samaan avasar praapt hote hai. tabhi to ham pate hai ki rajat gupta jaisi bhartiya mul ke mukhya kaaryakari adhikari makinse incorpareshan jaisi bahurashtriya company ke mukhiya bane. abhi haal hi main ‘bharat main janme americavasi arun sareen britain kii badi telecom company ke vodaphone li- ke mukhya kaaryakari adhikari bane hai.
 feyol ke anusaar fsanghathan kii kaarykushalta ko banaae rakhane ke liye karmchaariyon kii aavart ko nunatam kiya ja saktaa he. y karmchaariyon kaa chayan evam niyukti uchit evam kathor prakriya ke dwaara kii jaani chahie. lekin chayan hone ke pashchaat unhen nunatam nirdhaarit avadhi ke liye pad par banaae rakhana chahie. unka kaarykaal sthir hona chahie. unhen parinaam dikhaane ke liye upyukt samay diya janaa chahie. is sandarbh main kisi bhi prakaar kii tadarthata karmchaariyon main asthirataa asuraksha paidaa karegi. vah sanghathan ko chhodana chahenge. bhartee, chayan evam prashikshan laagat unchi hogi. isiilie karmchaaree ke kaarykaal kii sthirataa vyavsaay ke liye shreshthakar rahati he.
 feyol kaa maananaa he ki, fkarmchaariyon ko sudhaar ke liye apni yojanaon ke vikaas evam unako lagu karne ke liye protsaahit karnaa chahie. pahal kshamta kaa arth he- swayan abhiprerana kii disha main pehla kadam uthaanaa. isamen yojana par vichaar kar phir usko kriyanvit kiya jaataa he. yah ek budhimaan vyakti ke lakshanon main se ek he. pahal-kshamta ko protsaahit karnaa chahie lekin iskaa yah arth nahin ki apane aapako kuch bhinn dikhaane ke liye company kii sthapit reeti-niti ke viruddh kaary karen. ek acchhee company vah he jisamen karmchaaree dwaara suzav paddati hai jiske anusaar us pahal-kshamta sujhaavon ko puraskrit kiya jaataa he jinke kaaran laagat/samay main thos kami aae.
 feyol ke anusaar, fprabandh ko karmchaariyon main ekta evam parsparik sahyog kii bhaavana ko badhaava dena chahie. y prabandh ke samuhik kaary ko badhaava dena chahie, vishesh rup se bade sanghathanon main. kyonki aisa na hone par uddeshyon ko praapt karnaa kathin ho jayega. isse samanvay kii bhi haani hogi. sahyog kii bhaavana ke poshan ke liye prabandhak ko karmchaariyon se puri baatcheet main ‘main’ ke sthaan par ‘ham’ kaa prayog karnaa chahie. isse samooh ke sadasyon main parsparik vishwaas evam apanepan kii bhaavana paidaa hogi. isse jurmaane kii aavashyaktaa bhi nunatam ho jaaegi.
 uparyukt charchaa se yah spasht he ki feyol ke prabandh ke 14 siddhant prabandh kii samasyaon par vistrut rup se lagu hote hai tathaa aaj inkaa prabandh kii soch par gaharaa prabhaav padaa he. lekin jis badale hue paryaavaran main aaj vyavsaay kiya ja rahaa he, usamen in siddhanton kii vyakhya badal gai he.
 niyntrn
