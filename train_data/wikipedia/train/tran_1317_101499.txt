 mohandas karamchand gandhi kii hatya 30 janvari 1948 kii shaam ko nai dilli sthit birla bhawan main goli markar kii gayi thi. ve roj shaam ko prarthana kiya karte the. 30 janvari 1948 kii shaam ko jab ve sandhyakalin prarthana ke liye ja rahe the tabhi nathuram godse naam ke vyakti ne pehle unke pair chhue or phir saamne se un par bareta pistaul se teen goliyaan daag deen. us samay gandhi apane anucharon se ghire hue the.
 is mukademe main nathuram godse sahit aath logon ko hatya kii sajeesh main aaropee banaaya gaya tha. in aath logon main se teen aropiyon shankar kistaiya, digambar badge, vir saavarkar, main se digambar badge ko sarkari gavaah banane ke kaaran bari kar diya gaya. shankar kistaiya ko ucch nyaayalay main apil karne par maaf kar diya gaya. vir saavarkar ke khilaaf koi saboot nahin milane kii vajah se adaalat ne jurm se mukt kar diya. baad main saavarkar ke nidhan par bharat sarkaar ne unke sammaan main ek dak tikat jari kiya.
 or ant main bache paanch abhiyukton main se teen - gopal godse, madanlaal paahwa or vishnu ramakrishna karkare ko aaajeevan karawas hua tathaa do- nathuram godse va narayan apte ko phaansi de di gayi.
 
 birla bhawan main shaam paanch baje prarthana hoti thi lekin gandhiji sardaar patel ke saath meeting main vyast the. tabhi sava paanch baje unhen yaad aayaa ki prarthana ke liye der ho rahi he. 30 janvari 1948 kii shaam jab baapu abha or manu ke kandhon par haath rakhkar manch kii taraf bade ki unke saamne nathuram godse aa gaya. usne haath jodakar kaha - "namaste baapu!" gandhi ke saath chal rahi manu ne kaha - "bhaiya! saamne se hat jaao, baapu ko jane do. baapu ko pehle hi der ho chuki he." lekin godse ne manu ko dhakka de diya or apane haathon main chupa rakhi choti bareta pistal se gandhi ke seene par ek ke baad ek teen goliyaan daag deen. do goli baapu ke sharir se hoti hui nikal gayin jabaki ek goli unke sharir main hi fasi rah gayi. 78 saal ke mahatma gandhi kii hatya ho chuki thi. birla house main gandhi ke sharir ko dhankkar rakhaa gaya tha. lekin jab unke sabase chote bete devdas gandhi vahaan pahunche to unhone baapu ke sharir se kapadaa hataa diya taaki duniya shaanti or ahimsa ke pujari ke saath hui hinsa ko dekh sake.
 nyaayalay main nathuram godse dwaara diye gayi bayaan ke anusaar jis pistaul se gandhi ji ko nishaanaa banaaya gaya vah usne dilli main ek sharnaarthi se kharidi thi.
 gandhi kii hatya karne ke maamle main mukhya abhiyukt nathuram godse sahit kul aath vyaktiyon ko aaropee banaakar mukadmaa chalaaya gaya tha. un sabake naam is prakaar hai:
 birla bhawan main prarthana sabha ke dauraan gandhi par 10 din pehle bhi hamalaa hua tha. madanlaal paahwa naam ke ek punjabi sharnaarthi ne gandhi ko nishaanaa banaakar bam phenkaa tha lekin us vakt gandhi bal-bal batch gayi. bam saamne kii diwaar par fata jisase diwaar tut gayi. gandhi ne kabhi nahin sochaa hoga ki koi unhen jaan se maarna chahta he. gandhi ne dilli main apana pehla aamaran anshan shuru kiya tha jisamen sampradayik hinsa ko tatkaal samaapt karne or pakistan ko 50 karod rupee kaa bhugtan karne ke liye kaha gaya tha. gandhi ji ko dar tha ki pakistan main asthirataa or asuraksha se bharat ke prati unka gussa or bad jaayegaa tathaa seemaa par hinsa fail jaayegi. gandhi kii jid ko dekhte hue sarkaar ne is rakam kaa bhugtan kar diya lekin hindu sanghathanon ko laga ki gandhi ji musalamaanon ko khush karne ke liye chaal chal rahe hai. bam blast kii is ghatana ko gandhi ke is faisle se jodakar dekha gaya. nathuram isse pehle bhi baapu ke hatya kii teen baar koshish kar chukaa tha, lekin asafal hone par vah apane dost narayan apte ke saath waapas bombay chalaa gaya. in donon ne dattatraya parchure or gangadhar dandavate ke saath milakar bareta naamak pistal kharidi. asalhe ke saath ye donon 29 janvari 1948 ko waapas dilli pahunche or dilli stesan ke ritearing room nambar 6 main tehre.
 desh ko aaazaad hue abhi mahaj paanch maheene hi beete the ki media main pandit nehru or sardaar patel ke bich matbhedon kii khabar aane lagi thi. gandhi aisi khabaren saamne aane se behad dukhi the or ve iskaa jawaab dena chaahate the. vah to yahan tak chaahate the ki ve swayan sardaar patel ko istipha dene ko kah den taaki nehru hi sarkaar kaa puraa kaamkaaj dekhen. lekin aisa nahin ho sakaa. unhone 30 janvari 1948 ko patel ko baatcheet ke liye chaar baje shaam ko bulaayaa or prarthana khatm hone ke baad is masale par baatcheet karne ko kaha. lekin niyati ko yah manjuur nahin tha. patel apni beti maniben ke saath tay samay par ganndhi ke paas pahunch gayi the. patel ke saath meeting ke baad prarthana ke liye jate samay gandhi godse kii goliyon kaa shikaar ho gayi.
 gandhi kaha karte the ki unki jindagi ishwar ke haath main he or yadi unhen maranaa hua to koi bachaa nahin saktaa he. unhone ek baar kaha tha-"jo azaadi ke bajaay suraksha chaahate hai unhen jeene kaa koi haq nahin he." haalanki birla bhawan ke get par ek paharedaar jarur rahata tha. tatkaaleen grih mantri sardaar patel ne ehtiyaat ke taur par birla house par ek head consteble or chaar constablon kii tainaati ke aadesh diye the. gandhi kii prarthana ke vakt birla bhawan main sade kapadon main police tainaat rahati thi jo har sandigdh vyakti par najar rakhti thi. haalanki police ne sochaa ki ehtiyaat ke taur par yadi prarthana sabha main hissaa lene ke liye aane vaale logon kii talaashi lekar unhen birla bhawan ke parisar main ghusane kii ijaajat di jaye to behatar rahegaa. lekin gandhi ji ko police kaa yah idia pasand nahin aayaa. police ke diaiji level ke ek afasar ne bhi gandhi se is bare main baat kii or kaha ki unki jaan ko khatra ho saktaa he lekin gandhi nahin maane.
 baapu kii hatya ke baad nandalaal mehta dwaara darz exiaar ke mutabiq unke mukh se niklaa antim shabd 'he ram' tha. lekin swatantrata senaanee or gandhi ke nijee sachiv ke taur par kaam kar chuke ve0 kalyanm kaa daawa he ki yah baat sach nahin he. us ghatana ke vaqt gandhi ke thik peeche khadey kalyanm ne kaha ki goli lagane ke baad gandhi ke munh se ek bhi shabd nikalne kaa sawaal hi nahin tha. haalanki gandhi aksar kaha jarur karte the ki jab vah marenge to unke hothon par ram kaa naam hi hoga. yadi vah biimaar hote yaa bistar par pade hote to unke munh se jarur 'ram' nikalataa. gandhi kii hatya kii jaanch ke liye gathit ayog ne us din rashtrapita ke sabase kareeb rahe logon se poochtacha karne kii jahamat bhi nahin uthaayi. phir bhi yah duniya bhar main mashhoor ho gaya ki gandhi ke munh se nikle aakhri shabd 'he ram' the. lekin ise kabhi sabit nahin kiya ja sakaa. is baat kii bhi koi jaankaree nahin milti ki goli lagane ke baavjood unhen aspataal le jane ke bajaay birla house main hi waapas kyon le jaaya gaya? 
 yah bhi mana jaataa he ki mahatma gandhi ke ek paariwarik mitra ne unki asthiyaan lagbhag 62 saal tak gopneey jagah par rakhin jise 30 janvari 2010 ko durban ke samudr main pravaahit kiya gaya. 
 duniya ko parmaanu kshamta se rou-ba-rou karaane ke baad isaki vidhvansak shakti ke durupyog kii ashanka se pareshaan albert oinstin ahimsa ke pujari mahatma gandhi se milane ko betaab the. parantu unki yah ichha puri nahin ho saki. albano mular ke sankalan ke anusaar 1931 main baapu ko likhe ek patr main oinstin ne unase milane kii ichha jataai thi. oinstin ne patr main likhaa tha-"aapane apane kaam se yah sabit kar diya he ki aise logon ke saath bhi ahimsa ke jariye jeet hasil kii ja sakati he jo hinsa ke maarg ko khaarij nahin karte. main ummid karata hoon ki aapkaa udhaaharan desh kii simaaon main bandhaa nahin rahegaa balki anterrashtriya str par sthapit hoga. main ummid karata hoon ki ek din main aapse mulaakaat kar paaoonga." 
 oinstin ne baapu ke bare main likhaa he ki mahatma gandhi kii uplabdhiyaan raajnneetik itihaas main adbhut hai. unhone desh ko daastaa se mukt karaane ke liye sangharsh kaa aisa nayaa maarg chunaa jo maanviya or anokhaa he. yah ek aisa maarg he jo puri duniya ke sabhy samaaj ko maanavtaa ke bare main sochane ko majaboor karata he. unhone likhaa ki hamen is baat par prasann hona chaiye ki takadir ne hamen apane samay main ek aisa vyakti tohfe main diya jo aane vaali pidiyon ke liye path pradarshak banegaa.
 congress gandhi ko apana adarsh bataate nahin thakti jabaki usee party ke log gandhi ke jite ji unka niraadar kiya karte the. bihar ke tatkaaleen governor morris hellett ke ek note se yah baat saaf ho jaati he. 
 "agar mujhe kisi pagal aadmi kii goli se bhi maranaa ho to mujhe muskaraate hue maranaa chaiye. mere dilo-jubaan par sirf bhagwaan kaa hi naam hona chaiye. or agar aisa kuch hota he to tum logon ko ansu kaa ek kataraa bhi nahin bahaanaa." 
  â€“ mohandas karamchand gandhi 28 janvari 1948
 apane sampoorn jeevankaal main mahatma gandhi ne kareeb 35 hajaar patr likhe. in patron main baapu apane sahyogiyon, shishyon, mitron, sambandhiyon aadi ko unke chhadam naam se sambodhit karte the. masalan, sarojini naidu ko baapu "maai dear pisamekar!", "singer and gardian of maai sol!", "maai dear fli!" aadi se sambodhit karte the, jabaki rajkumaari amrit cor ko "maai dear rable!" kehete the. liyo tolsty ko baapu sar or adolf hitler va albert oinstin ko "maai dear phend!" kehete the.
 colected works of mahatma gandhi wolum-54 ke anusaar mahatma gandhi ne oinstin ke patr kaa jawaab 18 oktober 1931 ko diya tha. jawaab main unhone likhaa - "sundaram ke madhyam se mujhe aapkaa sundar patr mila. mujhe is baat kii santushti mili ki jo kaam main kar rahaa hoon vah aapaki drushti main sahi he. main ummid karata hoon ki bharat main mere ashram main aapse meri aamane saamne mulaakaat hogi."
 kya yah daayitv jawahar laal nehru jo desh ke pradhan mantri the, athwa sardaar patel, jo grih mantri the unka nahin tha? aakhir 20 janvari 1948 ko paahwa dwaara gandhiji kii prarthana-sabha main bam-visphot ke thik 10 din baad usee prarthana sabha main usee samooh ke ek sadsy nathuram godse ne gandhi ke seene main 3 goliyaan utaar kar unhen sadaa sadaa ke liye samaapt kar diya. hatyarin raajnneeti sheershak se likhit ek kavita main yah sawaal bahut pehle indira gandhi kii mrityu ke pashchaat san 1984 main hi uthaaya gaya tha jo aaj tak anuttarit he.
 is mukademe main shankar kistaiya, gopal goudse, madanlaal paahwa, digambar badge, narayan apte, vir saavarkar, nathuram godse or vishnu ramakrishna karkare kul aath logon ko hatya kii sajeesh main aaropee banaaya gaya tha. in aath logon main se digambar badge sarkari gavaah banane ke kaaran bari kar diya gaya. vir saavarkar ke khilaaf koi saboot nahin jutaya ja sakaa at: unhen bhi adaalat ne jurm se mukt kar diya. shankar kishtaiya ko nichali adaalat se aaajeevan karawas kaa hukum hua tha parantu badi adaalat ne apil karne par uski sajaa maaf kar di. 
 or ant main bache paanch abhiyukton main se gopal goudse, madanlaal paahwa or vishnu ramakrishna karkare ko aaajeevan karawas tathaa nathuram godse va narayan apte ko phaansi kii sajaa di gayi.
 
 nirdeshaank: 28Â°36â€²04.6â€³N 77Â°12â€²49.4â€³E / 28.601278Â°N 77.213722Â°E / 28.601278; 77.213722
