 purushottam das tandon bharat ke swatantrata senaanee the. hindi ko bharat kii rashtrabhasha ke pad par pratishthit karwaane main unka mahatvapurn yogadan tha. unka janm uttar pradesh ke elahabaad main hua tha. ve bhartiya rashtriya aandolan ke agrani pankti ke netaa to the hi, samarpit rajanyik, hindi ke anany sevak, karmath patrkaar, tejasvi vaktaa or samaaj sudhaarak bhi the. hindi ko bharat kii rajbhasha kaa sthaan dilwane ke liye unhone mahatvapurn yogadan kiya. 1950 main ve bhartiya rashtriya congress ke adhyaksh bane. unhen bharat ke rajnatik or saamaajik jivan main nayi chetana, nayi lahar, nayi kranti paidaa karne vaala karmyogi kaha gaya. ve jan saamaanya main rajarshi ke naam se prasiddh hue. kuch vichaarkon ke anusaar swatantraaa praapt karnaa unka pehla saadhy tha. ve hindi ko desh kii aazaadee ke pehle aazaadee praapt karne kaa saadhan maanate rahe or aazaadee milane ke baad aazaadee ko banaaye rakhane kaa. tandon ji kaa raajnneeti main pravesh hindi prem ke kaaran hi hua. 17 farvari 1951 ko mujffarnagar 'suhrid sangh` ke 17 wein varshikotsav ke avasar par unhone apane bhaashan main is baat ko sweekaar bhi kiya tha. 
 purushottam das tandon kaa janm 1 agast 1882 ko uttar pradesh ke elahabaad nagar main hua tha. unki praarambhik shiksha sthaneey city anglo varnakular vidhyalay main hui. 1894 main unhone isi vidhyalay se middle kii pariksha uteern kii. isi varsh unki badi bahan tulasa devi kaa swargvaas ho gaya. us samay kii reeti ke anusaar 1897 main hai skool kii pariksha uteern karne ke baad unka vivaah muradabad nivasee narottams khanna kii putree chandramukhi devi ke saath ho gaya. 1899 congress ke swayan sevak bane, 1899 intermediat kii pariksha uteern kii or 1900 main ve ek kanya ke pita bane. isi bich ve swatantraaa sangram main kud pade. aage kii padhai ke liye unhone elahabaad vishvavidhyalay ke myor central college main pravesh liya kintu apane krantikari kaaryakalapon ke kaaran unhen 1901 main vahaan se nishkasit kar diya gaya. 1903 main unke pita kaa nidhan ho gaya. in sab kathinaaiyon ko paar karte hue unhone 1904 main bi0e0 kar liya. 1905 se unke raajnneetik jivan kaa prarambh hua. 1905 main unhone bangbhang aandolan se prabhavit hokar swadeshi kaa vrath dhaaran kiya, videshi vastuon ke bahishkaar ke rup main chini khaanaa chhod diya or gopal krishna gokhale ke angrakshak ke rup main congress ke adhiveshan main bhaag liya. 1906 main unhen bhartiya rashtriya congress kaa pratinidhi chunaa gaya. is bich unka lekhan bhi prarambh ho chukaa tha or anek patr patrikaon main rachanaayen prakashit hone lagi thi. yahi samay tha jab unki prasiddh rachana bandar sabha mahakavy 'hindi pradeep' main prakashit hui. in sab kaamon ke bich unhone apni padhai jari rakhi or 1906 main el.el.bi kii oopaadhi praapt karne ke baad vakaalat prarambh kii. padhai jari rakhte hue unhone 1907 main itihaas main snatkottar oopaadhi praapt kii or elahabaad ucch nyaayalay main us samay ke nami vakil tej bahadur sapru ke junior ban gaye.
 purushottam das tandon atyant medhaavi or bahumukhi pratibha ke dhani the. unka kaaryakshetra mukhyatah teen bhaagon main banta hua he- swatantraaa sangram, sahitya or samaaj.
 bhartiya swatantraaa sangram main tandon ji ne ek yoddha kii bhoomika kaa nirvaah kiya. apane vidhyaarthee jivan main 1899 se hi congress party ke sadsy the. 1906 main ve elahabaad se bhartiya rashtriya congress ke pratinidhi chune gayi. 1919 main jaliyanvaala baag hatyakand kaa adhyayan karne vaali congress party kii samiti se bhi ve sambhddha the. 1920 main asahyog aandolan prarambh hua. gandhi ji ke aahvaan par ve vakaalat ke apane falte-phoolate peshey ko chhodkar is sangram main kud pade. san 1930 main savinay avagya aandolan ke silsile main basti main giraftaar hue or karawas kaa dand mila.
 1931 main landan main yojit golmes sammelan se gandhi ji ke waapas lautne se pehle jin swatantraaa senaniyon ko giraftaar kiya gaya tha unamem jawaharlal nehru ke saath purushottam das tandon bhi the. 1934 main unhone bihar kii pradeshik kisaan sabha ke adhyaksh pad ko sushobhit kiya or bihar kisaan andolan ke saath sahanubhuti rakhte hue unke vikaas ke anek kaary kiye. unhone 31 july 1937 se 10 agast 1950 tak uttar pradesh kii vidhaan sabha ke pravaktaa ke rup main kaary kiya. 
 san 1937 main dhara sabhaaon ke chunaav hue. in chunaavon main se gyaarah praanton main se saat main congress ko bahumat mila. uttar pradesh main bhi congress ko baari safalataa mili or iskaa puraa shrey tandon ji ko tha. shri laal bahadur shastri likhte hai- san 1936-37 main nayi prantiya dhara sabhaaon ke chunaav hue, jisamen congress ne puri shakti se bhaag liya. uttar pradesh main bhi congress ko baari safalataa mili or iskaa puraa shrey tandon ji ko jaataa he. unhone saare pradesh main daura kiya ve swayan prayag nagar se vidhaan sabha ke liye khadey hue or nirvirodh vijayi hue. yah unke anuroop hi tha. kuch samay baad jab mantrimandal bana, vah dhara sabha ke sarvasammat se adhyaksh chune gaye.
 tandon ji lagaataar desh ke swatantraaa sangram main rat rahe. isi kram main 1940 main najarband kar liye gaye or ek varsh tak jail main rahe. agast 1942 ko elahabaad main phir giraftaar hue or 1944 main jail se mukt hue. yah unki antim evam saatvin jail yatra thi. unke sangharsh or tyaag ko lakshith karte hue kishoridas vaajapeyi ji ne likhaa he- "jab jab rashtriya sangharsh hue, tandon ji sabase aage rahe. aap khaali baithna to jaanate hi nahin." 1942 main jab ve jail se chute to unhen dikhalaai padaa ki bhartiya samaaj main niraashaa chhaayi hui he, sabhi hataash pade hue hai. at: unhone 'congress pratinidhi asembli' naamak sanstha kii sthapana kar pun: nai chetana kaa sanchaar kiya or jab prantiya cametiyaan bani tab 'pratinidhi asembli' bhang kar di gai. tandon ji elahabaad nagarpalika ke adhyaksh rahe or anek saahsee tathaa aitihaasik kaary kiye. 
 ve 1946 main bharat kii samvidhan sabha main bhi chune gaye. 1952 main loksabhaa ke tathaa 1957 main rajya sabha ke sadsy nirvaachit hue. is prakaar ve aaajeevan bhartiya raajnneeti main sakriy rahakar use disha pradaan karte rahe.
 rajarshi purushottams tandon bhartiya rashtriya aandolan ke agrani pankti ke netaa the. kuch vichaarkon ke anusaar swatantraaa praapt karnaa unka pehla saadhy tha. hindi ko ve saadhan maanate the- "yadi hindi bhartiya swatantraaa ke aade aayegi to main swayan uskaa galaa ghont doongaa. ve hindi ko desh kii aazaadee ke pehle aazaadee praapt karne kaa saadhan maanate rahe or aazaadee milane ke baad aazaadee ko banaaye rakhane kaa." yahan yah nahin bhoolanaa chahie ki tandon ji kaa raajnneeti main pravesh hindi prem ke kaaran hi hua. tandon ji ne gwalior ke victoria college main hindi ke lekturer ke rup main kaary kiya us samay atal bihari vaajapei victoria college ke chaatr hua karte the.17 farvari 1951 ko mujffarnagar 'suhrid sangh' ke 17 wein varshikotsav ke avasar par tandon ji ne kaha tha- "hindi ke paksh ko sabal karne ke uddeshy se hi maine congress jaisi sanstha main pravesh kiya, kyonki mere hriday par hindi kaa hi prabhaav sabase adhik tha or maine use hi apane jivan kaa sabase mahaan vrath banaaya....... hindi sahitya ke prati mere prem ne uske swaarthon kii raksha or uske vikaas ke path ko spasht karne ke liye mujhe raajnneeti main sammilit hone ko baadhya kiya." at: yah kaha ja saktaa he ki tandon ji ke saadhy swatantraaa or hindi donon hi the.
 rajarshi main balykaal se hi hindi ke prati anuraag tha. is prem ko baalkrishna bhatta or madan mohan malviya ji ne praudhata pradaan karne kii. 10 oktover 1910 ko kaashi main hindi sahitya sammelan kaa pratham adhiveshan mahaamanaa malviya ji kii adhyakshata main hua or tandon ji sammelan ke mantri niyukt hue. tadnantar hindi sahitya sammelan ke madhyam se hindi kii atyadhik seva kii. tandon ji ne hindi ke prachaar prasar ke liye hindi viapeeth prayag kii sthapana kii. is peeth kii sthapana kaa uddeshy hindi shiksha kaa prasar or angreji ke varchasv ko samaapt karnaa tha. sammelan hindi kii anek parikshaayen sampann karata tha. in parikshaon se dakshin main bhi hindi kaa prachaar prasar hua. sammelan ke is kaary kaa prabhaav mahavidhyalayon evam vishvavidhyalayon main bhi padaa, anek mahavidhyalayon evam vishvavidhyalayon main hindi ke paathyakram ko manyata mili. ve jaanate the ki sampoorn bharat main hindi ke prasar ke liye ahindi bhashiyon kaa sahyog apekshit he. shaayad unki isi soch kaa parinaam tha sammelan main gandhi kaa liya janaa. aage chalakar 'hindustani' ke prashn par tandon ji or mahatma gandhi main matbhed hua. tandon ji aparaajey yoddha the. ve satya or nyaay ke liye kisi se bhi loha le sakate the. apane siddhanton par chattan kii tarah adig evam sthir rahete the. parinamat: gandhi ji ko apane ko sammelan se alag karnaa padaa, tandon ji niraapad apane maarg par badhate rahe.
 san 1949 main jab samvidhan sabha main rajbhasha sambandhi prashn uthaaya gaya to us samay ek vicitra sthiti thi. mahatma gandhi to hindustani ke samarthak the hi, pan0 nehru or dow rajendra prasad tathaa anya anek netaa bhi hindustani ke pakshdhar the, par tandon ji haare nahin, jhuke nahin. parinamat: vijay bhi unki hui. 11, 12, 13, 14 disambar 1949 ko garmagaram bahes ke baad hindi or hindustani ko lekar congress main matdaan hua, hindi ko 62 or hindustani ko 32 mat mili. antat: hindi rashtrabhasha or devanagari rajalipi ghoshit hui. hindi ko rashtrabhasha or 'vandemaataram' ko raashtragit sweekrut karaane ke liye tandon ji ne apane sahyogiyon ke saath ek or abhiyaan chalaaya tha. unhone karodon logon ke hastakshar or samarthan patr bhi ekatra kiye the. yahan yah ullekh kar dena bhi apekshit he ki tandon ji ne nagari ankon ko samvidhan main manyata dilaane ke liye bharsak koshish kii is hetu unhone us sanstha ko choda jisaki seva lagbhag paanch dashak tak kii. samvidhan-sabha main rajarshi ne angreji ankon kaa virodh kiya par nehru ji kii hidaayat ke kaaran congressi sadsy shri kanhaiyalaal maniklal munshi, shri gopal swami ingar ke formule ke paksh main rahe. tandon ji kaa virodh prastaav gir gaya or nagari ank samvidhan main manyata praapt na kar sake.
 hindi ko rashtrabhasha or 'vandemaataram' ko raashtragit sweekrut karaane ke liye tandon ji ne apane sahyogiyon ke saath ek or abhiyaan chalaaya tha. unhone karodon logon ke hastakshar or samarthan patr bhi ekatra kiye the.
 rajarshi ke vyaktitv evam krititv kaa akalan karte samay praaia: unke sahityakar rup ko andekha kar diya jaataa he. vah ek ucchkoti ke rachanaakaar the. unki rachanaaon main tatkaaleen itihaas kii khoj kii ja sakati he. sahityakar ke rup main tandon ji nibandhkaar, kavi or patrkaar ke rup main dikhalaai padate hai. 
 unke niabandh hindi bhashaa or sahitya, dharm or samskruti tathaa anya vividh kshetron se sambandhit hai. 
 kavy rachanaaon main 'bandar sabha mahakavy', 'kutir kaa pushp' or 'swatantraaa' apana aitihaasik mahatv rakhti hai. in kavitaaon main rashtriyata or deshbhakti kii pramukhataa he. unki rachanaaon main kavyashastra kii baariki foondnaa chhidranveshan karnaa hi hoga, kintu yugin yatharth kii abhivyakti tandon ji ne jis dhang se kii he, vah nishchay hi shlaghneey he-
 'bandar sabha mahakavy` main aalha style main angrejon kii nitiyon kaa bhandaphod kiya he. unhone angrejon ke prati jo chutkiyaan lee hai unamem se ek-do kaa anand aap bhi lijie-
 patrakarita ke kshetra main tandon ji angreji ke bhi udbhat vidwaan the. shri tribhuvan narayan singh ji ne ullekh kiya he ki san 1950 main jab ve congress ke sabhapati chune gaye to unhone apana abhibhaashan hindi main likhaa or angreji anuwaad maine kiya. shri sampoornanand ji ne bhi us angreji anuwaad ko dekha, lekin jab tandon ji ne us anuwaad ko padhaa, to usamen kai pannon ko phir se likhaa. tab mujhe is baat kii anubhuti hui ki jahaan ve hindi ke prakand vidwaan the, vahiin angreji sahitya par bhi unka bada adhikaar tha.
 purushottams tandon ke bahu aiami or pratibhashali vyaktitv ko dekhakar unhen 'rajarshi` kii oopaadhi se vibhooshit kiya gaya. 15 april san 1948 kii sandhyavela main sarayu tat par vaidic mantrocchar ke saath mahant devraha baba ne aapako 'rajarshi` kii oopaadhi se alankrita kiya. kuch logon ne ise anuchit tehraaya, par jyotirmath ke shri shankaracharya maharaj ne ise shastrasammat mana or kaashi kii pandit sabha ne 1948 ke akhil bhartiya saanskrithik sammelan ke oopaadhi vitaran samaaroh main isaki pushti kii. tab se yah oopaadhi unke naam ke saath avichhinn rup se judi hui swayan alankrita ho rahi he.
 bhartiya samskruti ke param himachati or pakshdhar hone par bhi rajarshi roodhiyon or andhvishwaason ke kattar virdohi the. unhone bhartiya samaaj main vyaapt buraaiyon evam kuprathaon par bhi apane do took vichaar vyakt kiye. unamem ek adbhut aatmbal tha, jisase ve kathin se kathin kaary ko aasaani se sampann kar lete the. balvivaah or vidhwaa vivaah ke sambandh main unka maananaa tha ki "vidhwaa vivaah kaa prachaar hamaari sabhyataa, hamaare sahitya or hamaare samaaj sanghathan ke mukhya aadhaar pativrat dharm ke pratikul hai" unhone spasht kiya ki vidhwaa-vivaah kii maang isliye jor pakad rahi he, kyonki hamaare samaaj main bal-vivaah kii shaastra viruddh pranali chal padi he or bal vidhwaaon kaa prashn hi bhartiya samaaj kii mukhya samasya he. at: "bal-vivaah kii pratha ko rokna hi vidhwaa vivaah karne kii apeksha adhik mahatv kaa kartavya siddh hota he."
 unke vyaktitv ke is pahalu ke ek-do udhaaharan paryaapt honge- praaia: log samajhate hai ki pakaa hua bhojan supachya hota he, par rajarshi ne ise ek roodhi mana or unhone varshon tak aag se pake hue bhojan ko nahin grahan kiya. chini khaanaa ek baar chhod diya. ek ore unhen gaay ke doodh se parhez tha to duusari ore chamade ke juute se. is prakaar ve ek adbhut vyaktitv ke dharak the.
 bharatvarsh main swatantraaa ke purv se hi sampradayikta kii samasya apane vikat rup main vidyaman rahi. kuch netaa tandon ji par bhi sampradayik hone kaa aarope lagaate rahe hai. yah sach he ki rajarshi apni samskruti ke param bhakt or poshak the. ve yah kehane main bhi hichak kaa anubhav nahin karte the ki bharat main do samskritiyon ko jivit rakhana desh ke saath vishwasghaat karnaa hoga, par iskaa matlab yah nahin tha ki tandon ji sampradayik the, muslim virdohi the. is sambandh main kulkusum ke vichaar kitne sarthak hai-
 swayan tandon ji ne bhi likhaa he- 
 vastav main tandon ji kaa vyaktitv maanavvaadi tha. unke ghar par jo balak unka sahyog karata tha, vah musalmaan tha, par kisi vidmbana he ki log kehete hai ki tandon ji sampradayik the.
 rajarshi tandon ji ke vyaktitv ke anya anek pahalu or bhi hai; jaise ve garibon, peediton ke sahaayak the, sahi arthon main deenabandhu the, karunaa kii murti the or babu ji kitne naitik aacharan ke vyakti the iskaa anumaan is udhaaharan se lagaaya ja saktaa he-
 "san 1950 kaa mahakumbh tha. bahua ne ganga snaan ke liye gaadi se jane kii baat kahi. babu ji ne uttar diya ki gaadi 'spikar` kii he. tum mere saath to ja sakati ho, kintu akele nahin."
 uparyukt sankshipt vivechan ke baad yah kaha ja saktaa he ki rajarshi kaa vyaktitv bahuaiami or rajarshi ke anuroop tha. ve bahumukhi pratibha ke dhani the. ve hindi ke anany premi hi nahin, balki hindi ke paryaay the. hindi sahitya ke itihaas main unka ullekh ek samarth kavi or niabandh lekhak ke rup main hota he. bhartiya swatantraaa sangram ke amar sannaniyon main unki gananaa agrim pankti ke senaniyon main kii jaati he or unka naam bhartiya swantantraa sangram ke itihaas main swarna aksharon se ankit he. ve param snehi, udaar or karunaa kii murti hote hue bhi ispati vyaktitv ke dharak the. himalay kii tarah achal or atal. param hindi sevi, raashtra-bhakt or bhartiya samskruti ke is upaask ko meraa shat shat naman.
 1961 main unhen bharatvarsh kaa sarvocch rajkeey sammaan bharat ratna pradaan kiya gaya.
 bharat ratna rajarshi purushottam das tandon ji ke jivan se sambandhit kuch tithiyaan or ghatnaayen nimnaankit hai-
 1888 : 1 agast elahabaad main janm.
 1890 : city anglo varnakular vidhyalay main pravesh.
 1892 : radhaswami mat kaa upadesh liya.
 1894 : middle pariksha uteern kii.
 1894 : agraja tulasa devi kaa swargvaas.
 1897 : hai skool.
 1897 : narottams khanna kii suputree chandramukhi devi ke saath panigrahan sanskaar.
 1899 : congress ke swayamsevak bane.
 1899 : intermediat.
 1900 : pratham santati kii prapti.
 1901 : myor central college se nishkasit.
 1903 : pita shri saligraam ji kaa nidhan.
 1904 : bi0e0
 1905 : raajnneetik jivan kaa prarambh.
 1905 : bangbhang aandolan se prabhavit hokar swadeshi kaa vrath dhaaran kiya.
 1905 : gopal krishna gokhale ke angrakshak ke rup main congress ke adhiveshan main bhaag liya.
 1905 : 'bandar sabha mahakavy' naamak vyangy kavita 'hindi pradeep' main prakashit.
 1905 : videshi vastuon ke bahishkaar ke rup main chini khaanaa chhod diya.
 1906 : bhartiya rashtriya congress ke pratinidhi chune gaye.
 1906 : el.el.bi.
 1907 : em0e0 
 1907 : chamade kaa juuta pahananaa chhod diya.
 1908 : hoicourt main sar tejbahadur sapru ke junior rahakar vakaalat prarambh kii.
 1909 : 'abhyuday' saptahik patr ke sampadak.
 1910 : 10 oktober ko hindi sahitya sammelan kii sthapana or malviya ji kii adhyakshata main adhiveshan, jisamen tandon ji ko sammelan kaa pratham pradhanmantri chunaa gaya.
 1910 : 'maryaada' masik patrika ke sampadak.
 1911 : elahabaad main hindi sahitya sammelan kaa dwitiya adhiveshan karavaaya.
 1914 : lakhanu main hindi sahitya sammelan kaa dwitiya adhiveshan karavaaya. pan shridhar pathak us adhiveshan ke adhyaksh the.
 1914 : nabha riyasat ke videsh mantri niyukt hue.
 1915 : elahabaad main hindi sahitya sammelan kaa dwitiya adhiveshan karavaaya.
 1916 : jabalpur main hindi sahitya sammelan kaa dwitiya adhiveshan.
 1918 : nabha riyasat kii naukari se tyaag patr de diya.
 1918 : 22 disambar hindi viapeeth, prayag kii sthapana kii.
 1918 : tandon ji ke prayaas se hindi sahitya sammelan kaa indaur main adhiveshan hua jiske adhyaksh mahatma gandhi the.
 1919 : elahabaad munisipelity board ke chairman.
 1919 : 24 oktober 'kisaan sabha' sthai samiti kii baithak ke sabhapati.
 1919 : 'kisaan pustak maala' kaa sankalan evam prakaashan.
 1920 : patna main akhil bhartiya hindi sahitya sammelan kaa dasavaan adhiveshan karavaaya.
 1920 : asahyog andolan main gandhi ji ke aahvaan par hoicourt kii vakaalat chhod di.
 1921 : satyagrah aandolan main bhaag lene ke kaaran 18 maah kaa karawas. yah tandon ji kii pehali jail yatra thi.
 1921 : 'congress swayan sevak dal' ke pratham sanyojak bane.
 1921 : elahabaad kii mela tehsil ke mahavir meley main videshi vastron kii holi jalaai.
 1921-22 namak kaa parityag.
 1922 : ek rajagna dwaara chairmanship se hataaya gaya.
 1923 : pun: munisipil board ke chairman niyukt hue.
 1923 : chairmanship se tyaagptr de diya.
 1923 : hindi sahitya sammelan kanpur main 13wein adhiveshan ke adhyaksh.
 1923 : gorakhpur main prantiy congress adhiveshan ke adhyaksh chune gaye.
 1923 : uttar pradesh congress cameti ke adhyaksh.
 1923 : hindi sahitya sammelan kii khapril kii imaarat banaakar karyaalay sthapit kiya.
 1924 : dilli main hindi sahitya sammelan kaa adhiveshan karaayaa.
 1925 : punjab neshnal bank ke manager pad par niyukt hue.
 1926 : lala lajpat raay ke aagrah se 'sarvents of pipuls socity' main sammilit hue.
 1928 : punjab neshnal bank ke manager pad se tyaag patr de diya.
 1928 : bade damaad kii bas durghatana se mrityu.
 1929 : 'lok seva mandal' ke adhyaksh.
 1929 : bank kii naukari chhod di.
 1930 : 26 janvari mahatma gandhi ke netritv main pratham swatantraaa diwas manaaya.
 1930 : kendriya kisaan sanghathan kii sthapana kii.
 1930 : hriday rog se grast ghoshit kiye gaye.
 1930 : basti main babu shivaprasad gupt or acharya narendra dev ke saath pakade gayi. 13 maah kii sakht kaid or jurmaana hua.
 1930-32 tandon ji ke netritv main kisaanon ne sarkaar ko lagaan dena band kar diya.
 1931 : 29 disambar elahabaad main ek saarvajanik sabha kaa aayojan hua, jisamen tandon ji ko giraftaar kar naini jail bhej diya gaya.
 1931 : gonda jail main kisaan andolan ke silsile main pun: pakade gayi.
 1931 : nainital main kisaanon kii dayaneey dasha par ek vaktavy diya.
 1931 : duusari kanya kaa vivaah.
 1932 : satyagrah andolan main bhaag liya.
 1932 : gorakhpur jail main band kiye gaye.
 1933 : 2 july ko lahore jail ke 'free press of india' ke pratinidhi ko ek vaktavy diya jo ganesh shankar vidhyaarthee or kanpur ke dangon se sambandhit tha.
 1935 : nagpur main hindi sahitya sammelan kaa 25vaan adhiveshan karavaaya.
 1935 : 28 disambar elahabaad main congress kii swarna jainti samaaroh ke adhyaksh.
 1935 : 27 march se lekar 5 march tak urisa main rahe.
 1935 : june se lekar april 1936 tak elahabaad or lakhanu ke bich sanchaalan samiti kii baithak main bhaag lene ke liye aate-jate rahe.
 1936-37 : nayi prantiya dhara sabhaaon ke chunaav hue. prayag nagar se tandon ji nirvirodh chune gaye. 29 july 1937 ko sadsyta kii shapath lee.
 1936 : 6 farvari elahabaad main kisaanon kii durdasha par ek maarmik vaktavy diya.
 1936 : 20 june 'advance' patr main kisaanon kii dayaneey avasthaa par ek vaktavy prakashit hua.
 1936 : yukt prantiya cameti baithak main tandon ji upaadhyaksh chune gaye.
 1936 : banaras jila rajnatik sammelan kii adhyakshata kii.
 1936 : hindi sahitya sammelan ke nagpur adhiveshan main 'rashtrabhasha prachaar samiti' kii sthapana, jiske sadsy tandon ji bhi the.
 1936 : kalakatta kii yatra kii or ek vishaal jan samooh ke samaksh saarvajanik bhaashan diya.
 1936 : 5 april mahatma gandhi ke dwaara dilli main hindi sahitya sammelan main sangrahalay kii sthapana karavaayi, jiskaa sankalp 1923 ke hindi sahitya sammelan ke adhiveshan main liya gaya tha.
 1936-37 : hindi sahitya sammelan ke tatwadhan main gathit 'vyakaran samiti' ke sanyojak.
 1937 : 30 july sarvasammat se vidhaan sabha ke adhyaksh chune gaye.
 1937 : 27 april 'lok sevamandal' ke dharmik adhiveshan main ek hridaygrahi bhaashan.
 1937 : 26 march dakshin bharat hindi prachaar sabha madras ke chhathwein oopaadhi vitaran utsav ke avasar par dikshant bhaashan diya.
 1938 : hindi sahitya sammelan kaa shimla main adhiveshan karavaaya. sabhapati the pan baburao vishnu paradkar.
 1938 : 20 oktober ko kanyakubj college, lakhanu main 'hindi kii shakti' par vyaakhyaan diya.
 1939 : farvari main hriday rog kaa daura padaa.
 1939 : 14 sitambar 1939 ko desh kii samast vidhaan sabhaaon ke mantrimandalon ne tyaagptr de diya. tab tandon ji bhi vidhaan sabha kii adhyakshata se pruthak ho gaye.
 1939 : 3 oktober ko tandon ji ne ek sunishchit vaktavy diya jo germany-poland yuddh se sambandhit tha, jisamen england poland se sandhibaddh hone ke kaaran uske saath tha.
 1939 : kaashi main hindi sahitya sammelan kaa adhiveshan karavaaya, jisamen ambika prasad vaajapei sabhapati the. isamen acharya shukla, shyamsundar das, ayodhya singh upaadhyaay, maakhanlaal chaturvedi, niraala, rahul sankrutyaayan, maithilisharan gupt, acharya narendra dev, radhakrishna das aadi ne bhaag liya.
 1941 : 2 april ko bandi banaakar naini jail main rakhaa gaya. vahaan se fatehgarh central jail le jaye gaye, jahaan lagbhag 8 maah jail main nazarband rahane ke baad jail se chute. yah unki chauthi jail yatra thi.
 1942 : 'raajnneetik peedit sahaayta kosh' kii sthapana kii or kanoonee suraksha kii vyavastha kii. is vyavastha ke parinamswaroop saat navayuvakon kii jaan bachaai, jinako phaansi kii sajaa mili thi.
 1944 : 22 agast jail se chode gaye.
 1944 : 10 oktober sanyukt prantiya pratinidhi essembali kii sthapana or babu ji uske adhyaksh chune gayi.
 1944 : 'satyarth prakaash' par sindh sarkaar dwaara lagaaye gayi pratibandh kaa khulkar virodh kiya.
 1944 : jaipur main hindi sahitya sammelan kaa adhiveshan karavaaya.
 1944 : 2 disambar vir arjuna main ek sandesh prakashit hua, jisamen 'satyarth prakaash' par laagaaye gayi pratibandh kaa virodh tha.
 1945 : 8 farvari 'satyarth prakaash' ke samarthan main 'tribune' naamak dainik patr main ek vaktavy prakashit hua.
 1945 : aaazaad hind fouj ke kaidiyon kii rihaai ke liye babu ji ne dhan sangrah kiya or unki kanoonee sahaayta kii.
 1946 : prantiya asembliyon ke chunaav. babu ji sadsy niyukt hue or pun: vidhaan sabha adhyaksh chune gaye.
 1947 : uttar pradeshy dal kaa gathan kiya.
 1947-48 : 'bhartiya samskruti sammelan sanstha' kaa gathan kiya.
 1947 : may main jhansi ke taal behat naamak sthaan par sampradayik samasya par ek vishesh vaktavy diya.
 1947 : 15 agast swatantraaa diwas samaaroh main bhaag nahin liya; kyonki desh-vibhaajan se atyadhik dukhi the.
 1948 : uttar pradesh kanges ke pun: adhyaksh chune gayi.
 1948 : vidhaan sabha kaa adhyaksh pad chhod diya.
 1948 : 'vidhaan nirmaatri' sabha kaa gathan. babu ji ko is sabha kaa sadsy chunaa gaya.
 1948 : kumbh ke avasar par bhartiya samskruti sammelan karavaaya.
 1948 : 15 april pavitra sarayu nadi ke tat par sant devraha baba dwaara 'rajarshi' kii oopaadhi se vibhooshit.
 1948 : congress adhyaksh pad ke liye pattabhi sitaramaiya se haare.
 1949 : bhartiya samvidhan sabha kii baithak hui, jisamen tandon ji ke prayaason ke kaaran samvidhan sabha ne devanagari lipi evam hindi ko manyata di.
 1950 : acharya kriplani ke viruddh nasik congress ke adhyaksh manonith hue.
 1950 : 14 may ko soron shukarakshetra kii yatra kar vahaan ke pracheen sthalon ke darshan kiye.
 1951 : congress ke adhyaksh pad se tyaagptr de diya.
 1951 : 17 farvari 'mujffarpur suhrid sangh' ke varshikotsav ke avasar par tandon ji ne is mantavy kaa vaktavy diya ki maine hindi ke paksh ko sabal karne ke liye hi congress jaisi sanstha main pravesh kiya he.
 1952 : elahabaad se loksabhaa ke sadsy chune gayi.
 1953 : urisa kaa rajyapal bananaa asweekaar kar diya.
 1953 : 20 may akhil bhartiya ayurveda shaastra charchaa parishad ke dwitiya adhiveshan kii adhyakshata kii.
 1954 : 2 janvari ko baandaa main hindi sahitya sammelan kaa adhiveshan karavaaya.
 1954 : 16 farvari rajya shashan vidheyak par hindi ke sambandh main bhaashan.
 1954 : 27 march shiksha mantralay ke anudaan par bhaashan jisamen hindi kii bharpoor vakaalat kii gai.
 1955 : 2 march ko 'uttar pradesh bhudaan yajna samiti' ke adhyaksh ke rup main ek vaktavy prakashit karaayaa.
 1955 : 26 may ko vindhya pradeshik hindi sahitya sammelan ke chhatarpur adhiveshan kaa udghaatan kiya.
 1956 : uttar pradesh se rajya sabha ke liye chune gayi.
 1956 : 3 may sansadeey vidhik or prashasnic shabdon ke sangrah hetu gathit samiti ke sabhapati niyukt hue.
 1960 : sansad kii sadsyta se tyaag patr.
 1960 : 23 oktober prayag main ek vrihad abhinandan samaaroh, jisamen aapako dow rajendra prasad dwaara abhinandan granth bhent kiya gaya.
 1961 : 26 april bharat sarkaar dwaara 'bharataratna' kii oopaadhi se vibhooshit kiya gaya.
 1962 : tandon ji ke prayaason se kendriya sarkaar ne hindi sahitya sammelan ko 'rashtriya mahatv kii sanstha' ghoshit kiya.
 1962 : 1 july praat: 10 bajkar 5 minute par prayag main panchtatv main villin.
   k.  ^ "dekhne main ek asthipanjar kintu aankhon main anant jyotirashi, man main ajasr aatm shakti, maathe kii chintit rekhaon main yug kaa sangharsh, vaani main nisang nishtha, sanketon main vishwaas or ast-vyast keshon tathaa ruukhe sookhe kalevar main anant jivan ras. chhediye to tapasvi kii vibhuti mili, maun rup dekhiye to nirvikalp samadhi kii paridhi tak chale jaaiye. virodh kariye to faaulad ke sparsh kaa bhaan mili. sweekruti dijie to ek divya alok kii anubhuti." 
   kha.  ^ "- "hindi ke paksh ko sabal karne ke uddeshy se hi maine congress jaisi sanstha main pravesh kiya, kyonki mere hriday par hindi kaa hi prabhaav sabase adhik tha or maine use hi apane jivan kaa sabase mahaan vrath banaaya....... hindi sahitya ke prati mere prem ne uske swaarthon kii raksha or uske vikaas ke path ko spasht karne ke liye mujhe raajnneeti main sammilit hone ko baadhya kiya."
