 shahrukh khan, jinhen aksar shahrukh khan ke rup main shrey diya jaataa he or anaupchaarik rup main esaaarake naam se sandarbhit kiya jaataa, ek bhartiya film abhinayta he. aksar media main inhen "bollywood kaa badshaah", "king khan", "romance king" or king of bollywood naamon se pukaara jaataa he. khan ne romentic naatakon se lekar acshan thriller jaisi shaileyon main 75 hindi filmon main abhinay kiya he. film udyog main unke yogadan ke liye unhone tees namakanon main se chaudaa filmafere puraskaar jite hai. ve or dilip kumaar hi aise do abhinayta hai jinhone saath filmafere sarvshereshth abhinayta puraskaar aath baar jeeta he. 2005 main bharat sarkaar ne unhen bhartiya cinema ke prati unke yogadan ke liye padam shri se sammanit kiya.
 arthshaastra main upadhi grahan karne ke baad inhone apane kariyar kii shuruyaat 1980 main rangamanchon va kai television dharawahikon se kii or 1992 main vyapaarik drushti se safal film divaana se film kshetra main kadam rakhaa. is film ke liye unhen filmafere pratham abhinay puraskaar pradaan kiya gaya. iske pashchaat unhone kai filmon main nakaaratmak bhoomikaayen adaa kii jinamein dar, baazigar or anjaam shaamil he. ve kai prakaar kii bhoomikaaon main dikhen va bhinn-bhinn prakaar kii filmon main kaary kiya jiname romance filmein, hasya filmein, khel filmein va aitihaasik drama shaamil he.
 unke dwaara abhinit gyaarah filmon ne vishvabhar main 100 karod kaa vyavsaay kiya he. khan kii kuch filmein jaise dilavaale dulhaniya le jaayenge, kuch kuch hota he, devdas, chak de! india, om shanti om, rab ne bana di jodi or raa.van ab tak kii sabase badi hit filmon main rahi he or kabhi khushi kabhi gam, kal ho naa ho, vir zaaraa .
 velth research form vailth eks ke mutabik king khan pehle sabase amir bhartiya abhinayta ban gaye hai. form ne abhinayta kii kul sampatti 3660 karod rupe aanki thi lekin ab 4000 karores bataai jaati he. 
 khan ke mata pita pathan mul ke the| unke pita taj mohammad khan ek swatantraaa senaanee the or unki maan latifa fatima major general shahanwaaz khan kii putree thi|
 khan ke pita hindustan ke vibhaajan se pehle peshawar ke kissa kahani bazaar se dilli aae the, haalanki unki maan rawalpindi se aayin thi| khan kii ek bahan bhi hai jinka naam he shahanaz or jinhen pyaar se lalarukh bulaate hai| khan ne apni schuli padhai dilli ke saint columba skool se kii jahaan vah krida kshetra, shaikshik jivan or natya kala main nipun the| skool kii taraf se unhen "sword of honor" se nawaaza gaya jo prayek varsh sabase kaabil or honhaar vidhyaarthee evam khilaadi ko diya jaataa tha| iske uparaant unhone hansraj college se arthshaastra kii degree evam jamiya milia islamia vishvavidhyalay se maas communication kii masters degree hasil kii|
 apane mata pita ke dehanth ke uparaant khan 1991 main dilli se mumbai aa gaye| 1991 main unka vivaah gauri khan ke saath hindu reeti rivaazon se hua| unki teen santan hai - ek putr aryan or ek putree suhana |va putr abraham.
 "main ek hindu se vivaahit hum, mere bacchon ko donon dharmon ke saath laayaa ja rahaa he, jab main aisa mahasoos karata hum to main namaaj padhata hum. lekin agar meraa dharm chaar vivaahon kii anumati detaa he, to bhi main isame vishwaas nahin karnaa chaahunga. kai anya chijen bhi praasangikta kho chuki hai, lekin iskaa matlab yah nahin he ki main quran se poochtacha kar rahaa hum. main namaaj ko paanch baar padhane ke sandarbh main dharmik nahin hum lekin main islamic hum. main islam ke siddhanton par vishwaas karata hum or meraa maananaa he ki yah ek acha dharm he or ek acha anushaasan. main logon ko yah jaananaa chahta hum ki islam na keval ek kattarpanthi, yaa mul rup se alag, naaraaz vyakti he, yaa jo keval jihad karata he. main logon ko yah jaananaa chahta hum ki jihad kaa vaastavik arth he apni khud kii hinsa or kamajori ko dur karne ke liye. yadi aavashyaktaa ho, to ise hinsak tareeke se dur karen. "
 khan ne abhinay kii shiksha prasidd rangamanch nirdeshak bairi jon se dilli ke theatre ection group main lee| varsh 2007 main jon ne apane puraane shishy ke bare main kaha,
  " The credit for the phenomenally successful development and management of Shah Rukh's career goes to the superstar himself."
 khan ne apana karier 1988 main doordarshan ke dharawahik "faujee" se prarambh kiya jisame unhone komando abhimanyu raay kaa kirdaar adaa kiya| uske uparaant unhone or kai dharawahikon main abhinay kiya jiname pramukh tha 1989 kaa "sarkas", jisame sarkas main kaam karne vaale vyaktiyon ke jivan kaa varnan kiya gaya tha or jo azeez mirza dwaara nirdeshit tha| us hi varsh unhone arundhati raay dwaara likhit angrezi film "in wich ani givs it doj vans" main ek chota kirdaar nibhaayaa| yah film dilli vishvavidhyalay main vidhyaarthee jivan par aadhaarit thi|
 apane mata pita kii mrityu ke uparaant 1991 main khan nai dilli se mumbai aa gayi| bollywood main unka pratham abhinay "divaana" film main hua jo box offis par safal ghoshit hui| is film ke liye unhen filmafere kii taraf se sarvshereshth pratham abhinay kaa award mila| unki agali film thi "dil aashna he" jo nahi chali.1993 kii hit film "baazigar" main ek hatyare kaa kirdaar nibhaane ke liye unhen apana pehla filmafere sarvshereshth abhinayta puraskaar mila. us hi varsh main film "dar" main ishq ke junun main pagal ashiq kaa kirdaar adaa karne ke liye unhen sirhaya gaya. is varsh main film "kabhi haan kabhi naa" ke liye unhen filmafere sameekshak sarvshereshth abhinayta ke purushkaar se bhi sammanit kiya gaya| 1994 main khan ne film "anjaam" main ek baar phir jununee evam manorogi ashiq kii bhoomika nibhaai or iske liye unhen filmafere sarvshereshth khalanaayak kaa purushkaar bhi praapt hua.
 1995 main unhone aditya chopra kii pehali film "dilavaale dulhaniya le jaayenge" main mukhya bhoomika nibhaai. yah film bollywood ke itihaas kii sabase safal or badi filmon main se ek maani jaati he. mumbai ke kuch cinema gharon main yah 12 saalon se chal rahi he. is film ke liye unhen ek baar phir filmafere sarvshereshth abhinayta puraskaar hasil hua.
 1996 unke liye ek niraashajanak saal rahaa kyunki usame unki sari filmein asafal raheen. 1997 main unhone yash chopra kii dil to pagal he, subhash ghai kii pardes or azeez mirza kii yes bos jaisi filmon ke saath safalataa ke kshetra main phir kadam rakhaa.
 varsh 1998 main karan johar kii bataur nirdeshak pehali film kuch kuch hota he us saal kii sabase badi hit ghoshit hui or khan ko chauthi baar filmafere sarvshereshth abhinayta puraskaar hasil hua. isi saal unhen mani ratnam kii film dil se main apane abhinay ke liye film samikshakon se kaafii taareef mili or yah film bharat ke baahar kaafii safal rahi.
 aglaa varsh unke liye kuch khaas laabhakaari nahi rahaa kyunki unki ek maatr film, badshaah, kaa pradarshan smaraneey nahi rahaa or vah ausat vyapaar hi kar paayi| san 2000 main aditya chopra kii mohabbatein main unke kirdaar ko samikshakon se bahut prashansa mili or is film ke liye unhen apana doosraa filmafere sameekshak sarvshereshth abhinayta puraskaar mila| us hi saal ai unki film josh bhi hit hui. us hi varsh main khan ne juhi chawla or azeez mirza ke saath mil kar apni khud kii film nirmaan compni, 'dreamz anlimited', kii sthapana kii. is compni kii pehali film phir bhi dil he hindustani, jisame khan or chawla donon ne abhinay kiya, box offis pe jaadu bikherne main asamarth rahi. camel hasan kii vivadagrast film he ram main bhi khan ne ek sahyogi bhoomika nibhaai jiske liye unhen samikshakon ne saraahaa haalanki yah film bhi asafal shrenee main rahi.
 san 2001 main khan ne karan johar ke saath apni duusari film kabhi khushi kabhi gam kii, jo ek paariwarik kahani thi or jisamen anya bhi kai sitare the. yah film us varsh kii sabase badi hit filmon kii suchi main shaamil thi. unhen apni film ashoka, jo kii aitihaasik samraat ashok ke jivan par aadhaarit thi, ke liye bhi prashansa mili lekin yah film bhi naakaamiyaab rahi. san 2002 main khan ne sanjay lila bhansaali kii dukhaant prem katha devdas main mukhya bhoomika adaa kii jiske liye unhen ek baar phir filmafere sarvshereshth abhinayta puraskaar diya gaya. yah sharatchandra chattopadhyaay ke upanyaas devdas par aadhaarit teesri hindi film thi.
 agle saal khan kii do filmein release huin, chalate chalate or kal ho naa ho. chalate chalate ek ausat hit sabit hui lekin kal ho naa ho, jo kii karan johar kii teesri film thi, rashtri or antarrashtriya donon hi bazaaron main kaafii kaamiyaab rahi. is film main khan ne ek dil ke mariz kaa kirdaar nibhaayaa jo marane se pehle apane chaaron ore khushiyaan failaana chahta he or is adaakaari ke liye unhen sirhaya bhi gaya.
 2004 khan ke liye ek or mahatvapurn varsh rahaa. is saal kii unki pehali film thi faraah khan nirdeshit main hoon naa, jo khan dwaara sah-nirmit bhi thi. yah film box offis par ek badi hit siddh hui. unki agali film thi yash chopra krit vir-zaaraa, jo us saal kii sabase kaamyaab film thi or jisame khan ko apane abhinay ke liye kai award or bahut prashansa mili. unki teesri film thi ashutosh goarikar nirdeshit swadesh, jo darshakon ko cinema-gharon main laane main toh safal naa ho saki lekin usamen khan ke bharat laute ek apravasi bhartiya kii bhoomika ko sirhaya gaya or khan ne apana chhathvaan filmafere sarvshereshth abhinayta puraskaar jeeta.
 san 2005 main unki ekmaatr film paheli box offis par asafal rahi haalaa kii usame khan ke abhinay ko sirhaya gaya| 2006 main khan ek baar phir karan johar kii film kabhi alavida naa kahana main dekhe gayi jo ek atinaatakeey film thi. is film ne bharat main toh safalataa praapt kii hi, saath hi saath yah videsh main sabase safal hindi film bhi ban gai. us hi varsh khan ne 1978 kii hit film don kii rimek don main bhi abhinay kiya jo ek badi hit siddh hui.
 2007 main khan kii do filmein ai he - chak de! india or ']. chak de! india main khan bhartiya mahila hockey team ke coach ke kirdaar main nazar aate hai jinka lakshya he bharat ko vishwa cap dilvaanaa. is kirdaar kii liye khan ko samikshakon se toh khaasi prashansa mili hi he saath hi saath yah film ek vishaal hit bhi siddh hui he. 2007 kii duusari film om shanti om main bhi nazar aae ye farah khan kii shahrukh khan ke saath duusari film he. isamen khan ne dohari bhoomika nibhaai. pehla kirdaar om ek junior kalakaar he or ek haadase main maaraa jaataa he or doosraa ek nami abhinayta om kapur he. ye film bhi 2007 kii ek safal film thi.
 'charlie' sharma 
 kaali
 taliyaar khan
 'jug'khan
