 koshika sajivon ke sharir kii rachanaatmak or kriyaatmak ikai he or praaia: swat: janan kii samarthy rakhti he. yah vibhinn padaarthon kaa vah chote-se-chota sangathit rup he jisamen ve sabhi kriyaayein hoti hai jinhen samuhik rup se ham jivan kehate hai.
 'koshika' kaa angreji shabd cell latin bhashaa ke 'shelula' shabd se liya gaya he jiskaa arth 'ek chota cameraa' he. kuch sajiv jaise jeevanuon ke sharir ek hi koshika se bane hote hai, unhen ekkoshkeey jeev kehete hai jabaki kuch sajiv jaise manushya kaa sharir anek koshikaon se milakar bana hota he unhen bahukoshkeey sajiv kehete hai. koshika kii khoj robert hook ne 1665 i0 main kiya. 1839 i0 main shliden tathaa shwaan ne koshika siddhanth prastut kiya jiske anusaar sabhi sajivon kaa sharir ek yaa ekaadhik koshikaon se milakar bana hota he tathaa sabhi koshikaon kii utpatti pehle se upasthit kisi koshika se hi hoti he.
 sajivon kii sabhi jaivik kriyaayein koshikaon ke bheetar hoti hai. koshikaon ke bheetar hi aavashyak anuvaanshik suchnaayen hoti hai jinase koshika ke kaaryon kaa niyantran hota he tathaa suchnaayen agali peedi kii koshikaon main sthaanantarit hoti hai.
 koshikaon kaa vidhivat adhyayan koshika vigyaan yaa 'koshika jaiviki' kehalaata he.
 unhone jivit koshika ko daant kii khurachni main dekha tha .
 koshikaaye do prakaar kii hoti hai, 
 prokariotic koshikaaye praayah swatantra hoti hai jabaki eukariotic koshikaaye, bahukoshiya praaniyon main paayi jaati hai. prokariotic koshika main koi spasht kendrak nahin hota he. kendrakeey padaarth koshika drav main bikhare hote hai. is prakaar kii koshika jeevanu tathaa neeli hari shaiwal main paayi jaati he. sabhi ucch shrenee ke paudhon or jantuon main eukariotic prakaar kii koshika pai jaati he. sabhi eukariotic koshikao main sangathit kendrak paaya jaataa he jo ek aavaran se dhakaa hota he.
 koshikaaye sajiv hoti hai tathaa ve sabhi kaary karti hai, jinhen sajiv praani karte hai. inkaa aakaar atisookshm tathaa akruti golakaar, andakaar, stambhakar, romakayukt, kashabhikayukta, bahubhujiya aadi prakaar kii hoti he. ye jelly jaisi ek vastu dwaara ghiri hoti hai. is aavaran ko koshikaavaran yaa koshika-jhilli kehete hai yah jhilli avakaleey pargamya hoti he jiskaa arth he ki yah jhilli kisi padaarth ko mukt rup se paar hone detii he, simit maatra main paar hone detii he yaa bilkul roak detii he. ise kabhi-kabhi 'jeevadravya kala' bhi kaha jaataa he. iske bheetar nimnlikhit sanrachanaayen pai jaati hai:-
 kuch khaas bhinnataaon ko chhod sabhi prakaar kii koshikaon, padap evam jantu koshika kii sanrachana lagbhag ek jaisi hoti he. ye sajiv or nirjeev donon tarah kii ikaiyon se milakar bani hoti hai. ek saamaanya koshika yaa praroopik koshika ke mukhya teen bhaag hai, koshikaavaran, koshika dravya evam kendrak. koshikaavaran koshika kaa sabase baahar kaa aavaran yaa gheraa he. padap koshika main koshika bhitti or koshika jhilli milakar koshikaavaran kaa nirmaan karte hai. jantu koshika main koshika bhitti nahin pai jaati atah koshika jhilli hi sabase bahari aavaran he. koshika jhilli evam kendrak ke bich ke bhaag ko koshika dravya kaha jaataa he, isamen vibhinn koshikang hote hai. kendrak koshika ke andar paye jane vaali ek gol evam saghan rachana he. kendrak ko koshika kaa 'mastishk' kaha jaataa he. jis prakaar sharir ke saare kriyaayon kaa niyantran mastishk karata he thik usee prakaar koshika ke saare kaaryon kaa niyantran kendrak dwaara hota he.
 ek koshika main saamanytah ek hi cendrak hota he, kintu kabhi-kabhi ek se adhik cendrak bhi paae jate hai. koshika ke samast kaaryon kaa yah sanchaalan centre hota he. jab koshika vibhajit hoti he to iskaa bhi vibhaajan ho jaataa he. cendrak koshika ke bheetar ek taral padaarth koshikadravya main praaia: tairta rahata he. iskaa yadhyapi koi nishchit sthaan nahin hota, tathaapi yah adhiktar lagbhag madhyabhaag main hi sthit hota he. kuch koshikaon main isaki sthiti aadhariya or kuch main simantiy bhi hoti he. cendrak kii akruti golakaar, vartulakaar yaa andakaar hoti he. tathaapi, kabhi-kabhi yah belanaakaar, dirghavrittakar, sapaat, shakhanvit, naashpati jaisaa, bhaalaakaar aadi swaroopon kaa bhi ho saktaa he. iske bheetar centrekaras kendrika tathaa pitrusutra paae jate hai. cendrak ke aavaran ko centrekkala kehete hai.
 prayek cendrak main ek yaa adhik kendrikas pai jaati hai. koshika vibhaajan kii kuch vishesh avasthaa main kendrika lupt ho jaati, kintu baad main pun: prakat ho jaati he. kendrika ke bheetar rebonucliik amla tathaa kuch vishesh prakaar ke enzim adhik maatra main paae jate hai. kendrika sutaran yaa sutri vibhaajan main mahatvapurn bhoomika adaa karte hai.
 yah ek gadha taral padaarth hota he jo sthanvishesh par vishesh naamon dwaara janaa jaataa he; jaise, dravyakala tathaa cendrak ke madhyavarti sthaan main paae jane vaale jeevadravya ko koshikadravya or cendrak jhilli ke bheetar paae jane vaale jeevadravya ko cendrak dravya kehete hai. koshika kaa yah bhaag atyant chaitanya or koshika kii samast jaiviny prakriyaaon kaa centre hota he. ise isiilie 'sajiv' kaha jaataa he. jeev vaigyanik ise 'jivan kaa bhautik aadhaar' naam se sambodhit karte hai. aadhunik jeev vaigyanikon ne jeevadravya kaa rasinic vishleshan karke yah to pataa laga liya he ki uskaa nirmaan kin-kin ghatakon dwaara hua he, kintu aaj tak kisi bhi vaigyanik ko usamen praan kaa sanchaar karne main safalataa haath nahin lagi he. aisa he yah prakruti kaa rahasyamay padaarth.
 jeevadravya kaa nirmaan carbon, hydrogen, oxigen tathaa anek carbonic tathaa acarbonic padaartho dwaara hua hota he. isamen jal kii maatra lagbhag 80% protein 15%, vasaayen 3% tathaa carbohydrate 1% or acarbonic lavan kii 1 hoti he. jeevadravyon ke kai prakaar hote hai, jaise colide, kanabh, tantumay, jalidaar, koopikacar, aadi.
 is ang kaa yah naam iske khojakarta camilo golgi, ke naam par padaa he, jinhone 1898 main sarvapratham isaki khoj kii. yah ang saadharantah cendrak ke sameep, akele yaa samoohon main paaya jaataa he. isaki rachana teen tatwon yaa ghatakon dwaara hui hoti he : sapaat kosh, badi badi riktikaaye tathaa aashay . yah ek prakaar ke jaal jaisaa dikhalaai detaa he. inkaa mukhya kaary koshikeey sravan or proteinon, vasaaon tathaa katipay kinvon kaa bhadaaran karnaa he.
 ye kanikaon yaa shalakaon kii akritiwale hote hai. ye angak koshikadravya main sthit hote hai. inaki sankhya vibhinn jantuon main paanch lakh tak ho sakati he. inkaa aakaar 1/2 micron se lekar 2 micron ke bich hota he. viral udaahranon main inaki lambaai 40 micron tak ho sakati he. inke anek kaary batalaaye gaye hai, jo inaki akruti par nirbhar karte hai. tathaapi inkaa mukhya kaary koshikeey shwasan batalaaya jaataa he. inhen koshika kaa 'power plant' kaha jaataa he, kyonki inase aavashyak urja kii aapurti hoti rahati he.
 yah jalika koshikadravya main aashyon or nalikaaon ke rup main faili rahati he. isaki sthiti saamanytah centrekeey jhilli tathaa dravyakala ke bich hoti he, kintu yah aksar sampurna koshika main faili rahati he. yah jalika do prakaar kii hoti he : chikani satahavaali or khurduri satahavaali . isaki sataha khurduri isliye hoti he ki is par ribosom ke kan bikhare rahete hai. iske anke kaary batalaaye gaye hai, jaise yantric aadhaaran, dravyon kaa prayaavartan, ant: koshikeey abhigaman, protone sanshleshan ityadi.
 yah shabd krom tathaa soma shabdon se milakar bana he, jiskaa arth hota he : rangeen pind . gunasutra centrakon ke bheetar jodon main paae jate hai or koshika vibhaajan ke saath cendrak sahit baant jaaya karte hai. inamen sthit jeevon kii purvajon ke paitrik gunon kaa vaahak kaha jaataa he. inaki sankhya jeevon main nishchit hoti he, jo ek do jodon se lekar kai sau jodon tak ho sakati he. inkaa aakaar 1 micron se 30 micron tak hota he. inaki akruti saadharantah angreji bhashaa ke akshar S jaisi hoti hai. inamen newclio-protein mukhya rup se paae jate hai. pitrusutron ke kuch vishesh prakaar bhi paae jate hai, jinhen lampbrush pitrusutra or polotein chromosome kii sangya di gai he. inhen W, X, Y, Z, aadi naamon se sambodhit kiya jaataa he.
 jeenon ko paitrik gunon kaa vaahak mana jaataa he. chromosome yaa pitrusutron kaa nirmaan histone protein tathaa dioxyribonucleic acid tathaa ribonucleic acid se milakar hua hota he. jin kaa nirmaan inhen main se ek, di en e dwaara hota he. koshika vibhaajanon ke falswaroop jab nae jeev ke jivan kaa sutarapaat hota he, to yahi jin paitruk evam shareerik gunon ke saath mata pita se nikalakar santatiyon main chale jate hai. yah aadan pradaan mata ke dimb tathaa pita ke shukranu main sthit jeenon ke dwaara sampann hota he. san 1970 ke june maas main america sthit bhartiya vaigyanik shri hargovind khurana ko kritrim jin utpann karne main abhootpurv safalataa mili thi. inhen san 1978 main nobel puraskaar mila tha.
 sookshm gulikaaon ke rup main praapt in sanrachanaon ko keval electron microscope ke dwaara hi dekha ja saktaa he. inaki rachana 50% protein tathaa 50% aar en e dwaara hui hoti he. ye visheshkar antarpradravya jalika ke upar paae jate hai. inamen proteinon kaa sanshleshan hota he.
 centrosom â€“ ye cendrak ke sameep paae jate hai. inke ek vishesh bhaag ko centrosphere kehete hai, jiske bheetar centriolon kaa ek joda paaya jaataa he. koshika vibhaajan ke samay ye vibhaajak koshika ke dhruv kaa nirdhaaran or kuch koshikaon main kashabhika jaisi sanrachanaon ko utpann karte hai.
 lavak adhiktar paudhon main hi paae jate hai. ye ek prakaar ke ranjak kan hai, jo jeevadravya main yatra tatra bikhare rahete hai. chlorophyl dharak varna ke lavak ko harith lavak kaha jaataa he. isi ke kaaran vrikshon main haraapan dikhalaai detaa he. chlorophyl ke hi kaaran ped paudhe prakaash sanshleshan karte hai. kuch vaigyanikon ke matanusaar lavak koshikadravyiya vanshanugti ke rup main koshika vibhaajan ke samay santati koshikaon main sidhe sidhe sthanantarit ho jate hai.
