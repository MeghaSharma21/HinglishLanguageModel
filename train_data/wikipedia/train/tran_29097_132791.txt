 yamin china ke rajwanshon ke kaal main kisi shahi afasar ke karyaalay or ghar ko kaha karte the. vaise to yah naam china main sadiyon se prayog hota aayaa he lekin ching rajvansh kaal main yah angrezi main bhi pravesh kar gaya. apane yamin se rajasevak apane adheen kshetra yaa shahar kaa prashasan karata tha. uske kaarybharon main sthaneey vaanijya, sarkari nirmaan, muqaddamon kii sunwaayee va nirnay or bhinn prakaar kii nitiyaan tathaa aadesh jari karnaa tha. aamtaur par vah apane yamin ke saath lage ek grih main hi apane parivaar ke saath rahata tha. yah visheshkar ching rajvansh ke dauraan hota tha jab kisi bhi sarkari afasar ke liye apane hi matrupraant main kaam karne par sakhtâ€‹ manaahi thi.
 yamenon kii pratha 1911 ke baad china main samaapt ho gai lekin aam chini kathboli main aaj bhi kabhi-kabhi sarkari daphtaron ko 'yamin' kah diya jaataa he. aksar yah tab prayog hota he jab kisi ahamkaari yaa nikamme sarkari karmchaaree kii baat ho rahi ho.
