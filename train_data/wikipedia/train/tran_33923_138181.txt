 tuder rajvansh ne 1485 se 1603 i0 tak england main shashan kiya. use ham england ke itihaas ke madhya or aadhunik yug kii kadi maan sakate hai. madhyakaalin durvyavasthaaon evam ashaant sthitiyon ko dur karne, england ke aadhunik raajnneetik yug ke pravartan or raashtra kii mahatta ke dinon prarambh karne kaa shrey use praapt he.
 tuder vansh kaa pratham shaasha henry saptam i0 tha. vah vikhyath wales sardaar sar avin tuder kaa pautra or rishamand kaa arl tha. usne vasaworth kii ladaai main richard tritiy ko haraakar singhaasana par adhikaar kar liya or yark rajkumaari elizabeth se vivaah kar 'gulabon ke yuddh' kaa ant kar diya.
 henry saptam ke sammukh apane rajdhikaar ko drudh karne kii samasya thi, iske hetu jahaan ek ore to usne lambert simonel or parkin varvek jaise rajya ke nakli daavedaaron k naash kiya, vahiin saamanton kii updravkaari shakti ke vidhwans ke liye vad vidhaan tathaa bhrity vidhaan banaae. 'star chember' ke nyaayalay kii sthapana or privi concil ke shashan dwaara usne apni shaktivruddhi kii. parliment se usne acha sambandh banaae rakhaa or yathashakti uski kam se kam baithken bulaayin. rajkeey vyay chalaane ke liye parliament dwaara sweekrut dhan ken atirikt dhani or vyapaaree virgon se karj, daan tathaa arthdand jaise upayon ke saath hi mitvyayta kaa sahaara liya. desh ke aantarik prashasan main shashakt rajtantr kii usne sthapana kii. uske samay main krishi or vyapaar kii unnati tathaa garibon evam bekaaron ke bharanposhan kii vyavastha kii gai thi. vaideshik maamalon main tatasthta or samakaleen rajpariwaron se vaivaahik sambandh kii niti kaa ablamban kar usne rashtriya hit ke sanvardhan ke saath hi pariwarik pratishtha main bhi vrudvi kii.
 henry ashtum apane pita kii mrityu ke baad raja bana. vah apane vansh kaa sambhavat: sarvaadhik mahatvakankshi shaasha tha. viraasat main praapt sudrudh rajkeey shakti or sanchit dhanrashi kaa upyog kar usne keval darbar kii shanshaukat hi nahin badhaai, apitu antarrashtriya raajnneeti main bhi purna bhaag liya. uske samakaleen prayek raja kii yah mahatvakanksha thi ki vah rome kaa pavitra samraat bane. henry bhi is daud main peeche na tha, kintu 1519 main us pad ke liye honevaale chunaav main spain ke charles pancham ne use pichhaad diya. iske purv henry ne spain or france ke raajaaon kaa baari baari se paksh lekar unhen ek duusare ke viruddh bhidaae rakhane kii niti prarambh kar di thi. uskaa mantri vulje us niti ke prayog main daksh tha or usee se antarrashtriya raajnneeti main shaktisantulan ke siddhant kaa prarambh mana jaataa he.
 1527 i. main henry ashtum ke shashan kaa dwitiya charan prarambh hua. uski rani catherine ke koi putr santan na thi. henry use talaak dena chahta tha. uske liye pope kii anugna lenaa aavashyak tha. kintu pope catherine ke bhattije tathaa roman samrat charles ke bhay se waisi sweekruti dene main deree karne laga. henry pratiksha karne ke liye taiyaar na tha. usne apane asafal mantri bulje ko padchyut kar diya or pope kaa england par dharmik prabhutv mitaane ke liye parliment bulaai. kramash: usne 'pratham fal' kaa vidhaan, apil kaa vidhaan, samprabhutaa kaa vidhaan or uttaradhikaar kaa vidhaan jaise anek vidhaanon ko paarit kiya. vastut: henry pope ko daraana maatr chahta tha lekin parinam atyant doorgaami siddh hua. yaddhapi usne desh ke dharmik vishwaason main vishesh parivartan nahin kiye, tathaapi dharmasudhar kii lahar ek baar chal chukne ke baad lautanevaali na thi. 1529 se 1536 i0 tak jo dharmasudhar parliment usne bulaai uske dwaara paarit vidhaanon ke falswaroop england kii rajshakti pope ke anek niyantranon se hi nahin mukt hui, uske carch kaa rome se vilgau ho gaya or apratyaksh rup se parliment kii shakti bhi maanya ho gai.
 edward shashth pita henry ke tritiy uttaradhikaar ke vidheyak ke anusaar 9 varsh kii avasthaa main rajacin hua. shashan praaia: ek sangrakshak samiti ke dwaara chalata rahaa, jisak netaa somerset or northberland ke arl the. uske samay kii mukhya visheshta thi england main puritain dharm kii sthapana or dharmasudhar kii pragati. 1549 i0 or 1552 i0 main prarthana sambandhi nae vidhaan paarit hue or dharmik samanta laane kaa praytn kiya gaya.
 meri edward shashth kii 1553 i. main mrityu ke baad england kii rajgaddi kii uttaradhikaarani bani. vah catherine se utpann henry ashtum kii putree thi. uski maan ke talaak ke prashn ko lekar englanu me dharmasudhar prarambh hua tha jisase meri ke man main pratikriya kii bhaavana thi. protestant dharm ko samaapt kar england main pun: catholic dharm or pope kaa prabhutv sthapit karnaa uskaa uddeshy ho gaya. us hetu usne edward shashth ke samay ke sabhi dharmasudhar vidhaanon kaa hi ant nahin kiya, apitu apane pita ke anek tatasth or rajaitkaari sudhaaron ko bhi waapas le liya. usase bhi aage bad usne rome se pun: sambandh sthapit kar pope ke pratinidhi kaa england main swaagat kiya ore spain ke catholic shaasha philip dwitiya se vivaah kiya. usne pratestanton ko kathor dand diya. lagbhag 300 dharmasudharak bhikshu jivit jala die gaye jinamein mukhya the latimer, ridley or canmar. isi kaaran baad main vah 'khooni meri' kahalaai. parliament meri ke in kaaryon se prasann na thi. isi bich 1558 i0 main france ke tat par sthit kaile kaa bandargah bhi uske haathon se nikal gaya. virodh kii bhavanaayen uth hi rahi thim ki ni:santan meri kii 1558 i. main mrityu ho gai or england grihayuddh kii ek bheeshan agni se batch gaya.
 1558 i. main singhasanarudh hui. usne desh kii dharmik samasya ke sulajhane or angrejon kii navayugin mahatvakankshaon kii purti ke upaay dhund nikaale. usne dharmik kshetra main madhyam maarg kaa avlamban kiya or apane pita ke samay kii dharmik vyavastha ko pun:prachlit kiya. rome se sambandh vicchhinn kar samprabhutaa kaa vidhaan edward shashth ke 42 dhaaraonvaale vidhaan kii teen katr sudhaarwadi dhaaraon ko nikaalkar 39 dharaaon vidhaan or ekarupata kaa vidhaan aadi uski dharmavyavastha ke mukhya ang the, jinase england main rashtriya anglican carch kii sthapana hui. iske virodhiyon ko, chaahe ve catholic athwa naan confarsmit hon, 20 shilling prati maas ke arthdand maatr se mukti mil sakati thi. us yug ke liye yah dharmik udaartaa vishesh baat thi.
 raajnneetik kshetra main elizaveth na apane purvajon kii tarah shashakt rajtantr, concil dwaara shashan or swatantra vaideshik niti ke siddhanton kaa anusaran kiya. isiliye usne parliment kii baithken kam bulaayin. france or spain ke raajaaon ko vivaah kaa laalach dete hue usne unako hameshaa dhokhe main rakhaa. france or scotland milakar england par koi akraman na kar den, isaki bhi vah chintaa karti thi. scotland kii rupavati rani meri ke viruddh honevaali shadyantron main bhi uskaa haath hone kaa andeh kiya jaataa he. jab bechaari meri scotland se bhaag kar england ai to use do varshon tak karagaar main rahanaa padaa or ant main use prandand diya gaya.
 elizabeth kii niti or swatantra nirnyon se parliament prasann nahin rahati thi. usne uske vivaah ke sambandh main kai prastaav kiye jinhen vah thukaraati rahi. kintu bhaashan swatantray or aarthik ekadhikaron ke licenson kii sweekruti ke prashn par parliament ke sammukh samraji ko jhukna padaa. saubhaahgya se videshi bhay ke kaaran jansadharan sarvada uske anukool rahaa. 1588 i. main jab spain ke catholic raja philip dwitiya ne england par akraman karne ke liye apana vikaraal armeda bheja to sara desh rani ke saath ho gaya. angrej navikon or prakruti ne milakar armeda ko teetar-bitar kar diya jisase england kii samrik shakti kii pratishtha badi.
 elizabeth kaa samay england ke itihaas kaa swarnyug kaha jaataa he. sahityagagan ke dedeepyaman sitare shakespeare, bekan, marlo aadi ne mahan angreji sahitya ko janm diya, raile, harkis or drake jaise navikon ne samudri jahaajon main baithkar duniya kii parikrama kii, jahaji lut se rajkosh bharaa gaya, upnivesh sthapit hue or vyapaar ke liye nai companiyaan kholi gayi. desh kii dhanadhanya se purnataa, rajdurbar kii shanshaukat main vruddhi, videshon main pratishtha, anya deshon ke mukaable apekshaakrit dharmik shanti or aadhunik yug kii anek gauravmay uplabdhiyon se yukt tuder shashan kaa ant, elizabeth kii mrityu ke saath, san 1603 i. main ho gaya.
 1. treepathi raa. pra. : england kaa itihaas, 
 2. trevelian : histry ov england, ; 
 3. fisher, ech. epa. el. : polytical history ov england ;
 4. polord, epa. : polytical history of england, ; 
 5. palard, epa. : henry ashtum, cranamar, vulje; 6. oinstin : tuder idials; 
 7. williamson je. e. : di age ov drek ; 
 8. kir, di. el : di constitutional history ov marden britain ; 
 9. aidams. ji. bi. : constitutional history ov england. 
