 hawaii jahaaj ek prakaar kaa vayuyan hota he, jo apane pankhons ke dwaara gati milane par hawa main udata he. yah kai aakaar, vajan aadi main miltaa he. iskaa mukhya upyog vastuon or logon ko ek sthaan se duusare sthaan le jane main kiya jaataa he. iske alaava iskaa upyog sena, anusandhan kaaryon aadi main bhi kiya jaataa he. bahut se jahaaj ko udaane ke liye chaalak kii aavashyaktaa hoti he, lekin kuch ko computer kii sahaayta se bhi chalaaya ja saktaa he.
 iskaa naam hindi bhashaa jahaaj shabd ke mail se bana he. yah hawa main ud saktaa he, is kaaran ise hawaii jahaaj kehete hai. iske anya naam main airplane bhi he, jo iske nirmaan or vikaas ke baad bolaa jaataa he. iske naam main air shabd greek bhashaa se aayaa he or plane shabd latin yaa greek bhashaa se liya gaya he.
 rhite bandhuon ne varsh 1903 ko ek hawaii jahaaj banaaya tha. lekin ise puri tarah se niyantrit nahin kiya ja saktaa tha. varsh 1905 rhite flair 3 banaaya tha, jise puri tarah se niyantrit kiya ja saktaa tha.
 varsh 1906 main alberton sentos dumont ne daawa kiya ki usne pehla hawaii jahaaj banaaya he. iske baad 22 second main 220 meter kii oonchaai main ja kar us samay kaa vishwa kirtiman banaaya.
