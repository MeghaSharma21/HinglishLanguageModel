 kongur taag kunlun shaan parvatamala kaa sabase unchaa pahaad he. vaise to yah 7,649 meter unchaa parvat apane sameepi muzataag ata pahaad ke bahut paas he, lekin adhik durgam sthal main hone se kam janaa jaataa he. aadhunik kaal main karakoram rajmarg ke ban jane se ab kongur taag tak pahunchnaa aasaan ho gaya he. yah china ke shinjiyang praant kaa sabase unchaa parvat bhi he. pamir parvaton ke nazadik hone se kongur taag ko kabhi-kabhi us parvatamala kaa hissaa bhi mana jaataa he. kyonki kabhi-kabhi yah vivaad kaa vishay hota he ki kongur taag or muzataag ata kunlun shrunkhlaa main gine jane chahie ki nahin isliye aksar 7,167 meter unchaa kunlun devi parvat ko hi kunlun shaan kaa sabase ooncha parvat kaha jaataa he.
 'taag' main 'ga' akshar ke uccharan par dhyaan den kyonki yah bina bindu vaale 'ga' se zaraa bhinn he. iskaa uccharan 'galati' or 'garib' shabdon ke 'ga' se miltaa he. uigur jaisi turki bhashaaon main 'taag' kaa matlab 'parvat' hota he.
