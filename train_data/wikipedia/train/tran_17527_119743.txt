 kapler-20 urf kapler-20e prithvi se 950 prakaash varsh dur laira taramandal ke kshetra main sthit ek G8 shrenee kaa tara he. yah aakaar main hamaare suraj se zaraa chota he - iskaa dravyaman hamaare suraj ke dravyaman kaa 0.91 guna or iskaa vyas hamaare suraj ke vyas kaa 0.94 guna anumaanit kiya gaya he. sambhav he ki yah ek mukhya anukram tara he haalaanki vaigyanikon ko abhi yah pakkaa gyaat nahin hua he. prithvi se dekha gai isaki chamak +12.51 magnitude maapi gai he, yani ise dekhne ke liye doorabeen aavashyak he. iske ird-gird ek grahiy mandal mila he, jisamen paanch gyaat gair-saureey grah is taare kii parikrama kar rahe hai.
 20 disambar 2011 main vaigyanikon ne ghoshnaa kii ke kapler-20 taare ke ird-gird prithvi ke aakaar ke do gair-saureey grah parikrama karte hue paae gaye hai, jinke naam kapler-20i or kapler-20fif rakhe gaye hai. is se pehle brahmand main milane vaale sabhi gair-saureey grah prithvi se bade the - yaa to ve gas daanav grah the or yaa phir mahaprithvi ke shrenee ke bade grah the. prithvi ke aakaar ke grah ko dekh paane kaa arth he ki ab vaigyanikon main is akar ke grah itani duuri par khoj nikaalane kii kshamta viksit honi shuru ho gai he. yah yaad rakhana zaruri he ki haalanki in do grahon kaa akar prithvi jaisaa bhale hi ho, yah apane taare ke vaasayogy kshetra main sthit nahin hai. ye kapler-20 taare ke itane paas hai ki kapler-20i grah kii sataha par taapmaana lagbhag 760 °centegrade hoga or kapler-20fif grah par 427 °centegrade.
 is mandal main varun ke akar vaale teen anya gas daanav grah bhi mili hai, jinka naam kapler-20bi, kapler-20si or kapler-20di rakhaa gaya he.
