 pratham pahar nishi gaaiye ga ni ko kar samvaad.
 jati sampurna tivar madhyam yaman aashray raag .
 raag kaa parichay -
 1) is raag ko raag kalyaan ke naam se bhi janaa jaataa he. is raag kii utpatti kalyaan that se hoti he at: ise aashray raag bhi kaha jaataa he . mughal shashan kaal ke dauraan, musalamaanon ne is raag ko raag yaman athwa raag iman kahana shuru kiya.
 2) is raag kii visheshta he ki isamen teevr madhyam kaa prayog kiya jaataa he. baaqi sabhi swar shuddh lagate hai.
 3) is raag ko raatri ke pratham prahar yaa sandhya samay gaaya-bajaayaa jaataa he. iske aaroh or avaroh main sabhi swar prayukt hote hai, at: isaki jati hui sampurna-sampurna .
 4) vaadi swar he- ga sanvaadi - ni
 aaroh- fii re ga, m pa, dha ni saan.avaroh- saan ni dha pa, m ga re sa.pakad- fii re ga re, pa re, fii re sa.
 visheshtayen-
 1) yaman or kalyaan bhale hi ek raag hon magar yaman or kalyaan donon ke naam ko mila dene se ek or raag kii utpatti hoti he jise raag yaman-kalyaan kehete hai jisamen donon madhyam kaa prayog hota he.
 2) yaman ko mandra saptak ke ni se gane-bajaane kaa chalan he. fii re ga, m dha ni saan
 3) is raag main fii re or pa re kaa prayog baar baar kiya jaataa he.
 4) is raag ko gambhir prakruti kaa raag mana gaya he.
 5) is raag ko teenon saptakon main gaaya-bajaayaa jaataa he. kai raag sirf mandra, madhya yaa taar saptak main zyaada gaaye bajaaye jate hai, jaise raag sohani taar saptak main zyaada khulata he.
 is raag main kai mashhoor filmi gane bhi gaaye gayi hai.
