 shaiwal saral sajiv hai. adhikansh shaiwal paudhon ke samaan surya ke prakaash kii upasthiti main prakaash sanshleshan kii kriya dwaara apana bhojan swany banaate hai arthath swaposhi hote hai. ye ek koshikeey se lekar bahu-koshikeey anek roopon main ho sakate hai, parantu paudhon ke samaan isamen jad, pattiyaan ityadi rachanaaen nahin pai jaati hai. ye nam bhoomi, alwaniya evam lavniya jal, vrikshon kii chaal, nam deevaaron par hari, bhuri yaa kuch kaali paraton ke rup main milte hai.
 bhumandal par paae janevaale paudhon kaa vibhaajan do bade vibhaagon main kiya gaya he. jo paudhe phool tathaa beej nahin utpann karte unako kryptogam kehete hai or jo phool, fal evam beej utpann karte hai ve fenerogam kehalaate hai. shaiwalon kaa vargeekaran kryptogam ke thalophita varg main kiya gaya he. ye paudhe nimna shrenee ke hote hai, jinamein parnaharith paryaapt maatra main paaya jaataa he. parnaharith vidyaman hone ke kaaran, ye bahudhaa hare rang ke hote hai. kuch shaiwal aise bhi hote hai jinka rang laal, bhura athwa nila haraa hota he. adhikansh shaiwal pani main talabon, ruke hue jalaashyon tathaa samudron main paae jate hai. kuch shaiwal padpon ke tanon par, athwa pathar kii shilaon ke upar, hari parat ke rup main uga karte hai. kuch nile hare varna ke shaiwal snanagar, nadiyon tathaa talabon ke sopanon par bhi ugte hai. ye ek prakaar kaa chikna padaarth chhodte hai, jiske kaaran bahudhaa log phisalkar gir jaaya karte hai. pani main paidaa honevaale shaiwalon kaa vibhaajan do bhaagon main kiya jaataa he. kuch mithe pani ke shaiwal hote hai jo talabon, jhiilon, nadiyon aadi main ugte hai, tathaa kuch khaare pani ke, jo samudron main paae jate hai. mithe pani ke shaiwal ko alvan jalshaiwal kehete hai tathaa khaare paniwalon ko saamudrik shaiwal kii sangya dete hai. pani main ye yaa to swatantra rup main tairte rahete hai, athwa dharaatal par ek vishesh ang dwaara, jise sthapanang kehete hai, sthir rahete hai. pani main tairanevaale shaiwal yaa to ekkosiya yaa bahukoshiya hote hai.
 rachana ke vichaar se shaiwalon main bahut vibhinnata pai jaati he. kuch to ati sookshm eckoshik hote hai, jo keval sookshmdarshi dwaara hi drishy hai tathaa kuch aise hote hai jo kai senmi. lambey hote hai. chlorela, clamedomonas aadi pratham koti main hi aate hai. bade kotiwale shaiwal sutaravat hote hai, jo kai koshikaon ke bane hote hai. sabase bada shaiwal mecrocystis he, jo lakhon koshikao se bana tathaa kai sau foot lanbaa hota he. prayek koshika ke andar ek cendrak hota he, jiske chaaron ore koshikaras hota he. prayek koshika chaaron ore se koshikeey deevaaron se ghiri hoti he. parnaharith tathaa chloroplast koshikaras main bikhare rahete hai.
 varshi sanrachana ke vichaar se shaiwal kai vibhaagon main baante ja sakate hai. kuch to eckoshik tathaa bhramanshil hote hai, jinamein kashbhika vidyaman rahata he, jaise euglina main. kuch jatiyon ke anek eckoshik milakar jhund banaate hai or kashabhika ke sahare ek jagah se duusari jagah bhraman karte hai, jaise pludonraina, walwoox aadi. kuch gol rup dhaaran kiye hote hai, jaise chlorocokkam, kuch sutaravat hote hai, jaise spirozira tathaa yuloaks . kuch main dandavat rup tathaa sidhaa rup ek saath hota he. inhen hetrotricus shrenee main rakhte hai jaise frasciella . is shaiwal main do vibhaag hote hai, ek to jameen main dharaatal ke samanaantar sutaravat ansh hote he, jise bhushayi bhaag kehete hai. inhen bhaagon main se sidhe ugnevaale sutaravat bhaag paidaa hote hai, jinhen irect system kehete hai. aise hi shaiwalon se prithvi par ke bade bade padpon ke pradurbhaav kaa hona samajha jaataa he.
 shaiwalon main poshan kii samasya swat: hal hoti he. inamen parnaharith vidyaman rahata he, isliye prakashasanshlesh kii vidhi se ye apana bhojan swayan bana lete hai. at: aise paudhe swaposhi kahe jate hai.
 shaiwalon main janan kai prakaar se hota he. kuch to swayan vibhajit hote rahete hai or badhate chale jate hai. yah kriya adhiktar koshika vibhaajan kii reeti se hoti he. eckoshik shaiwal isi reeti se janan karte hai. bade koti ke shaiwalon main alangik tathaa langik donon prakaar ke janan hote hai. alangik janan kai dhang se ho saktaa he. kuch shaiwalon main chalabijaanuon kii utpatti hoti he. chalabijanu nange jeevadravya kaa pind hota he, jo kashabhika ke sahare ek sthaan se duusare sthaan par ja saktaa he. chalabijanu pani ke shaiwalon main paidaa hote hai. ye swat: ankurit hokar nayaa shaiwal banaate hai. jab pani kii maatra kam hone lagati he, athwa vipareet vaataavaran aa padataa he, to achalbijanu banate hai, jo mote aavaran se chaaron ore ghire rahete hai. inamen kashabhika nahin hoti. kuch shaiwalon main alangik janan nishcesht bijaanuon dwaara hota he. inke banane kii reeti yah he ki shaiwal kii koi bhi koshika golakar hokar moti tah ke aavaran rup main chaaron ore se aachhadit ho jaati he. aisi dasha to keval asangat paristhiti main hi dekhi jaati he, visheshkar jab shushk or garm vaataavaran ho jaataa he. jab anukool vaataavaran praapt ho jaataa he tab inkaa ankuran hone lagata he or upree, moti tah kii diwaar dhire se tut jaati he or navjaat shaiwal kaa nirmaan hone lagata he. kuch shaiwal pani ke kinare pade rahete hai. jab vipareet vaataavaran hota he, tab inaki koshikaon main vibhaajan to hota hi rahata he, parantu ye vilag nahin ho paatin, apitu koshika kii diwaar moti hoti jaati he or uske andar kai koshikaaye bhari padi rahati hai. jab anukool vaataavaran aata he, tab ye ankurit hokar nayaa shaiwal banaati hai. aisi dasha ko palamela avasthaa kehete hai.
 langik janan do vibhinn prakaar kii koshikaon ke sanyog se hota he. in koshikaon ko yugmak kehete hai. ye yugmak yugmakadhaniyon main paidaa hote hai. donon prakaar ke yugmakon ke sangyojan se yugmaj banataa he. yugmakon ke jode, jisamen se ek pitrupaksh kaa tathaa doosraa matrupaksh kaa hota he, teen prakaar ke hote hai :
  samayugmak main donon prakaar ke yugmakon kii rachana tathaa aakaar samaan hota he. inke dwaara honevaale janan ko samayugmaki janan kii sangya dete hai.
  do sanyojit yugmak dekhne main ek dhang ke hote hai tathaa kashabhika dwaara bhramanshil hote hai, parantu ek chota tathaa doosraa bada hota he. chote yugmak ko laghuyugmak tathaa bade kaa guruyugmak kehete hai. ye yugmak visham hote hai tathaa aise janan ko asayayugmaki janan kehete hai.
  donon prakaar ke yugmak bhinn aakaar ke hote hai. ek chota or bhramanshil tathaa doosraa bada or sthir hota he. pratham kotiwale ko punyugmakash tathaa duusare ko stri yugmak yaa anda kehete hai. is prakaar ke janan ko vishamyugmak janan kehete hai. is prakaar kaa janan bahudhaa bade shaiwalon main hota he or ise vishamyugmakata kehete hai.
 sangyojan kii kriya ke falswaroop yugmaj or yugmanu banate hai. ye ankurit hote hai. ankuran ke samay inamen chalabijanu banate hai jo baahar aane par ankurit hokar nae shaiwal ko janm dete hai. samayugmaki saadhaaran koti kaa tathaa vishamyugmaki ucch koti kaa janan samajha gaya he.
 vibhinn vaigyanikon ke mat se vibhinn vibhaagon main kiya gaya he. epa. i. fretsh naamak ek mahan shaivalavigyanvetta ne shaiwalon ko gyaarah vibhaagon main vibhajit kiya he, jo nimna prakaar hai :
  mixophisii - ye shaiwal saadhaaran koti ke hote hai, jinaki koshika main nishchit cendrak nahin hota, parantu centrajanit vastuen koshika main vidyaman rahati hai. parnaharith ke atirikt phicosinine tathaa phicoerithran bhi vidyaman rahete hai. janan vikhandan dwaara hota he langik janan nahin hota. sutaravat paudhon main hetrosists vidyaman hote hai. kisi kisi main sameruca banataa he, jo janan main sahaayak hota he. is vibhaag ke paudhe jameen, vrikshon ke tanon evam daaliyon tathaa eenton par or pani main paidaa hote hai. eckoshik shaiwal kabhi kabhi chipchipa padaarth paidaa karte hai or isi main hajaaron kii sankhya main pade rahete hai.
  euglinophisii - ye mithe pani yaa khaare pani main paae jate hai. bahudhaa ekaaki or swatantra rup main bhramanshil athwa sthir rahete hai. inamen paudhon tathaa jaanwaron ke gun vidyaman rahete hai. koshika main cendrak tathaa kashabhika vidyaman rahati he. janan vibhaajan dwaara hota he.
  chlorophisii - in shaiwalon main nishchit cendrak tathaa parnaharith vidyaman rahete hai. barfile sthanon ke shaiwalon kii banaavat main vibhinnata pai jaati he. eckoshik se lekar sutaravat paudhe tak inamen milte hai. langik janan samayugmak se asamayugmak tak miltaa he.
  zanthophisii - in shaiwalon main parnpit rang vidyaman rahata he. starch ke atirikt tel padaarth bhojya padaarth ke rup main rahata he. kashabhika do hoti hai, jo lambaai main samaan nahin hotin. langik janan bahudhaa nahin hota. yadi hota he, to samayugmak hi hota he. koshika kii diwaar main do sam yaa assam vibhaajan hote hai.
  chrisophisii - inamen bhura yaa naarangi rang kaa varnakilvak hota he. bhramanshil koshika main ek, do yaa teen kashabhikaaye hoti hai. langik janan samayugmak dhang kaa hota he.
  bacilariophisii - inaki koshikaon kii deevaaron par sikata vidyaman rahati he. diwaar abhooshit rahati he. rang pilaa, yaa swarna rang kaa, athwa bhura hota he. langik janan samayugmak hota hai. kabhi kabhi asamayugmak bhi hota he.
  kryptophisii - inaki prayek koshika main do bade varnakilvak hote hai, jinka rang vibhinn hota he. inamen bhure rang kaa bahulya hota he. bhramanshil koshika main do asamaankshabhikaaye hoti hai. langik janan keval ek prajati main asamayugmak hota he.
  carophisii - ye paudhon ke tane tathaa shakhaon sadrush rup ke bane hote hai. parnaharith rahata he. langik janan asamayugmak hota he. shukranu main do kashabhikaaye hoti hai. starch prayek koshika main vidyaman rahata he. kabhi kabhi langik janan vishamyugmak prakaar kaa bhi hota he.
  dinophisii - is kul ke shaiwal adhiktar ek koshikeey hote hai, parantu sutaravat hone kii kshamta dhire dhire badhati jaati he, koshikeey deevaaren abhooshit rahati hai. starch tathaa vasa prakaash sanshleshan ke falswaroop banate hai.
  feophisii - ye adhiktar samudr main paae jate hai. inkaa rang bhura hota he, kyonki inamen fucosathin vidyaman rahata he. prakashasanshleshan ke falswaroop vasa, policecarid tathaa chini banati he. paudhe sutaravat hote hai. janan angon main do kashabhikaaye hoti hai. langik janan vishamyugmak sa hota he. kabhi kabhi samayugmak janan bhi hota he.
  rhodophysii - is kutumb ke shaiwal bhi samudr main paae jate hai. is kutumb main bahut kam aise shaiwal hote hai jo mithe pani main ugte hai. vah gulabi rang kaa hota he, kyonki phicoeriun naamak varnak vidyaman rahata he. janan ang bina kashabhika ke hote hai. paudhe sutaravat tathaa adhiktar asaadhaaran dhang ke hote hai. lagic janan vishamyugmak hota he. systocarp main falbijanu kehete hai.
 shaiwal kaa upyog teen kshetron krishi, udyog or chikitsa main bada hi mahatvapurn he. pichley 20 varshon se krishi main shaiwal ke upyog par anek mahatvapurn baaten sthir kii gai he. prayogshaalaon main anusandhan karne se pataa chalaa he ki shaiwal vaayu se nitrogen lekar, mitti main nitrogen ke yogicon main parinat kar, use sthir karte hai. paudhon ke liye nitrogen atyadhik upyogi poshak tatv he. is kaaran shaiwal kii mahatta bad gai he. yah nitrogen ko sthir karke mitti kii urvara shakti ko badhaata he or fasal main vruddhi karata he. bharat main anek vaigyanikon ke anusandhan se yah gyaat hua he ki shaiwal dwaara praaia: 20 se lekar 30 pound prati acre tak nitrogen kii vruddhi mitti main sthir nahin karte. keval mixophisii jati ke shaiwal hi is kaary main praveen hai. inamen nostak, tolipoaks, olisora fertilisima tathaa anabina ityadi hi sabase adhik mahatv ke sthaapak siddh hue hai. katak ke dhamasnusandhan centre ke anusandhan se yah gyaat hua he ki toliponos sabase adhik nitrogen sthapit karata he. dhan ke paudhon ke vishleshan se yah bhi pataa laga he ki shaiwal kii khadvaale kheton ke paudhe mitti se adhik maatra main nitrogen kaa avasorana karte hai.
 katak anusandhan centre ne pariksha karke dekha he ki kheton main shaiwal ko kritrim rup se upjane par dhan kii fasal main 800 pound tak kii vruddhi hui. nitrogen sthir karanevaale shaiwal kii bahut nune maatra baaluu main milakar, kheton main daali gai tathaa sinchai kii gai. isse shaiwal kii vruddhi hui, nitrogen adhik maatra main mitti main praapt hua tathaa dhan kii fasal main bhi vruddhi hui. lekhak ke anusandhan se yah bhi jaankaree praapt hui he ki shaiwal se mitti kii upree sataha par lagbhag 24 pound phosphet kii vruddhi hoti he. saath saath 1,000 pound jaev carbon bhi bad jaataa he, jisase mitti kii sanrachana or urvara shakti main unnati hoti he.
 shaiwal ke audyogic prayog vibhinn dishaao main kiye gaye hai. shaiwal se egaar-egaar naak jatil carbonic padaarth, jo sharkara varg ke antargat he, nikaala jaataa he. isse vaigyanik prayogshaalaon main jeevanuposh padaarth banaaya jaataa he. yah fal parirakshan main bhi kaam aata he. yah jellydium or graphilaria naamak shaiwal main adhik paaya jaataa he.
 shaiwal se iodine\iodine naamak tatv nikaala jaataa he, jo oshadhi main tathaa anya kshetron main kaam aata he. rodeminia or philophora naamak shaiwalon main iodine adhik rahata he.
 samudr main paae janevaale shaiwal maweshiyon ke liye chaare ke rup main vyavahrut hote hai. inkaa aisa upyog safaltaapurvak isroyal main ho chukaa he.
 shaiwal manushya kaa bhi khaadya padaarth he. kaha jaataa he, annsankat main shaiwal upyogi khadyapadaarth siddh ho saktaa he. shaiwal main sabhi vitamin, protein, vasa, sharkara tathaa lavan, jo khadyapadaarth kii mukhya saamagree he, vartmaan he. nichia diatom main vitamin e adhik he. alva tathaa porphira main vitamin kii maatra adhik hoti he. aleria valida main vitamin si adhik paaya jaataa he. neeche die hue aankadon se kuch shaiwalon ke poshak tatwon kaa pataa chalata he :
 japan, china, indonesia, australia, malaya ityadi purvi deshon main shaiwal mukhya khaadya padaarth he.
 shaiwal machhliyon kaa aahaar he. jal main rahanevaale anya jeev jantuon ke liye bhi shaiwal poshak padaarth he. pashuon ke chaare ke rup main bhi iskaa upyog ho saktaa he. badhati hui aabaadi ke aatank se chhutkaaraa paane tathaa khaadya samasya ko hal karne ke liye, shaiwal par twri gati se prayog jari hai. yah kaha jaataa he ki annsankat ko dur karne main chlorela naamak shaiwal bahut hi upyogi siddh ho saktaa he. yah shaiwal paushtik padaarthon se paripurna he. yah failane ke liye adhik sthaan bhi nahin letaa. jitani jameen aaj hamen praapt he, uske 1/5 hisse main hi chlorela ke upjane se 2050 i. main anumaanit 70 arab jansankhya ke liye bhojan, vidyut or jalaavan praapt ho saktaa he. kaanengi institute, ke vaigyanikon ne ek praayogic kaarkaana bahut bade paimaane par chlorela utpaadan ke hetu kholaa he. ab tak ke utpaadan se yah anumaan kiya gaya he ki prati acre jameen se 40 ton chlorela sugamawapurvak ugaaya ja saktaa he. in vaigyanikon kaa vishwaas he ki yah maatra 150 ton tak pahunch sakati he.
 venezuela main kushtarog kii chikitsa main shaiwal laabhprad siddh hua he. shaiwal se "lemenrin' naamak ek padaarth banaaya gaya he, jiskaa upyog oshadhiyon main tathaa shalyachikitsa main ho saktaa he. kuch shaiwalon main malaria ke machharon ke dimbon kaa naash karne kii kshamta bhi pai gai he. at: inkaa upyog malaria unmoolan main bhi ho saktaa he.
 chlorela se ham paryaapt pariman main oxigen praapt kar sakate hai. vaigyanik yah khoj kar rahe hai ki oxigen ko kaise kritrim upayon dwaara shaiwal se nikaalkar audyogic kaaryon main prayukt kiya jaae.
 vibhinn kshetron main shaiwal ke upyogon ko dekhte hue yah baat hota he ki kuch hi dinon main iske mahatvapurn tathaa chamatkaari gunon dwaara ham maanav jati kii anek samasyaon ko aasaani se hal kar sakenge.
 jahaan shaiwalon ke anek laabhprad upyog hai, vahaan inamen kuch dosha bhi paae gaye hai. kuch shaiwal jal ko dooshit kar dete hai. kuch se aisi gaisen nikalati hai jo swasthya ke liye hanikaarak hai. kuch shaiwal duusare paudhon par rog bhi failaate hai. chaay kii pattee kaa laal rog, sefeluras, shaiwal ke kaaran hi hota he.
 isaki jaankaree 1883 i. se shuru hui jab stanoard ne shaiwal hui jab stanoard ne shaiwal main alginic amla kii upasthiti kaa pataa lagaaya. willstator or stall ne shaiwalon main parnaharith or anya rangeen padaarthon kii upasthiti batailaai. 1896 i. main molish ne siddh kiya ki shaiwalon kii vruddhi ke liye khanij lavan aavashyak hai. phir anek vyaktiyon ne jeevanuon se purnataya alag karke sambardh vilyan main shaiwal ko ugane kaa praytn kiya. inamen sabase adhik safalataa princeshim ko mili. shaiwal ke upaapachay par kaary karne kaa shrey pimmersaal or loose ko he, jinhone siddh kiya ki shaiwal or paudhon main pramukh rasinic kriyaayein praaia: ek si hi hoti hai. inamen vishesh antar nahin he. shaiwalon main prakashasanshleshan par angelman tathaa varavurg kaa kaary vishesh rup se ullekhneey he. shaiwalon kii rasinic kriyaaon kii savistar samiksha miers or blink ne 1951 i. main kii. isse shaiwal ke sambandh kii vaigyanik or vyaavhaarik jaankaree paryaapt rup se praapt hui he. shaiwal ke shwasan ke sambandh main vaatanabe calvin, ani, anderson or vevster ke anusandhan vishesh ullekhneey hai. in vaigyanikon ke matanusaar shwasan oxikaran kriya he, jisamen sharkara ke oxikaran se urja utpann hoti he or shaiwal ke nirmaan or vruddhi main kaam aati he.
 sabhi shaiwalon main varnak yogic, visheshat: parnaharith or caroten, hote he. kisi kisi main phikosayanin bhi paaya jaataa he. yah varnak yogic prakaash ke avasorana dwaara urja utpann kar parnaharith banaata he. parnaharith prakaash urja dwaara electron nikaalata he, jiske dwaara yogicon ke apchayan main urja praapt hoti he. apachayit padaarth kaa pun: oxikaran hokar, prakaash dwaara urja kaa aadan pradaan hota rahata he. aisi hi kriyaaon se carbon dioxide kaa apchayan hokar sharkara, starch, cellulose aadi or phir unase protein, vasa, tel aadi sanshleshit hote hai.
 shaiwal main sharkaraayen pai jaati he. kuch main glucose, kuch main trehalos, kuch main paintos paae jate hai. inaki matraayen vibhinn shaiwalon main vibhinn rahati hai. anek shaiwalon main starch paae jate hai. aise sab starch ek se nahin hote hai, kuch main glicogen bhi paaya gaya he. kuch main laminarin naamak sharkara pai gai he. shaiwal kii koshikaon kii bhitti hoti he.
 samudri shaiwal main egaar-egaar naamak polisaykaride miltaa he. anya kai polisaykaride vibhinn shaiwalon main milte hai. shaiwalon main vasa bhi milti he. aisi vasa main pradhanthya pamitic amla rahata he. sterol bhi kuch shaiwal main milte hai. kuch shaiwalon main nitol bhi, jo sambhavat: fructog ke apchayan se banataa he, paaya gaya he. shaiwalon main jo protein paae gaye he unke vighatan utpaada, amino amlon kaa vistaar se adhyayan hua he. lagbhag 16 amino amla ab tak pruthak kiye ja chuke hai. inamen sabase adhik maatra main arginin paaya gaya.
