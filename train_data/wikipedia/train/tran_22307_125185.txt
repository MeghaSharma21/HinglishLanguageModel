 doordarshan yaa televijan ek aisi doorsanchaar pranali he jiske dwaara chalchitr va dhwani ko do sthanon ke bich prasaarit va praapt kiya ja sake. yah shabd doordarshan set, doordarshan kaarykram tathaa prasaaran ke liye bhi prayukt hota he. doordarshan kaa angreji shabd 'television' latin tathaa unani shabdon se banaaya gaya he jiskaa arth hota he dur drushti . doordarshan set 1930 ke uttarardh se uplabdh rahe hai or samachar va manoranjan ke strot ke rup main sheeghra hi gharon va sansthaaon main aam ho gayi. 1970 ke dashak se visiar tepe or iske vaad visidi va dividi jaise ankiy pranaaliyon ke dwaara ricard kiye kaarykram va cinema dekhnaa bhi sambhav ho gaya.
 bharat main doordarshan prasaaran kaa prarambh 15 sitambar, 1959 main hua jab ek praayogic pariyojna ke rup main dilli main doordarshan kendra kholaa gaya tathaa doordarshan naam se sarkari doordarshan channel kii neenv padi. doordarshan main upgrah takanic kaa prayog 1975-1976 main prarambh hua.
 doordarshan ke mukhya prabhag nimnlikhit chitra main darshaye gayi hai. isamen sanket ke pravaah ke bare main bhi soochna praapt hoti he.
