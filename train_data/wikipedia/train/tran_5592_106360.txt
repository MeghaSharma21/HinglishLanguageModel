 gym corbett rashtriya udyaan bharat kaa sabase purana rashtriya park he or 1936 main luptpraaya bengal baagh kii raksha ke liye hali neshnal park ke rup main sthapit kiya gaya tha. yah uttrakhand ke nainital jile main sthit he or iskaa naam gym corbett ke naam par rakhaa gaya tha jinhone isaki sthapana main mahatvapurn bhoomika nibhaai thi. baagh pariyojna pahal ke tahat aane vaala yah pehla park tha. yah ek gauravshaalee pashu vihaar he. yah ramganga kii patlidoon ghati main 1318.54 varg kilometre main basaa hua he jiske antargat 821.99 varg kilometre kaa gym corbett vyaghr sangrakshit kshetra bhi aata he.
 park main up-himalayan belt kii bhugolic or paristhitik visheshtaayen hai. yah ek ecotorism gantavy bhi he or yahan paudhon kii 488 prajatiyaan or jeevon kii ek vividhta he. paryaton kii gatividhiyon main vruddhi or anya samasyaayein park ke paristhitik santulan ke liye ek gambhir chunauti pesh kar raheen hai.
 corbett ek lambey samay ke liye paryatakon or vanyajeev premiyon ke liye adda rahaa he. corbett tiger rigerv ke chaynit kshetron main hi paryaton gatividhi ko anumati di jaati he taaki logon ko iske shandaar paridrishy or vividh vanyajeev dekhne kaa mauka mili. haal ke varshon main yahaan aane vaale logon kii sankhya main naatakeey rup se vruddhi hui he. vartmaan main, har mausam main 70,000 se adhik aagatuk park main aate hai.
 corbett neshnal park main 520.8 varg kimi main pahari, nadi ke belt, daldaleey gadde, ghaas ke maidan or ek badi jhil shaamil he. oonchai 1,300 se 4,000 feet tak hoti he. yahan sheetakaaleen raaten thandi hoti hai lekin din dhupadaar or garam hote hai. yahan july se sitambar tak barish hoti he.
 ghaney nam parnpaati van main mukhya rup se saal, haldu, pipal, rohini or aam ke ped hote hai. jangal park kaa lagbhag 73% hissaa gherte hai, is kshetra main 10% ghaas ke maidan hote hai. yahan 110 ped kii paprajatiyaan, 50 stanadhariyon kii prajatiyaan, 580 pakshi prajatiyaan or 25 sarisrup prajatiyaan hai.
 dilli se muradabad - kashipur - ramnagar hote hue corbett neshnal park kii duuri 290 kimi he. corbett neshnal park main paryatakon ke bhraman kaa samay navambar se may tak hota he. is mausam main kii travel agenciyaan corbett neshnal park main sailaaniyon ko ghumaane kaa prabandh karti hai. kumaun vikaas nigam bhi prati shuukravaar ke dilli se corbett neshnal park tak paryatakon ko le jane ke liye sanchalit bhramanon kaa aayojan karata he. kumaun vikaas nigam kii bason main anbhavi guide hote hai jo pashuon kii jaankaree, unki aadaton ko bataate hue baaten karte rahete hai.
 yahan par sher, hathi, bhaaluu, baagh, suar, hiran, chital, sambhars, pandas, kakad, nilgai, ghural or chita aadi 'vanya praani' adhik sankhya main milte hai. isi tarah is van main ajgar tathaa kai prakaar ke saanp bhi nivas karte hai. jahaan is vanya pashu vihaar main anek prakaar ke bhayanak jantu paye jate hai, vahaan is park main lagbhag 600 rang - birange pakshiyon kii jatiyaan bhi dikhaai detii hai. yah desh ek aisa abhayaaran he jisamen vanya jantuon kii anek jatiyaan - prajatiyon ke saath pakshiyon kaa bhi aadhiky rahata he. aaj vishwa kaa aisa koi konaa nahin he, jahaan ke paryatak is park ko dekhne nahin aate hon.
 angrej vanya jantuon kii raksha karne ke bhi shaukeen the. san 1935 main ramganga ke is anchal ko vanya pashuon ke raksharth surakshit kiya gaya. us samay ke governor maalkam heli ke naam par is park kaa naam 'heli neshnal park' rakhaa gaya. swatantraaa milane ke baad is park kaa naam 'ramganga neshnal park' rakh diya gaya. swatantraaa ke baad vishwa main gym corbett naam ek prasiddh shikari ke rup main fail gaya tha. gym corbett jahaan achook nishanebaaj the vahiin vanya pashuon ke priy saathi bhi the. kumaun ke kai aadamkhor sheron ko unhone markar saikadon logon kii jaane bachaai thi. hajaaron ko bhay se mukt karavaaya tha. gadhwal main bhi ek aadamkhor sher ne kai logon kii jaane le lee thi. us aadamkhor ko bhi gym corbett ne hi maaraa tha. vah aadamkhor gadhwal ke rudra prayag ke aas-paas kai logon ko maar chukaa tha. gym corbett ne 'da main iter aaf rudra prayag' naam kii pustaken likhin.
 bharat sarkaar ne jab gym corbett kii lokapriyata ko samajha or yah anubhav kiya ki unka kaaryakshetra bi yahi anchal tha to san 1957 main is park kaa naam 'gym corbett neshnal park' rakh diya gaya or gym corbett neshnal park jane vaale paryatak isi maarg se jate hai. nainital se aanevaale paryatak is sangrahalay ko dekhakar hi aage badhate hai.
 gym corbett kaa puraa naam james edward corbett tha. inkaa janm 25 july 1875 i. main hua tha. gym corbett bachapan se hi bahut mehnatee or nider vyakti the. unhone kai kaam kiye. inhone driveri, stesan mastary tathaa sena main bhi kaam kiya or anet main transport adhikari tak bane parantu unhen vanya pashuon kaa prem apni ore aakarshith karata rahaa. jab bhi unhen samay miltaa, ve kumaun ke wanon main ghoomane nikal jate the. vanya pashuon ko bahut pyaar karte. jo vanya jantu manushya kaa dushman ho jaataa - use ve maar dete the.
 gym corbett ke pita 'mathew and sans' naamak bhawan banane vaali company main hissedara the. garmiyon main gym corbett kaa parivaar ayayarpata sthit 'gurni house' main rahata tha. ve us makaan main 1945 tak rahe. thandiyon main corbett parivaar kaalajhuungi vaale apane makaan main aa jate the. 1947 main gym corbett apni bahan ke saath kenya chale gayi the. ve vahiin bas gayi the. kenya main hi assi varsh kii avasthaa main unka dehant ho gaya.
 aaj yah park itnaa samrudh he ki iske atithi-grih main 200 atithiyon ko ek saath tehraane kii vyavastha he. yahan aaj sundar atithi grih, cabin or tent uplabdh he. khaane kaa uttam prabandh bhi he. dhikaal main har prakaar kii suvidha he to mukhya get ke atithi-grih main bhi paryaapt vyavastha he.
 ramnagar ke railway stesan se 12 kimi kii duuri par 'corbett neshnal park' kaa get he. ramnagar railway stesan se choti gadiyon, texiyon or bason se park tak pahunchaa ja saktaa he.
 bas sevaayen bhi uplabdh hai. dilli se dhikaala tak bas aa-ja sakati he. yahan pahunchne ke liye ramnagar kalagarh margon kaa bhi prayog kiya ja saktaa he. dilli se dhikaala 297 kimi he. dilli se gajiabad-hapur-murdabad-kashipur-ramnagar hote hue dhikaala tak kaa maarg he. motor kii sadak atyant sundar he. 
