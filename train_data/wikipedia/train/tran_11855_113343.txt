 hindi sahitya main bhakthi kaal apana ek ahm or mahatvapurn sthaan rakhata he. adikaal ke baad aaye is yug ko purv madhyakaal bhi kaha jaataa he. jisaki samyavadhi 1375 itho se 1700 itho tak kii maani jaati he. yah hindi sahitya kaa shreshth yug he. jisko jorge grearsan ne swarnakaal, shyamsundar das ne swarnyug, acharya ram chandra shukla ne bhakthi kaal evam hajaari prasad dvivedi ne lok jaagran kaha. sampoorn sahitya ke shreshth kavi or uttam rachanaaen isi yug main praapt hoti hai.
 dakshin main alwar bandhu naam se kai prakhyat bhakt hue hai. inamen se kai tathakthith nichi jatiyon ke bhi the. ve bahut padhe-likhe nahin the, parantu anbhavi the. alwaron ke pashchaat dakshin main aacharyon kii ek parampara chali jisamen ramanujacharya pramukh the.
 ramanujacharya kii parampara main ramanand hue. unka vyaktitv asaadhaaran tha. ve us samay ke sabase bade acharya the. unhone bhakthi ke kshetra main oonch-neech kaa bhed tod diya. sabhi jatiyon ke adhikari vyaktiyon ko aapane shishy banaaya. us samay kaa sutara ho gayah
 mahaprabhu vallabhacharya ne pushti-maarg kii sthapana kii or vishnu ke krishnavatar kii upasna karne kaa prachaar kiya. unke dwaara jis lila-gaan kaa upadesh hua usne deshbhar ko prabhavit kiya. ashtchhaap ke suprasikad kaviyon ne unke upadeshon ko madhur kavita main pratibimbit kiya.
 iske uparaant maadhv tathaa nimbark sampradaayon kaa bhi jan-samaaj par prabhaav padaa he. sadhana-kshetra main do anya sampradaay bhi us samay vidyaman the. naathon ke yoga-maarg se prabhavit sant sampradaay chalaa jisamen pramukh vyaktitv sant kabirdaas kaa he. musalmaan kaviyon kaa sufiwaad hinduon ke vishishtadvaitvaad se bahut bhinn nahin he. kuch bhavuk musalmaan kaviyon dwaara sufiwaad se rangi hui uttam rachanaaen likhi gayi.
 sankshep main bhakthi-yug kii chaar pramukh kavy-dharaaen milti hai : 
 terahavin sadi tak dharm ke kshetra main badi astavyastata aa gai. janata main sidhon or yogiyon aadi dwaara prachlit andhvishwaas fail rahe the, shastragyansampann varg main bhi roodhiyon or aadambar kii pradhanta ho chali thi. mayawad ke prabhaav se lokavimukhataa or niskriyata ke bhav samaaj main panpane lage the. aise samay main bhaktiandolan ke rup main aisa bharatvyaapee vishaal saanskrithik andolan uthaa jisane samaaj main uthkarshvidhayak saamaajik or vaiyaktik mulyon kii pratishtha kii.
 bhakthi andolan kaa aarambh dakshin ke alwar santon dwaara dasvin sadi ke lagbhag hua. vahaan shankaracharya ke advaitamat or mayawad ke virodh main chaar vaishnav sampradaay khadey hue. in chaaron sampradaayon ne uttar bharat main vishnu ke avtaron kaa prachaarprasar kiya. inamen se ek ke pravartak ramanujacharya the, jinaki shishyparampara main aanevaale ramanand ne uttar bharat main rambhakti kaa prachaar kiya. ramanand ke ram brahm ke sthanapann the jo rakshason kaa vinaash or apni lila kaa vistaar karne ke liye sansar main avateern hote hai. bhakthi ke kshetra main ramanand ne oonchnich kaa bhedbhaav mitaane par vishesh bal diya. ram ke sagun or nirgun do roopon ko maananevaale do bhakton - kabir or tulsi ko inhone prabhavit kiya. vishnuswami ke shuddhadvait mat kaa aadhaar lekar isi samay ballabhacharya ne apana pushtimaarg chalaaya. barahavin se solahavin sadi tak puure desh main puranasammat krishnacharit ke aadhaar par kai sampradaay pratishthit hue, jinamein sabase zyada prabhaavshaalee vallabh kaa pushtimaarg tha. unhone shankar mat ke viruddh brahm ke sagun rup ko hi vaastavik kaha. unke mat se yah sansar mithyaa yaa maaya kaa prasar nahin he balki brahm kaa hi prasar he, at: satya he. unhone krishna ko brahm kaa avatar mana or uski prapti ke liye bhakt kaa purna aatmasamarpan aavashyak batalaaya. bhagavan ke anugrah yaa pushti ke dwaara hi bhakthi sulabh ho sakati he. is sampradaay main upasna ke liye gopisenvallabh, lilapurushottam krishna kaa madhur rup sweekrut hua. is prakaar uttar bharat main vishnu ke ram or krishna avtaron pratishtha hui.
 yadhyapi bhakthi kaa strot dakshin se aayaa tathaapi uttar bharat kii nai paristhitiyon main usne ek nayaa rup bhi grahan kiya. musalamaanon ke is desh main bas jane par ek aise bhaktimaarg kii aavashyaktaa thi jo hindu or musalmaan donon ko grahya ho. iske atirikt nimna varg ke liye bhi adhik maanya mat vahi ho saktaa tha jo unheen ke varg ke purush dwaara pravartit ho. maharashtra ke sant namdev ne 14veen shatabdi main isi prakaar ke bhakthimat kaa saamaanya janata main prachaar kiya jisamen bhagavan ke sagun or nirgun donon rup gruhit the. kabir ke santamat ke ye purvapurush hai. duusari ore sufi kaviyon ne hinduon kii lokkathaon kaa aadhaar lekar ishwar ke premamay rup kaa prachaar kiya.
 is prakaar in vibhinn maton kaa aadhaar lekar hindi main nirgun or sagun ke naam se bhakthikavy kii do shakhaayen saath saath chalin. nirgunamat ke do upavibhag hue - gyanashrayi or premashrayi. pehle ke pratinidhi kabir or duusare ke jaaysi hai. sagunmat bhi do upadharaon main pravaahit hua - rambhakti or krishnabhakti. pehle ke pratinidhi tulsi hai or duusare ke surdaas.
 bhakthikavy kii in vibhinn pranaliyon kii apni alag alag visheshtaayen hai par kuch aadharbhoot baton kaa sannivesh sab main he. prem kii saamaanya bhoomika sabhi ne sweekaar kii. bhakthibhaav ke str par manushyamaatr kii samanta sabko maanya he. prem or karunaa se yukt avatar kii kalpana to sagun bhakton kaa aadhaar hi he par nirgunopa kabir bhi ane ram ko priy, pita or swami aadi ke rup main samaran karte hai. gyaan kii tulana main sabhi bhakton ne bhakthibhaav ko gaurav diya he. sabhi bhakt kaviyon ne lokbhasha kaa madhyam sweekaar kiya he.
 gyanashrayi shakha ke pramukh kavi kabir par taatkaalik vibhinn dharmik pravritiyon or darshanik maton kaa sammilit prabhaav he. unki rachanaaon main dharmasudharak or samajasudharak kaa rup vishesh prakhar he. unhone aacharan kii shuddhta par bal diya. bahyadambar, roodhiyon or andhvishwaason par unhone teevr kashaghat kiya. manushya kii kshamta kaa udghosh kar unhone nimnashrenee kii janata main aatmgaurav kaa bhav jagaaya. is shakha ke anya kavi raidas, dadu hai.
 apni vyaktigat dharmik anubhuti or saamaajik aalochana dwaara kabir aadi santon ne janata ko vichaar ke str par prabhavit kiya tha. sufi santon ne apane premakhyanon dwaara lokmanas ko bhaavana ke str par prabhavit karne kaa praytn kiya. gyanamargi sant kaviyon kii vaani muktakbaddh he, premamargi kaviyon kii prembhaavana lokprachlit aakhyaanon kaa aadhaar lekar prabandhkavy ke rup main khpayit hui he. sufi ishwar ko anant prem or saundarya kaa bhandar maanate hai. unke anusaar ishwar ko jeev prem ke maarg se hi uplabdh kar saktaa he. saadhana ke maarg main aanevaali baadhaon ko vah guru yaa pir kii sahaayta se sahaspurvak paar karke apane parampriy kaa saakshaatkaar karata he. sufiyon ne chaahe apane mat ke prachaar ke liye apane kathakavy kii rachana kii ho par saahitiyik drushti se unka mulya isliye he ki usamen prem or usase prerit anya sanvegon kii vyanjana sahajabodhya loukik bhoomi par hui he. unke dwaara vyanjit prem ishwaronmukh he par saamanyat: yah prem loukik bhoomi par hi sankraman karata he. parampriy ke saundarya, premakrida or premi ke virahodveg aadi kaa varnan unhone itani tanmayata se kiya he or unke kavy kaa maanviya aadhaar itnaa pusht he ki aadhyatmik pratikon or rupakon ke baavjood unki rachanaayen premasamarpit kathakavy kii shreshth kritiyaan ban gai hai. unke kavy kaa puraa vaataavaran lokajeevan kaa or garhasthik he. premakhyaanakon kii style farsi ke masanvi kavy jaisi he.
 is dhara ke sarvapramukh kavi jaaysi hai jinka "padmavat' apni maarmik premavyanjana, katharas or sahaj kalavinyas ke kaaran vishesh prashansit hua he. inaki anya rachanaaon main "akharavat' or "aakhri kalam' aadi hai, jinamein sufi sampradaaysangat baaten hai1 is dhara ke anya kavi hai kutaban, manzan, usmaan, shaikh, nabi or nurmuhammad aadi.
 gyanamargi shakha ke kaviyon main vichaar kii pradhanta he to sufiyon kii rachanaaon main prem kaa ekantik rup vyakt hua he. sagun dhara ke kaviyon ne vichaaratmak shushkta or prem kii ekangita durkar jivan ke sahaj ullasmay or vyapak rup kii pratishtha kii. krishnabhaktishakha ke kaviyon ne anandswarup lilapurushottam krishna ke madhur rup kii pratishtha kar jivan ke prati gahan raag ko sfoort kiya. in kaviyon main sursagar ke rachayita mahakavi surdaas shreshthatam hai jinhone krishna ke madhur vyaktitv kaa anek maarmik roopon main saakshaatkaar kiya. ye prem or saundarya ke nisargasiddh gayak hai. krishna ke balaroop kii jaisi vimohak, sajiv or bahuvidh kalpana inhone kii he vah apana sani nahin rakhti. krishna or gopiyon ke svachhand premaprasangon dwaara sur ne maanviya raag kaa bada hi nishchal or sahaj rup udghaatit kiya he. yah prem apane sahaj parivesh main sahyogi bhavavritiyon se samprukt hokar vishesh arthvan ho gaya he. krishna ke prati unka sambandh mukhyat: sakhyabhaav kaa he. aradhy ke prati unka sahaj samarpan bhaavana kii gahari se gahari bhoomikaaon ko sparsh karanevaala he. surdaas vallabhacharya ke shishy the. vallabh ke putr bittalanath ne krishnalilagon ke liye ashtchhaap ke naam se aath kaviyon kaa nirvachan kiya tha. surdaas is mandal ke sarvotkrisht kavi hai. anya vishisht kavi nandadaas or paramananddaas hai. nandadaas kii kalachetana apekshaakrit vishesh mukhar he.
 madhyayug main krishnabhakti kaa vyapak prachaar hua or vallabhacharya ke pushtimaarg ke atirikt anya bhi kai sampradaay sthapit hue, jinhone krishnakavy ko prabhavit kiya. hitaharivansh, haridas, gadadhar bhatta or surdaas madanamohan aadi anek kaviyon ne vibhinn maton ke anusaar krishnaprem kii maarmik kalpanaayen kin. mira kii bhakthi daanpatybhaav kii thi jo apane swat:sfoort komal or karun premsangit se andotil karti hai. narottams, raskhaan, senapati aadi is dhara ke anya anek pratibhashali kavi hue jinhone hindi kavy ko samrudh kiya. yah sara krishnakavy muktak yaa kathashrith muktak he. sangitatmakataa iskaa ek vishisht gun he.
 krishnakavy ne bhagavan ke madhur rup kaa udghaatan kiya par usamen jivan kii anekarupata nahin thi, jivan kii vividhta or vistaar kii maarmik yojana ramkavy main hui. krishnabhaktikavy main jivan ke maadhurya paksh kaa sphurtiprad sangeet tha, ramkavy main jivan kaa nitipaksh or samajabodh adhik mukherit hua. ek ne svachhand raagatatv ko mahatv diya to duusare ne maryaadit lokchetana par vishesh bal diya. ek ne bhagwaan kii lokranjankaree saundaryapratimaa kaa sanghathan kiya to duusare ne uske shakti, sheel or saundaryamay lokmagalakaari rup ko prakashit kiya. ramkavy kaa sarvotkrisht vaibhav "ramcharitamanas' ke rachayita tulsidas ke kavy main prakat hua jo vidyavid grearsan kii drushti main buddhadev ke baad ke sabase bade jananaayak the. par kavy kii drushti se tulsi kaa mahatv bhagavan ke ek aise rup kii pariklpana main he jo maanviya samarthy or audaatya kii ucchtam bhoomi par adhishthit he. tulsi ke kavy kii ek badi visheshta unki bahumukhi samanvaybhaavna he jo dharm, samaaj or sahitya sabhi kshetron main sakriy he. unka kavy loconmukh he. usamen jivan kii visteernata ke saath gaharaai bhi he. unka mahakavy ramcharitamanas ram ke sampurna jivan ke madhyam se vyakti or lokajeevan ke vibhinn pakshon kaa udghaatan karata he. usamen bhagavan ram ke lokmagalakaari rup kii pratishtha he. unka sahitya saamaajik or vaiyaktik kartavya ke ucch aadarshon main aasthaa drudh karanevaala he. tulsi kii "vinayapatrika' main aradhy ke prati, jo kavi ke aadarshon kaa sajiv praturup he, unka nirantar or nishchal samarpadbhaav, kaavyatmak atmabhivyakti kaa utkrisht drushtaant he. kavyabhivyakti ke vibhinn roopon par unka samaan adhikaar he. apane samay main prachlit sabhi kavyaneleyon kaa unhone safal prayog kiya. prabandh or muktak kii saahitiyik shaileyon ke atirikt lokprachlit avadhi or brajabhasha donon ke vyavhaar main ve samaan rup se samarth hai. tulsi ke atirikt ramkavy ke anya rachayitaaon main agradas, nabhadas, pranachand chouhan or hridyaram aadi ullekhya hai.
 aaj kii drushti se is sampurna bhakthikavy kaa mahatv usak dharmikata se adhik lokajeevanagat maanviya anubhutiyon or bhaavon ke kaaran he. isi vichaar se bhaktikaal ko hindi kavy kaa swarna yug kaha ja saktaa he.
 is gun kii is shakha kaa sarvaadhik prachaar hua he. vibhinn sampradaayon ke antargat ucch koti ke kavi hue hai. inamen vallabhacharya ke pushti-sampradaay ke antargat ashtchhaap ke surdaas kumbhandas raskhaan jaise mahaan kavi hue hai. vatsalya evam shringaar ke sarvottam bhakt-kavi surdaas ke padon kaa parvarti hindi sahitya par sarvaadhik prabhaav padaa he. is shakha ke kaviyon ne praayah muktak kavy hi likhaa he. bhagwaan shrikrishna kaa bal evam kishor rup hi in kaviyon ko aakarshith kar paaya he isliye inke kaavyon main shrikrishna ke aishwarya kii apeksha maadhurya kaa hi praadhanya rahaa he. praayah sab kavi gayak the isliye kavita or sangeet kaa adbhut sundar samanvay in kaviyon kii rachanaaon main miltaa he. geeti-kavy kii jo parampara jayadev or vidyapati dwaara pallavit hui thi uskaa charam-vikaas in kaviyon dwaara hua he. nar-nari kii saadhaaran prem-lilaon ko radha-krishna kii alokik premlila dwaara vyanjit karke unhone jan-maanas ko rasaplavit kar diya. anand kii ek lahar desh bhar main daud gai. is shakha ke pramukh kavi the surdaas, nandadaas, mira bai, hitaharivansh, haridas, raskhaan, narottams vagairah. rahim bhi isi samay hue.
 krishna-kavy-dhara ke mukhya pravartak hai- shri vallabhacharya. unhone nimbark, madhv or vishnuswami ke aadarshon ko saamne rakhkar shrikrishna kaa prachaar kiya. shri vallabhacharya dwaara prachaarit pushtimaarg main dikshit hokar surdaas aadi ashtchhaap ke kaviyon ne krishna-bhakthi-sahitya kii rachana kii. vallabhacharya ne pushtimaarg kaa prachaar-prasar kiya. jiskaa arth he- bhagwaan shrikrishna kii bhakthi se unki krupa or anugrah kii prapti karnaa.
 krishna-kavy-dhara kii pramukh visheshtaayen nimnlikhit hai -
 krishnabhakti shakha ke antargat lila-purushottam kaa gaan rahaa to rambhakti shakha ke pramukh kavi tulsidas ne maryaada-purushottam kaa dhyaan karnaa chaha. isliye aapane ramchandra ko aradhy mana or 'ramcharita maanas' dwaara ram-katha ko ghar-ghar main pahunchaa diya. tulsidas hindi sahitya ke shreshth kavi maane jate hai. samanvayvaadee tulsidas main lokanayak ke sab gun maujuud the. aapaki paavan or madhur vaani ne janata ke tamaam staron ko ramamay kar diya. us samay prachlit tamaam bhashaaon or chhandon main aapane ramakatha likh di. jan-samaaj ke utthan main aapane sarvaadhik mahatvapurn kaary kiya he. is shakha main anya koi kavi tulsidas ke sam. na ullekhneey nahin he tathaapi agradas, nabhadas tathaa praan chand chouhan bhi is shrenee main aate hai.
 rambhakti shakha kii pravritiyaanramkavy dhara kaa pravartan vaishnav sampradaay ke swami ramanand se sweekaar kiya ja saktaa he. yadhyapi ramkavy kaa aadhaar sanskrit sahitya main uplabdh ram-kavy or naatak rahen hai. is kavy dhara ke avlokan se isaki nimna visheshtaayen dikhaai padati hai :-
 ram kaa swaroop : ramanujacharya kii shishy parampara main shri ramanand ke anuyaayi sabhi rambhakt kavi vishnu ke avatar dasharath-putr ram ke upaask hai. avatharavaad main vishwaas he. unke ram parabrahm swaroop hai. unamem sheel, shakti or saundarya kaa samanvay he. saundarya main ve tribhuvan ko lajaavan haare hai. shakti se ve dushton kaa daman or bhakton kii raksha karte hai tathaa gunon se sansar ko aachaar kii shiksha dete hai. ve maryadapurushottam or lokarakshak hai. bhakthi kaa swaroop : inaki bhakthi main sevak-sevy bhav he. ve daasya bhav se ram kii aradhana karte hai. ve swayan ko kshudratikshudra tathaa bhagwaan ko mahaan batalaate hai. tulsidas ne likhaa he : sevak-sevy bhav bin bhav na tariy urgari. ram-kavy main gyaan, karm or bhakthi kii pruthak-pruthak mahatta spasht karte hue bhakthi ko utkrisht bataaya gaya he. tulsi das ne bhakthi or gyaan main abhed mana he : bhagatahin gyanhin nahin kuch bheda. yadhyapi ve gyaan ko kathin maarg tathaa bhakthi ko saral or sahaj maarg sweekaar karte hai. iske atirikt tulsi kii bhakthi kaa rup vaidhi rahaa he ,vah vedashastra kii maryaada ke anukool he. lok-mangal kii bhaavana : rambhakti sahitya main ram ke lok-rakshak rup kii sthapana hui he. tulsi ke ram maryadapurushottam tathaa aadarshon ke sansthaapak hai. is kavy dhara main adarsh paatro kii sarjana hui he. ram adarsh putr or adarsh raja hai, sita adarsh patni hai to bharat or lakshmana adarsh bhai hai. kaushalya adarsh mata he, hanuman adarsh sevak hai. is prakaar ramcharitamanas main tulsi ne adarsh grihasth, adarsh samaaj or adarsh rajya kii kalpana kii he. adarsh kii pratishtha se hi tulsi lokanayak kavi ban gaye hai or unka kavy lokmagal kii bhaavana se otprot he. samanvay bhaavana : tulsi kaa maanas samanvay kii viraat cheshtaa he. acharya hajaari prasad dvivedi ke shabdon main - unka sara kavy samanvay kii viraat cheshtaa he. lok or shaastra kaa samanvay, garhasthya or vairaygy kaa samanvay, bhakthi or gyaan kaa samanvay, bhashaa or sanskrit kaa samanvay, nirgun or sagun kaa samanvay, paanditya or apaanditya kaa samanvay ramcharitamanas main shuru se aakhir tak samanvay kaa kavy he. ham kah sakate hai ki tulsi aadi rambhakt kaviyon ne samaaj, bhakthi or sahitya sabhi kshetron main samanvayvaad kaa prachaar kiya he. ram bhakt kaviyon kii bhartiya samskruti main purna aasthaa rahi. puranikta inkaa aadhaar he or varnashram vyavastha ke poshak hai. lokhit ke saath-saath inaki bhakthi swant: sukhaay thi. saamaajik tatv kii pradhanta rahi. kavy sheliyaan : ramkavy main kavy kii praaia: sabhi sheliyaan drushtigochar hoti hai. tulsidas ne apane yug kii praaia: sabhi kavy-shaileyon ko apanaaya he. virgthakaal kii chappay paddati, vidyapati or sur kii geetipaddati, gang aadi bhaat kaviyon kii kavitt-savaiya paddati, jaaysi kii doha paddati, sabhi kaa safaltaapurvak prayog inaki rachanaaon main miltaa he. ramayana mahanatak or hanumananatak main samvaad paddati or keshav kii ramchandrika main reeti-paddati kaa anusaran he. ras : ramkavy main nav rason kaa prayog he. ram kaa jivan itnaa vistrut va vividh he ki usamen praaia: sabhi rason kii abhivyakti sahaj hi ho jaati he. tulsi ke maanas evam keshav kii ramchandrika main sabhi ras dekhe ja sakate hai. rambhakti ke rasik sampradaay ke kavy main shringaar ras ko pramukhataa mili he. mukhya ras yadhyapi shant ras hi rahaa. bhashaa : ramkavy main mukhyat: avadhi bhashaa prayukt hui he. kintu brajabhasha bhi is kavy kaa shringaar bani he. in donon bhashaaon ke pravaah main anya bhashaaon ke bhi shabd aa gaye hai. bundeli, bhojpuri, farsi tathaa arabi shabdon ke prayog yatra-tatra milte hai. ramcharitamanas kii avadhi premakavy kii avadhi bhashaa kii apeksha adhik saahitiyik he. chand : ramkavy kii rachana adhiktar doha-chaupai main hui he. doha chaupai prabandhatmak kaavyon ke liye utkrisht chand hai. iske atirikt kundalia, chappay, kavitt, soratha, tomars ,tribhangi aadi chhandon kaa prayog hua he. alankaar : rambhakt kavi vidwaan pandit hai. inhone alankaaron kii upeksha nahin kii. tulsi ke kavy main alankaaron kaa sahaj or swaabhaavik prayog miltaa he. utpreksha, roopak or upama kaa prayog maanas main adhik he.
 is shakha ke bhakt-kavi nirgunavaadi the or naam kii upasna karte the. guru ko ve bahut sammaan dete the or jati-panti ke bhedon ko asweekaar karte the. vaiyaktik sadhana par ve bal dete the. mithyaa aadambaron or rudhiyon kaa ve virodh karte the. lagbhag sab sant apadh the parantu anubhav kii drushti se samrudhd the. praayah sab satsangi the or unki bhashaa main kai boliyon kaa mishran paaya jaataa he isliye is bhashaa ko 'sadhukkadi' kaha gaya he. saadhaaran janata par in santon kii vaani kaa jabardast prabhaav padaa he. in santon main pramukh kabirdaas the. anya mukhya sant-kaviyon ke naam hai - nanak, raidas, dadudayaal, sundardaas tathaa malukadas.
 profesar mahavir saran jain ne nirgun bhakthi ke swaroop ke bare main prashn uthaae hai tathaa pratipaadit kiya he ki santon kii nirgun bhakthi kaa apana swaroop he jisko vedant darshan ke sandarbh main vyakhyayit nahin kiya ja saktaa. unke shabd hai:
 shastreey drushti se uparyukt sabhi prashn ‘nirgun-bhakthi‘ ke swaroop ko taal thonkkar chunauti dete hue prathit hote hai. kabir aadi santon kii darshanik vivechna karte samay acharya ramachandra shukla ne yah manyata sthapit kii he ki unhone niraakaar ishwar ke liye bhartiya veydant kaa pallaa pakadaa he.is sambandh main jab ham shankar advaitvaad evam santon kii nirgun bhakthi ke tulanaatmak pakshon par vichaar karte hai to uparyukt manyata kii simaayen spasht ho jaati hai:
 musalamaand sufi kaviyon kii is samay kii kavy-dhara ko premamargi mana gaya he kyonki prem se ishwar praapt hote hai aisi unki manyata thi. ishwar kii tarah prem bhi sarvyaapee tatv he or ishwar kaa jeev ke saath prem kaa hi sambandh ho saktaa he, yah unki rachanaaon kaa mul tatv he. unhone premgaathaayen likhi hai. ye premgaathaayen farsi kii masanaviyon kii style par rachi gai hai. in gaathaon kii bhashaa avadhi he or inamen doha-chaupai chhandon kaa prayog hua he. musalmaan hote hue bhi unhone hindu-jivan se sambandhit kathaayen likhi hai. khandan-mandan main na padakar in fakir kaviyon ne bhautik prem ke madhyam se ishwariya prem kaa varnan kiya he. ishwar ko mashooq mana gaya he or praayah prayek gaatha main koi rajkumaar kisi rajkumaari ko praapt karne ke liye naanavidh kashton kaa saamana karata he, vividh kasautiyon se paar hota he or tab jaakar mashooq ko praapt kar saktaa he. in kaviyon main malik mohammad jaaysi pramukh hai. aapkaa 'padmavat' mahakavy is style kii sarvshereshth rachana he. anya kaviyon main pramukh hai - manzan, qutuban or usmaan.
