 nirdeshaank: 35°41′N 139°45′E / 35.683°N 139.750°E / 35.683; 139.750
 tokyo japan kii rajdhani or sabase bada nagar he. yah japan ke honshu dweep par basaa hua he or isaki jansankhya lagbhag 86 lakh he, jabaki tokyo kshetra main 1.28 karod or upnagareey kshetron ko milakar yahan anumaanit 3.7 karod log rahete hai jo ise duniya kaa sabase adhik jansankhya vaala mahanagareey kshetra banaata he. tokyo lagbhag 80 kimi ke kshetra main failaa hua he or yah kshetrafal kii drushti se bhi vishwa kaa sabase bada nagareey kshetra he.
 tokyo ko aksar ek shahar ke rup main janaa jaataa hai, lekin aadhikarik taur par yah "mahanagareey praant" ke rup main janaa jaataa hai. tokyo mahanagareey prashasan, tokyo ke 23 vishesh vaardon kaa sanchaalan karti hai. mahanagareey sarkaar, praant ke pashchimi bhaag or do bahari dweep shrinkhlaayein ke 39 nagarpalika kaa bhi prashasan karti hai. vishesh ward kii aabaadi 90 lakh milakar, praant kii kul jansankhya 130 lakh se adhik hai. yah praant duniya ke sabase adhik aabaadi vaale mahanagareey kshetra kaa hissaa he, jisamen 37.8 million log or vishwa ke sabase bade shahari dhaanche kii arthvyavastha shaamil hai. shahar kii 51 company, fortune global 500 companiyon main aati hai, joki duniya ke kisi bhi shahar kii sabase badi sankhya hai. antarrashtriya vittiya centre vikaas suchakank main tokyo kaa teesraa sthaan hai. yah shahar fuji tivi, tokyo emex, tivi tokyo, tivi asaahi, nippon televijan, enechake or tokyo broadcasting system jaise vibhinn televijan networkon kaa ghar bhi hai.
 global economic power index main tokyo pehle sthaan par or global cities index main chauthaa sthaan par hai. jiedblusi kii 2008 kii suchi main ise vaishvik shahar bataaya gaya or 2014 main tripsedwrs ke vishwa shahar surveykshan, tokyo ko sabase "sarvshereshth samgr anubhav" ke rup main soochibaddh kiya gaya. marsar kansaltency form or arthshaastri intelligence unit ke kray shakti ke aadhaar par, 2015 main tokyo ko 11wein sabase mahange shahar ke rup main sthaan diya gaya tha. 2015 main, tokyo ko monokale patrika dwaara duniya main sarvaadhik jeevant shahar kaha gaya.. surakshit shahar suchakank main tokyo duniya main sabase pehle sthaan par he. tokyo ne 1964 ke greeshmakaleen olympic, 1979 ji-7 shikhar sammelan, 1986 ji-7 shikhar sammelan or 1993 ji-7 shikhar sammelan kii mejabani kii, or yah 2020 main greeshmakaleen olympic or 2020 greeshmakaleen paraelimpic kii mejabani karegaa.
 tokyo ko mul rup se eado ke naam se janaa jaataa tha, jiskaa japani main arth he muhaana. 1868 main jab ise japan kii rajdhani banaaya gaya to iskaa naam badalakar tokyo + kyou ) kar diya gaya. aarmabhik meiji kaal main, is nagar ko "toukei" ke naam se bhi janaa jaataa tha jo chini bhashaa main likhe gaye shabd ke liye vaikalpik uccharan tha. bahut se puraane angrezi dastavezo main abhi bhi "tokei" likhaa jaataa he lekin ab yah aprachlit shabd he or "tokyo" shabd kaa hi ab upyog kiya jaataa he.
 tokyo multah ek chota machhlee pakadaney gaanv tha jo ido namit kiya gaya tha.
 ise pehali baar ido vanshavali dwaara, uttarottar 12 veen shatabdi main kilabaddh kiya gaya tha.
 1457 main, ota doka ne ido kaisal banaaya. 1590 main, tokugava iyasu ne ido ko apana aadhaar banaaya or jab vah 1603 main shogun ban gaya, to nagar desh main sainik shashan kaa kendra ban gaya. baad main pashchaadgaami ido avadhi ke dauraan, ido 18 veen sadi main 10 lakh kii jansankhya ke saath duniya ke sabase bade nagaron main se ek ban gaya.
 
 
 mukhya lekh: tokyo ke vishesh ward
 vishesh ward yaa tokubetsu-ku, tokyo ke ve kshetra hai jo pehle aupchaarik rup se tokyo nagar tha. 1 july, 1943 ko, tokyo nagar ko tokyo prifekchar ke saath mila diya gaya jo vartmaan "mahanagar prifekchar" bana. parinamswaroop, japan main anya nagar vaardon se alag, ye ward kisi vishaal mahanagar kaa bhaag nahin hai. prayek ward ek nagarpalika he jiskaa swayan kaa chaynit mahayor or vidhansabha hoti he. tokyo ke vishesh ward hai - shibuya, shinagava, shinjuku, adogva aadi. 
 
 tokyovishesh wardtama kshetradweep
 1.279 karod86.53 lakh41.09 lakh28,000
 tarun kaaryshil sevanivruth 
 14.61 lakh 85.46 lakh 23.32 lakh 
 dopaherratri
 1.4978 karod1.2416 karod
 videshi nivasee
 3,64,6534
 2 1 janvari 2007 tak kaa.
 4 1 janvari 2006 tak kaa.
 oktober 2007 tak, aadhikarik antarajanaganneey anumaano ke aadhaar par tokyo main 1.279 karod log nivas karte hai, jinmein se 86.53 lakh tokyo ke 23 vaardon main nivas karte hai. dopaher ke samay, jansankhya main lagbhag 25 lakh kii vruddhi ho jaati he kyonki karmik or vidhyaarthee aasapaas ke kshetron se tokyo main aate hai. yah sthiti teen kendriya vaardon chiyoda, chuo or minato main or adhik spasht hoti he, jinaki 2005 kii rashtriya janaganana ke anusaar samuhik jansankhya ratri ke samay 3,26,00 hoti thi, par dopaher ke samay 24 lakh tak pahunch jaati thi.
 samooche prifekchar main 2007 main 1,27,90,000 nivasee the, jisamen dopaher ke samay 30 lakh kii vruddhi hoti thi. tokyo kii ab tak kii sarvaadhik jansankhya 1965 kii janaganana main thi, jab 23 vaardon kii aadhikarik jansankhya 88,93,094 thi or 1995 kii janaganana main yah sankhya 80 lakh se neeche chali gai. lekin uske baad se log bhoomi ke daam girane ke kaaran nagar ke bhitari bhaag main basate rahe.
 2005 tak, tokyo me rahane vaale videshiyon main sarvaadhik jansankhya chineeyon kii he, phir korian, philipino, america, british, brazilian or francisi .
 1889 kii janaganana main, tokyo main 13,89,600 log darj kiye gaye the, jo us samay japan main sarvaadhik the.
 tokyo, vishwa arthvyavastha kaa sanchaalan karne vaale teen kendron main se ek he, anya do hai landan or neuyork. tokyo vishwa kii sabase badi mahanagareey arthvyavastha bhi he. pricewaterhousakupers dwaara karaae gaye ek surveykshan ke anusaar tokyo nagareey kshetra kaa kul sakal gharelu utpaada varsh 2008 main kray shakti ke aadhaar par 1,479 arab america dollar tha jo suchi main sarvaadhik tha. 2008 kii sthiti tak, global 500 main soochibaddh samavaayon main se 47 ke mukhyalay tokyo main sthit hai, jo duusare sthaan ke nagar paris se lagbhag dogune hai.
 tokyo, vishwa kaa ek pramukh vittiya kendra bhi he, jahaan par vishwa ke sabase bade nivesh bainko or beemaa samavaayon ke mukhyalay sthit hai or yah nagar japan ke parivahan, prakaashan or prasaaran udyogon kaa ek pramukh kendra bhi he. dwitiya vishwa yuddh ke pashchaat japan kii kendriyakrut vruddhi ke dauraan, bahut se vyavsaay-sangh apane mukhyalay osaka se tokyo le gaye taaki sarkaar tak uttamatar pahunch ho sake. lekin tokyo main badhati jansankhya or mahange jivan str ke kaaran ab is chalan main kami aane lagi he.
 iconmist inteligence unit dwaara tokyo ko vishwa ke sabase mahange nagar ke rup main moolyankit kiya jo lagaataar 14 varshon tak jari rahaa or 2006 main jaakar samaapt hua. yah vishleshan nigamiya kaaryakari jivan style ke liye tha, jisamen asanlagn ghar or bahut se vaahanon jaise madon ko sammilit kiya gaya tha.
 tokyo share bazaar, japan kaa sabase bada share bazaar he or bazaari poonjikaran ke aadhaar par vishwa main doosraa sabase bada or share bikri ke aadhaar par chauthaa sabase bada. 1990 ke ant main japani parisampatti mulya gubaar ke samay isaki vishwa stock bazaar nidhi main 60% kii bhagidaari thi.
 tokyon, vrihadtar tokyon kshetra kaa kendra hone ke kaaran, japan kaa sabase bada gharelu or anterrashtriya rail, vaayu or bhootleey parivahan kaa kendra- bindu he. tokyo kaa saarvajanik parivahan saaf-suthere or kushal trainon or bhumigat relon kaa vishaal tantra he jo vibhinn sanchaalkon dwaara sanchalit kiya jaataa he, jisamen basen, monorol or traamein gaun or sahaayak parivahan kii bhoomika main he. 
 ota ke bheetar, jo 23 vishesh vaardon main se ek he, sthit tokyon antarrashtriya hawaii adda gharelu vimaan seva pradaan karata he, jabaki chiba preifecture main sthit narita antarrashtriya hawaii adda, japan aane vaale yatriyon ke liye japan kaa praveshdwar he.
 railen, tokyo main parivahan kaa pramukh saadhan hai or tokyo kaa rail tantra vishwa kaa sabase vishaal mahanagareey rail tantra he or satahi margon kaa bhi itnaa hi vishaal tantra he. jeaar east, tokyo ke sabase bade rail tantra kaa sanchaalan karata he, jisamen yamanote loop line bhi sammilit he jo downtaun tokyo ke kendra kaa chakkar lagaati he. do sanghathan bhumigat tantra kaa sanchaalan karte hai: nijee tokyo metro or sarkari tokyon mahanagar parivahan beuro. mahanagareey sarkaar or niji vaahak bas margon ko sanchalit karte he. sthaneey, kshetreey or rashtriya sevaayen vishaal railmarg steshnon par sthit pramukh terminlon par se uplabdh hai.
 expes-maarg rajdhani ko vrihadtar tokyo kshetra ke anya binduon se jodate hai, jaise kanto kshetra or kyushu or shikoku dweep.
 anya parivahan ke saadhan he texiyaan jo vishesh vaardon or nagaro or kasbon main sevaayen pradaan karti hai. lambi duuri kii naukaaen tokyo ke dwipon par sevaayen pradaan karti he or yatriyon or cargo ko gharelu or videshi bandargahon tak laati-le jaati hai.
 tokyo main bahut se vishvavidhyalay, junior college or vokeshnal skool hai. japan ke bahut se nami vishvavidhyalayon main se kai tokyo main sthit hai, jinamein tokyo vishvavidhyalay, hitotsubashi vishvavidhyalay, tokyo praudyogiki santhaan, vaasida vishvavidhyalay or kio vishvavidhyalay sammilit hai. sarvaadhik bade rashtriya vishvavidhyalayon main se tokyon main nimnlikhit sthit he:
 tokyo main vividh prakaar ke khel khele jate hai or yah do peshewar besabaal klbon kaa ghar he, yomeuri jaints jo tokyo dom main khelte hai or tokyo yakult swalose jo meijei-jingu stadium main khelte hai. japan suumo sangh kaa mukhyalay bhi tokyo main ryogoku kochugican suumo erina main sthit he jahaan par teen vaarshik aadhikarik suumo pratiyogitaayen yojit kii jaati hai . tokyo ke footbal club hai epa. si. tokyo or tokyo verdi 1969 or donon hi aginomoto stadium, chophu main khelte hai.
 tokyo ne 1964 greeshmakaleen olympic kii mezbaani kii thi. naishnal stadium, jise olympic stadium, tokyo ke naam se bhi janaa jaataa he main bahut si antarrashtriya khel pratiyogitaaon kaa aayojan kiya jaataa he. tokyo ke bahut se vishwa-stareey khel sthalon main bahut si rashtriya or antarrashtriya khel pratiyogitaaon kaa aayojan kiya jaataa he jaise tennis, tairaaki, marathon, judo, karate, ityadi.
 
 tokyo ke paryaton sthal nimnlikhit hai:
 shahi mahal japan ke raja kaa aadhikarik nivas he. is mahal main japani paramparaon ko dekha ja saktaa he. mahal main bahut se suraksha bhawan or daravaajein hai. yahaan kii sabase prasiddh jagahon main se kuch hai- east garden, plaza or nijubashi pul. yah mahal samraat ke janmdin ke din janata ke liye kholaa jaataa he.
 is tower kaa nirmaan 1958 main hua tha. 333 meter ooncha yah tower effil tower se bhi 13 meter ooncha he. yahaan par do vedhashalaayein hai jahaan se tokyo kaa drishy dekha ja saktaa he. saafe mausam main yahaan se mount fuji bhi dikhataa he. mukhya vedhashala 150 meter oonchi he or vishesh vedhashala 250 meter oonchi he. is tower ke andar tokyo tower mom sangrahalay, rahasmay paidal kshetra or hastlaghav kala galiyara bhi he.
 dantakthaon ke anusaar saikadon varsh pehle herokuma bandhuon ke machhlee pakadaney ke jaal main canan kii pratimaa funs gai. tab gaanv ke mukhiya ne vahaan pratimaa kii sthapana kii. in teen logon ko samarpit asakusa shrin kii sthapana 1649 main hui thi. iske baad is mandir kaa ek upnaam sanja-samaa padaa. yah tokyo kaa sabase pramukh mandir he. may ke maheene main yahaan sanja utsav bhi manaaya jaataa he.
 yah mandir shinto vaastukala kaa uttam namoona he. iskaa nirmaan 1920 main yahaan ke shaasha miji kii smriti main kiya gaya tha. 72 hectare main faile pedo or miji jingu park kii japani vanaspatiyon se ghira yah sthaan japani kii sabase sundar or pavitra jagahon main se ek he.
 ameyoco main juuton se lekar kapadon tak, har prakaar kii upabhokta vastu kharidi ja sakati hai. baalo par lagane vaali kriim ho yaa chhatari yahaan sab kuch miltaa he. yah bazaar ueno stesan ke paas he isliye yahaan aane vaale log is bazaar main aana pasand karte hai. yadi aap japan ke kaamkaaji logon ko nikat se dekhnaa chaahate hai or adbhut chijen kam daam par khareednaa chaahate hai to yah jagah bilkul upyukt he.
 is anokhe naam kaa kaaran is pul par raat ko jalane vaali rangabirangi roshni hai. yah pul minuteoku or odaiba ko jodta he. yahaan par aath yatayaat len or do railmarg hai. paidal chalane waalon ke liye bhi rasta he. yah pul 1993 main chaalu kiya gaya tha. is pul kii sundarata ko dekhne kaa ek anya upaay he monoral, jo shimbashi se chalati he. iske atirikt hinok pear se asakusa ke bich krooj se yatra karke isaki sundarata ko nihara ja saktaa he.
 samay: subah 9 baje se raat 9 baje tak, april se oktober: subah 10 baje se shaam 6 baje tak
 maheene ke tisar somvaar or rashtriya avkaash ke din band
 is mandir kaa mukhya aakarshan pathar kii bani 50 vishaal laalaten hai. inamen se kai saamanti daason dwaara daan kii gai thim. yahaan kaa mukhya bhawan jiskaa nirmaan 1651 main hua tha, sone se bani thi. ise banane kaa shrey tisar shogum imitsu tokugava ko jaataa he. yah mandir japan kii rashtriya sampada kaa bhaag he.
 suumo rasaling japan kaa sabase prasiddh khel he. is sangrahalay main samaaroh ke dauraan pehle jane vaale kapadon, suumo vastron, referi ke padalon ko pradarshit kiya gaya he or prasiddh rasalaron ke baar main bataaya gaya he. yah sangrahalay neshnal suumo stadium ke saath bana he.
 ginja japan kaa or kadaachit asia kaa sabase acha or bhavy shopping aria he. duniya bhar ke prasiddh brand store yahaan mil jaaenge. mitsukoshi, matsuya or matsujakaaya departmental store yahaan hai, saath hi yamaha mujeec shop or sabase mashhoor cosmetics shisedo bhi yahaan hai. ginja karyaalay main kaam karne waalon se lekar vidhyaarthiyon tak ko pasand aata he. yahaan par madiraa, pani or khaanaa khaane kii kai jagahen mil jaaengi. inamen saadhaaran or mahangi donon tarah ke sthaan sammilit hai.
 yah sangrahalay paryatakon ke bich bahut kii prasiddh he kyonki yahaan sudur purv main pashchimi kala kaa aadhuniktam sangrah he. is sangrah ke peeche kaa itihaas bahut rochak he. san francisco shanti samakshaute main kaha gaya ki kosiro matsukata sangrah jo dwitiya vishwayuddh ke samay frans ke paas chalaa gaya tha, ab france kii sampatti hoga. baad main france sarkaar ne yah sangrah japan ko waapas kar diya. yah sangrahalay 1959 main khulaa tha.
 kul milakar dekhen to yah shahar aadhuniktaa or paramparao kaa ek anupam udhaaharan he. atyaadhunik mahanagar hote hue bhi isane apni paramparaon ko choda nahin he. yahaan aapako japan kii unnati dikhaai degi, to saath hi isaki samskruti bhi.
 tokyo ke gyaarah bhagini nagar hai:
 iske atirikt, tokyo kaa landan, united kingdom ke saath ek "bhagidaari" samjhauta bhi he.
