 music kaa maha muqaabala hindi tivi channel star plus par prasaarit hone vaala ek dharawahik kaarykram he, jiskaa pratham episod 19 disambar 2009 ko prasaarit hua tha. yah kaarykram 13 saptaah ke liye prasaarit hona nishchit hua tha. is kaarykram main 6 timen, apane captainon ke saath har shanivaar or ravivaar pratiyogita kiya karte the. captainon main mika singh, himesh reshmia, mohit chouhan, shreya ghoshaal, shaan or shankar mahadevan hai. ayushman khurana is kaarykram ke prastutakarta hai. 
 prayek shanivaar or ravivaar do captainon or unke tiimon ke bich muqabla hota he or adhik ank lene vaale jitate hai. jo kaptan nahin ladate he ve anya gayakon ke pradarshan kaa nirnay karte he. har muqaabala main 5 daur hote he. darshak or nirnaayak milakar ank dete he. yah kaarykram mumbai ke ek bade outdoor stadium main hota he. har darshak sadsy ke paas ek "voting meter" hota he, jiske dwaar vah vot kar sakate he. har din ek "singer of da de" kaa puraskaar ek nirnaayak detaa he.
 pehle chaar charnon main ank darshak or nirnaayak dete he. nirnaayak samiti or darshak 10 main se ank dete he or prayek pradarshan ke liye donon milakar kul 20 ank hote he. antim charan main ank 50 point main se hote he or sirf darshak vot karte he.
