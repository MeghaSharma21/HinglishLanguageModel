 aditya narayan bhartiya film abhinayta, sangeetkaar va gayak hai, jo bollywood gayak udit narayan or deepa narayan ke putr hai. inhone pehle rangila naamak film main gaanaa gaya tha. uske baad 1995 main apane pita ke saath "akele ham or akele toom" main kaam kiya.
 inhone apane gayika kaa safar 1995 main "rangila" naamak film se shuru kiya. iske baad "akele ham or akele tum" main apane pita ke saath kaam kiya. is film main sangeet nirdeshak anu malik the. inkaa abhinay kaa safar bhi 1995 main shuru hua. tab yah bal kalakaar the or nirmaataa va nirdeshak subhash ghai inhen filmphere puraskaar samaaroh ke dauraan dekha tha. iske baad subhash ne inhen apane aagaamee film "pardesh" ke liye chun liya. iske baad "jab pyaar kisi se hota he" film main bhi inhone kaam kiya. is film ke liye 1999 main inkaa namakan zee sine puraskaar main sarvshereshth sahaayak abhinayta ke liye hua tha.
 bal kalakaar ke rup main inhone 100 se adhik gane gaaye hai. inkaa sabase adhik prasiddh gaanaa "chota baccha jaan ke" he, jo 1996 ke maasoom film kaa he. inhen sabase pehla film puraskaar 1997 main screen puraskaar ke tarah se sarvshereshth bal gayak kaa puraskaar mila tha. isi gane ke liye inhen screen puraskaar kii ore se ek or puraskaar mila tha.
