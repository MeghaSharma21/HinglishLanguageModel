 nirdeshaank: 27°40′20″N 75°23′21″E / 27.672127°N 75.389285°E / 27.672127; 75.389285
 lohargal bharat ke rajasthan rajya main shekhavati ilaake ke jhunjhunu jile se 70 kimi dur aadaaval parvat kii ghati main based udaipurvati kasbe se kareeb das kimi kii duuri par sthit he. lohargal kaa arth he- vah sthaan jahaan loha gal jaae. puraanon main bhi is sthaan kaa zikr miltaa he. navalgadh tehsil main sthit is tirth 'lohargal ji' ko sthaneey apbhransh bhashaa main luhaagarji kaha jaataa he. jhunjhunu jile main aravali parvat kii shakhayein udaipurvati tehsil se pravesh kar khetadi, singhana tak nikalati hai, jisaki sabase unchi chotii 1050 meter lohargal main he.
 mahabharat yuddh samaapti ke pashchaat pandav jab aapane bhai bandhuon or anya swajanon kii hatya karne ke paap se atyant duhkhi the, tab bhagwaan shrikrishna kii salaah par ve paap mukti ke liye vibhinn tirth sthalon ke darshan karne ke liye gaye. shrikrishna ne unhen bataaya tha ki jis tirth main tumhaare hathiyaar pani main gal jaae vahiin tumhaara paap mukti kaa manorath purna hoga. ghoomte-ghoomte pandav lohargal aa pahunche tathaa jaise hi unhone yahan ke suryakund main snaan kiya, unke saare hathiyaar gal gayi. unhone is sthaan kii mahima ko samaj ise tirth raaj kii oopaadhi se vibhooshit kiya.lohargal se bhagwaan parashuram kaa bhi naam judaa hua he. kaha jaataa he ki is jagah par parashuram ji ne bhi pashchaatap ke liye yajna kiya tathaa paap mukti pai thi. vishnu ke chhathen annavatar ne bhagwaan parashuram ne krodh main kshatriyon kaa sanhaar kar diya tha, lekin shant hone par unhen apni galati kaa ahsaas hua.yahan ek vishaal baavdi bhi he jiskaa nirmaan mahatma chetandas ji ne karavaaya tha. yah rajasthan kii badi baavadiyon main se ek he. paas hi pahari par ek pracheen surya mandir bana hua he. iske saath hi vankhandi ji kaa mandir he. kund ke paas hi pracheen shiv mandir, hanuman mandir tathaa pandav gupha sthit he. inke alaava chaar sau seedhiyaan chadhne par malketu ji ke darshan kiye ja sakate hai.
 yahaan pracheen kaal se nirmit surya mandir logon ke aakarshan kaa centre bana hua he. iske peeche bhi ek anokhi katha prachlit he. pracheen kaal main kaashi main suryabhaan naamak raja hue the, jinhen vriddhavastha main aapng ladki ke rup main ek santan hui. raja ne bhoot-bhavishya ke gyaataaon ko bulaakar uske pichley janm ke bare main poocha. tab vidwaanon ne bataaya ki purv ke janm main vah ladki markati arthath bandariyaa thi, jo shikari ke haathon maari gai thi. shikari us mrit bandariyaa ko ek bargad ke ped par lataka kar chalaa gaya, kyonki bandariyaa kaa maance abhakshya hota he. hawa or dhoop ke kaaran vah suukh kar lohargal dham ke jalkund main gir gai kintu uskaa ek haath ped par rah gaya. baaki sharir pavitra jal main girane se vah kanya ke rup main aapke yahan utpann hui he. vidwaanon ne raja se kaha, aap vahaan par jaakar us haath ko bhi pavitra jal main daal den to is bacchee kaa anpagatv samaapt ho jayega. raja turant lohargal aae tathaa us bargad kii shakha se bandariyaa ke haath ko jalkund main daal diya. jisase unki putree kaa haath swatah hi thik ho gaya. raja is chamatkaar se ati prasann hue. vidwaanon ne raja ko bataaya ki yah kshetra bhagwaan suryadev kaa sthaan he. unki salaah par hi raja ne hajaaron varsh purv yahaan par surya mandir va suryakund kaa nirmaan karvaa kar is tirth ko bhavy rup diya.
 ek yah bhi manyata he, bhagwaan vishnu ke chamatkaar se pracheen kaal main pahaado se ek jal dhara nikali thi jiskaa pani anwarat bah kar suryakund main jaataa rahata he.is pracheen, dharmik, aitihaasik sthal ke prati logon main atoot aasthaa he. bhakton kaa yahan varsh bhar aana-janaa laga rahata he. yahan samay samay par vibhinn dharmik avasaron jaise grahan, somavati amavasya aadi par mela lagata he kintu prativarsh krishna janmashtami se amavasya tak ke vishaal meley kaa vishesh mahatv he jo paryatakon ke liye vishesh aakarshan kaa kendra rahata he. is amavasya ko meley ke kaaran jila colector kii ore se jile main avkaash bhi ghoshit kiya jaataa he. shravan maas main bhaktajan yahan ke suryakund se jal se bhar kar kanvad uthaate hai. yahaan prati varsh magh maas kii saptami ko suryasptami mahotsav manaaya jaataa he, jisamen surya narayan kii shobhaayatra ke alaava satsang pravachan ke saath vishaal bhandare kaa aayojan kiya jaataa he. yahan choubees kos kii parikrama bhi kii jaati he. parikrama ke baad nar-nari kund main snaan kar punya laabh praapt karte hai.
