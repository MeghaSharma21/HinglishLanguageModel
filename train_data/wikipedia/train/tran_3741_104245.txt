 islamic darshan : arab darshan, jise zyada sahi taur par muslim darshan kaha jaataa he, mukhyat: greek darshan ke prabhavakshetra main teji ke saath viksit hota hua chaar mukhya ayaamon main prakat hota he :
 in vibhinn vichaar sampradaayon kaa sankshipt vivaran neeche prastut he :
 yah vichaar sampradaay hijri sanwat kii pratham shatabdi kaa ant hote hote sthapit hua. yah do mahan siddhanton -ishwariya ekatv tathaa ishwariya nyaay - par aadhrut tha. ishwariya ekatv se yah abhipraay tha ki ishwar ek he -usamen dwaitata kii gandh tak nahin mil sakati. usamen apane 'mulsatv' se pare koi anya gun nahin he. uskaa apana satv hi sabhi gunon kii lakshyapurti karata he. vah sarvajna evam sarvashaktiman he, kintu iskaa kaaran yah nahin he ki usamen apni satta yaa satv se pruthak sarvajyata yaa sarvashaktimata ke koi gun hai, balki iskaa kaaran yah he ki uskaa mulsatv hi in gunon ke naam se jaani janevaali visheshtaon ko apane main nihit karata he. is mat kaa pratipaadan is sampradaay ke pravartak vaasil bin' ata ne kiya tathaa abdul hudhail allaaf ne isaki suspasht vyakhya kii .
 ishwariya nyaay kaa abhipraay yah he ki ishwar sadaiv nyaayi he or vah kabhi nirday nahin hota. isi vishwaas kii ek upashakha kii yah manyata he ki ishwar ne manushya ko ek seemaa tak ichaswatantray evam kaary kii swatantraaa se vibhooshit kiya. manushya apane sabhi karmon ke liye uttaradaayi he, apane satkarmon ke liye vah puraskaar tathaa dushkarmon ke liye dand paata he.
 mu'tazli log apane ko 'ahl at tavhid val adl' kehete the kyonki ve ishwar ke nyaay evam ekatv ke drudh samarthak the. mu'tazliyon ke anya pramukh mat the, quran kii shashvatata se inkaar tathaa paralok main ishwar darshan kii asambhavyata. puraatanapanthi yah maanate the ki vivek ishwar kaa gun he. or vah quran main abhivyakt he. yon quran swayambhu he or vah ishwar kii shashvatata se sambhddha he. mu'tazli kehete hai ki yadi yah gyaan ishwar kii shashvatata se sambhddha he to iskaa arth do shaashvat satyon kaa astitv hua. duusare shabdon main kahen to isse do ishwaron kii satta maanya ho jaati he.
 puraatanapanthi yah maanate the ki kam se kam kuch logon ko swarg main ishwar kaa darshan hona sambhav he or yah param anand kaa vishay hoga. mu'tazaliyon kaa kahana tha ki swarg main bhi ishwar nahin dikhaai de saktaa kyonki aisa hona is baat kii purvakalpana karnaa he ki is vistaar main vah bhi kuch jagah gherta he. lekin ishwar vistaarmay he hi nahin, at: use kabhi kahin bhi nahin dekha ja saktaa.
 mu'tazaliyon ne islam ke rudh niyamon kaa udaattikaran acchhee bhaavana se prerit hokar shuru kiya tha kintu quran kii daivi utpatti ke sambandh main unamem se bahuton kii aasthaa anjaane main hill uthi. parinamat: apni hi tarkpaddati ko lekar ve majahab ke anek rudh niyamon ko na maanane ke liye vivash ho gaye, yatha ilham kaa siddhant, ityadi. mu'tazli vichaarkon kaa pehla dal apane majahab ke prati jaagruk tha or maanviya vivek buddhi ke saath sangati bithaane ke liye uskaa udaattikaran chahta tha. mu'tazaliyon ke sampradaay kaa udgam bahari prabhaav se achoote rahakar hua tha. . kintu jab greek darshan anudit hokar aayaa to mu'tazaliyon ne use bade hausale ke saath padhaa. greek darshan ke adhyayan ne inke man main nai nai samasyaayen utpann kin or dharm main unki abhiruchi swat: uski hi khatir peeche thel di gai.
 mutazliyon main kuch pramukh the, najjam jubba' i, jaahiz ityadi.
 ash'aravaad, mut'zlwaad ke viruddh ek pratikriyaatmak andolan he. abdul hasan al-ash'ari iske sansthaapak the . inkaa janm 260 yaa 270 hijri main basra main hua tha or ye mu'tazleey shivi main hi prashikshit the. 40 saal kii avasthaa tak ye mu'tazlwaadi the. inke bare main yah kaha jaataa he ki inhen swapn main paigambar ke darshan hue the jinamein unhone inako quran tathaa haddees ke niyamon par chalane ke liye uksaaya tha. unhone aisa karne kii pratigya kii tathaa apni shakti bhar mu'tazliyon se sangharsh karne kaa nishchay kiya. saarvajanik shastrarth main inhone apane guru jubba'i se bahes kii or unhen parrast kiya. inhone i'tishaal ke khandan main sau se adhik pustaken likhin. ye ishwariya vastuon ke sambandh main kisi bhi aise gyaan se inkaar karte the jo ilham se apni swatantra satta rakhata ho. unki manyata thi ki dharmavigyaan kii imaarat vishuddh buddhivaadee aadhaar par nahin khadi kii ja sakati. ve mu'tazliyon ke is mat ko ki ishwar nirgun he, asweekaar karte the. unka yah vishwaas tha ki ishwar vividh gunon se sampann he, yatha gyaan, ichha, samarthy ityadi; kintu ye sabhi manushyon main paae janevaale gunon ke arth main nahin samajhe ja sakate. quran ke sambandh main unka mat tha ki vah ishwar kii shaashvat vaani he.
 ichha yaa sankalp kii swatantraaa ke sambandh main unki sthapana thi ki manushya kisi vastu kaa sarjan nahin kar saktaa. ishwar hi ekmaatr srashta yaa sirajanhaar he. ishwar manushya main chunaav evam shakti ke jaateey gunon ko paidaa kar detaa he, tatpashchaat un kaaryakalapon kii sristi karata he jinka talmail chunaav evam shakti ke saath baithta he. prerak sirf vahi ishwar he. jo baat manushya kii shakti main nihit he, vah he maatr 'kasb' jiskaa arth yahi he ki manushya ke kaary uske chunaav evam shakti ke un gunon ke anuroop hai jinhen ishwar ne usamen pehle se hi paidaa kar rakhaa he. manushya ishwar ke kaaryon kaa lakshyabindu he. mu'tazliyon kii sthapana thi ki ishwar nyaayi hone ke kaaran apane praaniyon kaa anisht kar hi nahin saktaa. ishwar ne manushya ko karm kii swatantraaa di he. at: ishwar nahin balki swany manushya achche evam bure krityon kaa nirmaataa he. is drushtikon ko galat sabit karte hue al-ashari ne yah mat prastut kiya ki ishwar kisi seemaa main nahin bandhaa he. vah apane icchaanusaar apane kisi bhi praani kaa hit yaa ahit kar saktaa he.
 paralok main ishwar kaa saakshaatkaar ho sakane ke sambandh main unka mat yah tha ki bhautik drushti se yah avashya hi asambhav he, kyonki isse sthal vishesh evam disha kaa sambandh he, phir bhi uskaa darshan bhautik netron kii sahaayta ke bina kiya ja saktaa he.
 jaisaa di0 bi0 macdonal kehete hai, 'al-ashari kii mahan moulik buddhi ne tatvashastreey dharmavigyaan kii ek shaktishaalee pranali kii neenv daali tathaa 'paandityavaadee kalam' kii vaigyanik buniyaad ke liye aadharshila rakhi.'
 sufiwaad is baat kii shiksha detaa he ki ham apane ant:karan ko kaise pavitra banaaen, apana naitik dharaatal kaise drudh karen tathaa apane aantarik evam bahya jivan kaa kaise nirmaan karen ki shaashvat anand kii uplabdhi ho sake. aatma kii shuddhi hi isaki vishaywastu he, tathaa isaki parinti evam lakshya he shaashvat paramanand or param krupa kii prapti sufi yah sweekaar karte hai ki ishwar dwaara apane bandon par aropit unke pavitra ganth ke sabhi adhinium tathaa paigambar dwaara sujhaaye gaye sabhi kartavya aise aavashyak anubandh hai jinke bandhan main sabhi vayaskon evam praudh mastishkwaalon kaa bandhna jaruri he. is arth main sufiwaad ek vishuddh islamic anushaasan he jo muslimon ke aantarik jivan tathaa charitra kaa nirmaan aise kartavyon evam adhiniyamon, anubandhon evam anivaarytaaon ke jariye karata he jinhen koi bhi vyakti kisi bhi tarah se nahin chhod saktaa. kintu islam main sufiwaad kaa yahi samoochaa arth nahin he. iskaa ek rahasyamay abhipraay he. duniya ke rahasywaadee arth main sufi vahi he jise apane tathaa ishwar ke bich sthit sachche sambandh kii jaankaree he. is prakaar sufi yah jaanata he ki vah aantarik rup se ishwar ke man main sthit ek vichaar he. vichaar hone ke kaaran ishwar ke saath saath vah bhi saarvkalik he. bahya rup se vah ek srujit praani he jiske rup main ishwar swayan sufi kii kaaryakshmata ke anusaar apane ko prakat karata he. vah na to apana koi swatantra nijee astitv rakhata he or na koi sattatmak gun hi . ishwar kii satta se uski satta he, vah ishwar ke hi dwaara dekhtaa he, ishwar ke hi dwaara sunata he. is abhipraay kii pushti quran ke is paath se hoti he : 'vahi pratham he or antim he, vahi bahya he or abhyantar he or vah sab kuch jaanata he' . is aayat kaa vishleshan karte hue paigambar ne kaha : 'tum bahya ho or tumse upar kuch bhi nahin; tum abhyantar ho or tumse neeche kuch bhi nahin; tum pratham ho or tumse purv kuch bhi nahin; tum antim ho or tumhaare baad kuch bhi nahin he.'
 sufiwaad ke ek bahut bade adhikari farsi vidwaan jami kaa kehnaahai ki rahasyamay sufi mat kaa pratham vyakhyaakaar mistra nivasee dhun nun tha. dhunash nun ke abhigyaan ko baghdaad ke junayd ne sankalit env vyavasthit kiya. junayd ke mat kaa ddadh prachaar uske shishy, khurasaan ke abu bafrar shibali ne kiya. ye abhigyaan abu naratra sarraj dwaara pustak 'luma' main lipibaddh hue, taduparant abdul kasim al qushairi ne inhen apni pustak 'rasel' main rakhaa. kintu is vichaarpranali ko islamic rahasyavidya main rakhanevaale tathaa unhen niyambaddh karanevaale vyakti mahan rahasywaadee shaikh muhiuddeen ibnsh ul arabi the. yah aap hi the jinhone chha: 'alaayaton' athwa 'visheshikarnon' kii yojana samajhaaii or aise har abhivyakti ke sambhddha vishyon kaa nishchay kiya. ye vazuddiyah ke naam se prasiddh sampradaay ke sansthaapak the. imam gazali ne sufiwaad ko vaigyanik swaroop pradaan kiya. uske vyaapt prabhaav ke chalate puraatanapanthi sufiwaad sunni dharmavigyaan ke saath sanlagn hua or tabase hi usamen usne apana sthaan banaaya.
 islam ke abhyuday ke purv purab ke kuch sthal yatha, faras main jandishapur, mesopotamia main harni tathaa misr main alexandria apni helenic samskruti ke kaaran vikhyath the. inhen sthanon se helenic vidyavaibhav purab ke logon main sankramit hua. omaid kaal ke arab samrajyavaadee gaiyr-arbiyon ke saath khulkar milane main apni hethi samajhate the. abbasiyon ke abhyuday ke saath vijit evam vijeta jati ke log khulkar milane evam vichaar vinimay karne lage. greek vidya ko muslim vidwaanon ke bich failaane main almamoon ne pahalakadami kii. arabon kaa greek sabhyataa evam darshan se sampark, greek darshan kaa maatr saamaanya grahan na hokar 'vichaaron kii us moulik paddati kaa kramik vikaas tha, jo arab sasanr main pehle se hi vidyaman darshanik pravritiyon dwaara khaas taur se niyat thi.'
 sabase pratham vikhyath muslim darshanik the abu yaaqub alkindi . vishuddh rajwanshi arab hone ke naate inhone 'pratham arab darshanik' kii spruhaniya oopaadhi arjeet kii. inhone darshan ke anek granthon kaa greek se arabi main anuwaad kiya tathaa anya uplabdh anuwaadon kaa sanshodhan kiya. unke granth kesh praaia: 266 sheershak hamen praapt hai. al kindi ko islam main dharmanirpeksh vivekshiltaa kaa aarambhkarta mana janaa chahie. gyanakshetra kaa koi bhi vibhaag unki satark buddhi ke pareekshan se batch nahin paaya tha. unke moulik vichaarpurn granthon main 'buddhi vishyak prabandh' tathaa 'paanch mul tatv' bade hi mahatva ke hai. al-kindi ne buddhi ke chaturmukh vibhaag kaa siddhant sthapit kiya; yah arestu ke 'di enema' main prapya nahin. bahut se vidwaanon ne inke mul udgam kosh jaanane kaa vyarth praytn kiya. mi0 gilson kaa vichaar he ki yah afrodysius ke sikandar dwaara rachit di anika se ni:sruth he, kintu usamen keval teen vibhaagon kii charchaa he. al-kindi kaa mahatv is baat main he ki ve greek darshanikon kii manovaigyanik saamagree ko sanchit evam viksit karne vaale pehle muslim vichaarak the.
 al-kindi kii sarvaadhik mahatv vaali pustika 'paanch mul tatwon' par he jisamen padaarth, rup, gati, kaal evam vistaar vishyak paanch sthitiyon kaa varnan he. praaia: sabhi europea lekhakon ne inhen ek kattar mu'tazalwaadi qaraar diya he, parantu kustutuniyaan main haal main hi khoj nikaali gai unki kuch pustikaon ke aadhaar par unhen kabhi bhi sachche arth main mu'tajalawaadi nahin kaha ja saktaa.
 al farbi : islam ke sabase mahan darshanik tathaa navy platowadi farbi plato or arestu ke darshanon ke sarvottam vishleshak maane jate hai. evn khallikan ke shabdon main, 'koi bhi muslim darshanik-vigyaanon ke kshetra main al farbi kii koti tak nahin pahunchaa he; unki kritiyon kaa adhyayan tathaa unki style kaa anukaran karke hi avicina ne aisi suvijyata praapt kii tathaa swat: apni hi kritiyon kaa upadey banaaya.' arestu ko unhone itani purnataa ke saath samajha tathaa greek darshan ke rahasyon kaa udghaatan itani vyapaktaa ke saath kiya ki ve muslimon dwaara 'duusare ustad' kehalaae kyonki pehle ustad swayan arestu the. arestu ke prati unke saare josh ke baavjood unhen utpatti vishyak navy platowadi manyataon kaa bhi chaska tha. unka vishwaas tha ki yah vishwa, ishwar se utpann hokar avarohatmak dhang se neeche tak aayaa he.
 al farbi kii tarkshastra kii pustakon ke bare main apni anushansa likhte hue sabase mahan yahudee darshanik mabhonidis ne ye shabd kahe. 'main tumhen tarkshastrasambandhi anya koi pustak padhane ko na kahkar darshanik abu nasar al farvi kii kritiyon ko padhane kii sanmati doongaa. al farbi kaa kahana he ki 'saamaanya satyon kaa nigaman vishesh satyon ke pratishthit ho jane ke baad hi sambhav he, tathaa bhavatmak gyaan andriya anubhavon dwaara praapt gyaan kii hi parinti ke rup main ho saktaa he.
 jahaan tak buddhivaale siddhant kaa prashn he, al farbi apane purvadhikari al-kindi kaa anusaran karte hue chaar prakaar kii buddhi kii charchaa karte hai, yatha, gupt athwa prasupt buddhi, kriyanishth buddhi, arjeet buddhi tathaa madhyam gyaan 
 al farbi kaaranta ke siddhant kii vistrut vyakhya apane 'gyaan-ratna' naamak prabandh main karte hai. arestu kii bhanti inaki bhi yah manyata he ki kaarnon kii shrinkhalaa anant nahin he, udgamon kii ananthata asambhav he. pratham kaaran ek tathaa shaashvat hai. pratham kaaran ek aavashyak satta hai jiskaa astitv duusare astitvon ke akalan ke liye aavashyak he. iskaa bodh kisi maanviya gyaanashkti dwaara nahin ho saktaa. uski mulsatta agam apaar he. sirf yaheen par al farbi darshanik siddhanton ko bhalee bhanti us rahasyavaad ke saath milaataa prathit hota he jo asian islam dharm ke antargat badi hi teji ke saath viksit ho rahaa tha.
 ibne sina - inkaa adhyayan sarvagyanatmak tha. ye achche chikitsak tathaa mahan darshanik the. inkaa darshan navy platowad kaa halkaa sa prabhaav liye hue arestu ke siddhanton kaa angikaran tha. inke dwaara likhe gaye granthon kii mahati sankhya main 'al shipha', jo bhautik vigyaan, tatvagyan evam ganit kaa vishwagyanakosh tha, sabase pramukh tha. iskaa vistaar 18 bhaagon main he .
 ebn sina ne 'alshipha' kaa ek sankshipt sanskaran bhi taiyaar kiya jiskaa naam 'najaat' rakhaa jiske antargat unhone gallen tathaa hipokretu ke kathanon ko apane dhang se upasthit kiya.
 ebn sina ke anusaar tarkshastra kaa lakshya logon ko kuch aise maandand prastut karnaa he jiske aadhaar par ve apane tark vitarkon main gumraah hone se batch sakate hai. tarkshastra vishyak apane prabandh ko ve nau bhaagon main baantate hai jo arestu ke arabi sanskaranwale granth se samya rakhata he. is granth main tathaa chandashastra evam kavyashastra bhi sanmilit he. ebn sina is baat par jor detaa he ki gambhir tark sadaiv kisi baat kii thik thik paribhaasha karne par nirbhar rahata he. paribhaasha main vastu ke gun, uski mul jati, uske vyavachhedak dharm tathaa uske vishisht lakshanon ko spasht karnaa chahie; is prakaar vah kore varnan se bilkul pruthak cheez he. saamaanya evam visheshon kii charchaa karte hue ibj sina bataate hai ki saamaanya kaa astitv keval manushya ke man main hi rahata he. yah ek prakaar kaa amoort pratyay he jo keval maansik bodh ke rup main hi rahata he or uski koi vastunishth yatharthata nahin hoti. saamaanya bodh kii nishpatti vishesh athwa vyakti tak usee bhanti hoti he jaise vyakti kii sristi ke purv srishtikarta ke man main vah ek saamaanya pratyay ke rup main tha. padaarthon main saamanyata kaa bodh tabhi hota he jab vishisht gunon se uskaa sahyog hota he. in vishistataaon ke abhaav main yah ek maansik pratyay maatr he.
 aatma, ebn sina ke anusaar, kshamtaaon athwa prerak shaktiyon kaa sangrah he. sarvaadhik saral aatma vanaspati kii he jiske kriyavyapaar poshak tatv grahan evam prajnan tak hi simit hai. pashuon kii aatma main vanaspati kii kshamtaaon main sivaa kuch or baaten bhi rahati hai. isi tarah maanavatma main inke sivaa kuch or chijen bad jaati hai or vah 'bauddhik aatma' kehalaati he.
 gyaan yaa bodh kii shaktiyaan anshat: bahari or anshat: aantarik hoti hai. bahari shaktiyaan sharir main hi rahati hai, jiske bheetar aatma vaas karti he. inaki sankhya aath he jinhen indriya gyaan kah sakate hai, dekhne kii, sunne kii, swaad kii, gandh kii, shakti tathaa sheet-taap-bodh, shushkta-ardrata-bodh, komal kathor avarodhon kaa bodh or rukshata suchikkanta kaa bodh. ye saare bodh milakar bahm padaarth ke swaroop kaa pariklpanaatmak gyaan bodhakarta kii aatma ko karaate hai.
 indriyabodh kii aantarik shaktiyaan nimnlikhit hai :
  al mussabira, al muffakira, al vahm, al hafijaa athwa al zakira .
 manushyon evam pashuon ko visheshon kaa bodh indriyon dwaara hota he, manushya saamaanya kaa gyaan buddhi shakti dwaara karata he. manushya kii bauddhik aatma athwa 'aggal' ko shaareerik shaktiyon se pruthak apni nij kii shaktiyon kaa gyaan rahata he. ise ek pruthak evam swatantra satta ke rup main manyata dena thik hoga, yadhyapi sanyogvash sharir se iskaa sah sambandh he.
 jahaan tak bhautik vigyaan kaa prashn he, ebn sina prakruti kii shaktiyon kii charchaa karte hai, jo teen prakaar kii hoti hai - yatha gurutv jo ki sharir kaa hi ek aavashyak tatv he jisamen ye shaktiyaan pai jaati hai - ve shaktiyaan jo sharir ke baahar rahete hue bhi us par prabhaav daalati hai, jaise kaaran, gati yaa viraam or inke alaava ve shaktiyaan jo gati kaa utpaadan sidhe hi bina kisi bahari uttejnaa ke kar detii hai. koi bhi shakti aseem nahin he, inhen ghataya badhaayaa ja saktaa he tathaa inke parinaam hameshaa aseem hote hai. yadhyapi kaal yaa samay swayan gati nahin he, tathaapi vah nakshatron kii gati ke sahare janaa evam mapa ja saktaa he. al kindi kaa anusaran karata hua ebn sina sthaan kii paribhaasha is tarah prastut karata he 'ki yah aadhaan kii vah seemaa he jo dhaarit yaa samavisht se jaakar milti he', tathaa jise ham shunya kehete hai, vah keval ek naam tathaa asambhavit vastu he.
 ebn sina ishwar ko hi 'aavashyak satta' tathaa paramtatv maanata he. bhautik vigyaanon main jin padaarthon kaa adhyayan kiya jaataa he ve keval sambhavit 'vastuen' hai. puure anant main ek maatr ishwar hi aavashyak rup se astitvavan rahata he.
 darshan kaa prayojan ishwar ko jaananaa or jitna sambhav ho sake, utana usee ke samaan hona he. ebn sina ke anusaar isaki prapti hamen shiksha evam ishwariya divya drushti ke dwaara ho sakati he.
 gyarahavin sadi ke mode par aakar purv main arabi darshan ek ant par aa pahunchataa he. al gzali darshanikon ke upadeshon kaa sidhaa virodh apni pustak 'tahafat ul falsipha' main dharm ke hit ke liye karata he or darshan kii is kshamta se bhi, ki vah satya tak pahunch saktaa he, inkaar karata he. use darshanik paddatiyon main vyakti ke amartv kaa siddhant tathaa ishwar ke purvagyaan evam purvavidhan main vishwaas kii baat dikhaai nahin detii jiske dwaara aisa mana jaataa he ki ishwar jivan kii choti choti ghatnaon ko pehle se hi jaanata he or unhen pehle hi dekh le saktaa he tathaa kisi bhi samay unamem hastkshep kar saktaa he. al gzali kii pustak ke prabhaav ke prakaashan ne darshanikon kaa munh band kar diya.
 arabi darshan ne phir bhi apana astitv kaayam rakhaa or spain moore khalipha tantra main failaa. visheshat: iskaa prasar kardova main hua jo prasiddh shikshasthali thi or jahaan muslim, yahudee or isai bina kisi dakhlandaji ke saath baithkar padhate the. paashchaatya muslim vichaarkon ibni rashd  sabase adhik mahatv ke the. mank ke shabdon main 'arestu kii kritiyon ke sabase gambhir bhashyakaar main unki gananaa thi.' iske saath saath ve muslim vidhaan ke ek safal vyakhyaakaar bhi the. bahut dinon tak europe main ebn rashd sarvaadhik shraddha ke paatr rahe or unki kitaaben vibhinn vishvavidhyalayon main padhi jaati raheen. unke darshan kii tikaayen europe kii bahut-si bhashaaon main maujuud thim.
 ibni baja, ebn misk baih, shaikh shahabuddin jo shaikh ul isharaq ke naam se vikhyath the, aadi kuch anya prasiddh muslim darshanik hai.
 yah ab ek pratisthapit tathy ho chukaa he ki muslim darshanikon ke apane swatantra drushtikon rahe hai jinhone greek vichaaron kaa anukaran to dur, unki swatantra aalochana kii tathaa unhen atpsangatiyon evam aatmavirodhon se shuddh karne kaa prayaas kiya.
