 sarvoday, angrej lekhak ruskin kii ek pustak antu dis last kaa gandhi ji dwaara gujarati main anudit ek pustak he. 'antu da last' kaa arth he - is antavaale ko bhi. sarvoday kaa arth he - sabakaa udai, sabakaa vikaas. 
 sarvoday bharat kaa purana adarsh he. hamaare rishiyon ne gaaya he-"sarvepi sukhin: santu". sarvoday shabd bhi nayaa nahin he. jain muni samantabhadra kehete hai - sarvapadamantakaran nirantan sarvodayan tirthamidan tawaiv. "sarv khalvidan brahm", "vasudaiv kutunbakan", athwa "soham" or "tatvamasi" ke hamaare puraatan aadarshon main "sarvoday" ke siddhant antarnihit hai.
 sarvoday samaaj gandhi ke kalpanaao kaa samaaj tha, jiske kendra me bhartiya gram vyavastha thi. vinoba ji ne kaha he, sarvoday kaa arth he - sarvaseva ke madhyam se samast praaniyo kii unnati. sarvoday ke vyavhaarik swarup ko ham bahut hd tak vinoba ji ke bhudaan aandolan me dekh sakate he.
 subahavaale ko jitna, shamwale ko bhi utana hi-pratham vyakti ko jitna, antim vyakti ko bhi utana hi, isamen samanta or advait kaa vah tatv samaaya he, jisapar sarvoday kaa vishaal prasaad khadaa he. 
 1 aatm-sanyam
 2 shoshanheen samaaj
 3 sarvangin vikaas
 4 lokaneeti ke aadhaar par shashan
 5 satta kaa vikendrikaran
 "sarvoday" kaa adarsh he advait or uski niti he samanvay. maanavkrut vishmata kaa vah ant karnaa chahta he or prakritik vishmata ko ghataana chahta he. jeevamaatr ke liye samaadar or prayek vyakti ke prati sahanubhuti hi sarvoday kaa maarg he. jeevamaatr ke liye sahanubhati kaa yah aput jab jivan main pravaahit hota he, tab sarvoday kii lata main surabhipurna suman khilte hai. darwin ne kaha-"prakruti kaa niyam he, badi machhlee choti machhlee ko khaakar jivit rahati he." huxley ne kaha-jio or jeene do." sarvoday kahata he-"tum dusron ko jilane ke liye jio." dusron ko apana banane ke liye prem kaa vistaar karnaa hoga, ahimsa kaa vikaas karnaa hoga or shoshan ko samaapt kar aaj ke saamaajik mulyon main parivartan karnaa hoga."
 "sarvoday" aise vargvihin, jativiheen or shoshanmukt samaaj kii sthapana karnaa chahta he, jisamen prayek vyakti or samooh ko apane sarvangin vikaas kaa saadhan or avasar mili. vinoba kehete hai-"jab ham sarvoday kaa vichaar karte hai, tab oonch-neech bhaavshaalee varnavyavastha diwaar kii tarah samaane khadi ho jaati he. use tode bina sarvoday sthapit nahin hoga. sarvoday ko safal banane ke liye jatibhed mitaanaa hoga or aarthik vishmata dur kerani hogi. inako mitaane se hi sarvoday samaaj banegaa."
 "sarvoday aisi samaajarachna chahta he gimen varna, varg, dharm, jati, bhashaa aadi ke aadhaar par kisi samudaay kaa na to sanhaar ho, na bahishkaar ho. sarvoday kii samaajarachna aisi hogi, jo sarv ke nirmaan or sarv kii shakti se sarv ke hit main chale, jisamen kam yaa adhik shaareerik samathrya ke logon ko samaaj kaa sangrakshan samaan rup se praapt ho or sabhi tulya paarishramik ke hakdaar maane jaaen. vigyaan or loktantr ke is yug main sarv kii kranti kaa hi mulya he or vahi saare vikaas kaa maapdand he. sarv kii kranti main poonji or buddhi main paraspar sangharsh kii gunjaaish nahin he. ve samaan str par paraspar poorak shaktiyaan hai. swabhaavat: sarvoday kii samaajarachna main antim vyakti samaaj kii chintaa kaa sabase pehle adhikari he.
 sarvoday samaaj kii rachana vyaktigat jivan kii shuddhi par hi ho sakati he. jo vrath niyam vyaktigat jivan main "mukti" ke saadhan hai ve hi jab saamaajik jivan main bhi vyavahrut honge, tab sarvoday samaaj banegaa. vinoba kehete hai-"sarvoday kii drushti se jo samaaj rachana hogi, uskaa aarambh apane jivan se karnaa hoga. nijee jivan main asaty, hinsa, parigrah aadi hua to sarvoday nahin hoga, kyonki sarvoday samaaj kii vishmata ko ahimsa se hi mitaanaa chahta he. samyavaadee kaa dhyey bhi vishmata mitaanaa he, parantu is achche saadhy ke liye vah chaahe jaisaa saadhan istemaal kar saktaa he, parantu sarvoday ke liye sadhanshuddhi bhi aavashyak he."
 gandhi ji bhi kehete he-"samaajwaad kaa prarambh pehle samaajawaadee se hota he. agar ek bhi aisa samaajawaadee ho, to usapar shunya badaye ja sakate hai. har shunya se uski keemat dasguna bad jaaegi, lekin agar pehla ank shunya ho, to uske aage kitne hi shunya badaye jaaen, uski keemat phir bhi shunya hi rahegi."
 isiilie gandhi ji satya, ahimsa, astey, aparigrah, brahmacharya, aswad, sharirshram, nirbhayata, sarvadharmasamanvay, asprishyata or swadeshi aadi vraton ke paalan par itnaa jor dete the.
  paarishramik kii samanta - jitna vetan nai ko utana hi vetan vakil ko. "antu dis last" kaa yah tatv sarvoday main purnat: gruhit he. samyawad bhi paarishramik main samanta chahta he. yah tatv donon main samaan he.
  pratiyogita kaa abhaav - pratiyogita sangharsh ko janm detii he. samyavaadee ke liye sangharsh to param tatv hi he. parantu sarvoday sangharsh ko nahin, sahakaar ko maanata he. sangharsh main hinsa he. sarvoday kaa sara bhawan hi ahimsa kii neenv par khadaa he.
  sadhanshuddhi - samyawad saadhy kii prapti ke liye sadhanshuddhi ko aavashyak nahin maanata. sarvoday main sadhanshuddhi pramukh he. saadhy bhi shuddh or saadhan bhi shuddh.
  anuvanshik sanskaron se laabh uthaane ke liye trustiship kii yojana - vinoba kehete hai-""sampatti kii vishmata kritrim vyavastha ke kaaran paidaa hui he, aisa maanakar use chhod bhi den, to manushya kii shaareerik or bauddhik shakti kii vishmata puri tarah dur nahin ho sakati. shikshan or niyaman se yah vishmata kuch ansh tak kam kii ja sakati. kintu adarsh kii sthiti main is vishmata ke sarvatha abhaav kii kalpana nahin kii ja sakati. isliye sharir, buddhi or sampatti in teenon main se jo jise praapt ho, use yahi samajhnaa chahie ki vah sabake hit ke liye hi mili he. yahi trustship kaa bhav he. apni shakti or sampatti kaa trustee ke naate hi manushyamaatr ke hit ke liye prayog karnaa chahie. trustiship main aparigrah kii bhaavana nihit he. samyawad main anuvanshikta ke liye koi sthaan nahin he. uski niti to abhijatya ke sanhaar kii rahi he.
  vikendrikaran - sarvoday satta or sampatti kaa vikendrikaran chahta he jisase shoshan or daman se bachaa ja sake. kendrikrut audyogikaran ke is yug main to yah or bhi aavashyak ho gaya he. vikendrikaran kii yahi prakriya jab satta ke vishay main lagu kii jaati he, tab isaki nishpatti hoti he shashanmukt samaaj main. samyavaadee kii kalpana main bhi rajasatta tej garmi main rakhe hu ghi kii tarah ant main pigal janevaali he. parantu uske pehle use jame hue ghi kii tarah hi nahin, balki tratski ke sir par maare hue hathode kii tarah, thos or majboot hona chahie. . parantu gandhi ji ne aadi, madhya or ant teenon sthitiyon main vikendrikaran or shashanmuktata kii baat kahi he. yahi sarvoday kaa maarg he.
 is samay sansar main utpaadan ke sadhano ke swaamitv kii do paddatiyon prachlit hai - nijee swaamitv or sarkaar swaamitv . nijee swaamitv poonjeewaad he, sarkaar swaamitv samyawad. poonjeewaad main shoshan he, samyawad main daman. bharat kii parampara, uski pratibha or uski paristhiti, teenon kii maang he ki vah raajnneetik or aarthik sanghathan kii koi teesri hi paddati viksit kare, jisase poonjeewaad ke "nijee abhikram" or samyawad ke "samuhik hit" kaa laabh to mil jaae, kintu unke dosha se bachaa ja sake. gandhi ji kii "trustiship" or "gramswarajya" kii kalpana or vinoba kii is kalpana par aadhaarit "gramdaan-gram swarajya" kii vistrut yojana main, donon ke dosha kaa parihaar or gunon kaa upyog kiya gaya he. yahan swaamitv na nijee he, na sarkaar kaa, balki gaanv kaa he, jo swytt he. is tarah sarvoday kii yah kranti ek nai vyavastha sansar ke saamne prastut kar rahi
