 
 falun gong yaa falun dapha ek ucch str kaa sadhana abhyaas he jo brahmad kii prakruti — satya, karunaa or sahansheeltaa par aadhaarit he
 sadhana kaa arth he swayan ko nirantar in brahmad ke siddhanton ke anuroop behatar karnaa. “abhyaas” kaa arth he – falun dapha ke paanch saral vyaayaamon kaa abhyaas karnaa. sadhana aavashyak he; abhyaas is prakriya kaa poorak he.
 samay ke saath, dapha ke siddhant brahmad ke sabase gambhir or gahare satyon kaa anaavaran karenge. sidhaanton ke anusaar chalane par, falun dapha abhyaasi bahut unche staron tak pahunch sakate hai, jivan ke vaastavik arth kaa gyanoday kar sakate hai, tathaa apane mul aatmaswaroop ki ore laut sakate hai.
 vaise to vyaayaamon kaa aantarik arth gaharaa he, lekin ve tanaav ko kam karne or swasthya evam fitness main bahut sudhaar laa sakate hai.
 falun dapha kaa ek pracheen itihaas he. yah har peedi main ek guru se ek shishy ko hi sikhaaya jaataa tha. shishy baad main apana shishy banaata jise vah shikshaayen hastantarit karata, itihaas main is prakaar se is pratha ko hastantarit kiya jaataa.
 1992 main, shri lee hongzi ne pehali baar falun dapha saarvajanik rup se china ke nagar, changachun main sikhaaya, or phir desh bhar main apane vyaakhyaan jari rakhe. jinhone usamen bhaag liya unhen vyapak laabh hua or ki ve apane mitron or parivaar ko bhi bataane lage.
 parinamswaroop, ek dusre ko bataane ke dwaara abhyaasiyon kii sankhya bahut teji se badi, 1998 tak keval china main hi kam se kam 7 crores logon ne abhyaas armbh kar diya.
 aaj, dapha kaa abhyaas 100 se bhi adhik deshon main 10 crores se adhik logon dwaara kiya jaataa he, tathaa ise bahut se sammaan praapt hue hai.
 falun dapha ke abhyaasi apane shinshing ko badhaane kaa prayaas karte hai or apane mohabhaav hataakar dayaalu, adhik eemaandaar or adhik sahansheel banate hai. jo jitna apane shinshing ko badhaane main sakasham hota he, use zuaan falun kii shikshaaon kii utani hi gahari samaj praapt hogi. 
 falun dapha ke abhyaasi saadhaaran samaaj ke jatil maahaul main saamaanya rup se rahete hue sadhana karte hai. is abhyaas main sabhi rashtriyata, jati, saamaajik or aarthik prishthbhumi, ling, umr, vyavsaayon, or vibhinn dharmon ke logon kaa swaagat he, or ve apane swatantra man se, apni gati se or jab tak chahen iskaa abhyaas kar sakate hai.
 falun gong• isamen falun dapha ke sidhaanton kii charchaa or abhyaas kaa varnan diya gaya he• vyaayaam kaise karen yah udhaaharan dwaara samajhaayaa gaya hai
 zuaan falun• falun dapha kaa vyapak vivaran he jo guru lee hongzi ke nau vyakhyano kaa sangrah he• zuaan falun falun dapha ke liye nishchit maardarshak he
 falun dapha ke paanch abhyaas sangrah hai jo dhimen, saumy or seekhney main aasaan hai.
 pehla vyaayaam, "buddha sahastra hast pradarshan vyaayaam", khinchaav dwaara sabhi shakti nadiyon ko kholane par kendrit he. doosraa vyaayaam, "falun sthir mudra vyaayaam", yah shant bhav main khadey rahane kaa vyaayaam he jisamen chakra ko thaamne kii chaar mudraaen he. falun sthir mudra vyaayaam ek saghan sadhana kaa tarika he, jo vivek badhaata he str unchaa karata he va divya shaktiyon ko sudrudh karata hai. teesraa vyaayaam, "brahmad ke do chhoron kaa bhedan vyaayaam", is vyaayaam kaa uddeshy brahmad kii shakti kaa bhedan karnaa va uskaa sharir kii bhitari shakti ke saath vilay karnaa he. bahut adhik maatra main shakti baahar nikaali jaati he va lee jaati he. bahut hi kam samay main abhyaasi rogagrast va kaali chi apane sharir se bahaar nikaal sakate hai tathaa samuchit maatra main brahmad ki shakti andar le sakate hai, jisase unka sharir nirmal va shuddh hota he. chauthaa vyaayaam, "falun divya paripath vyaayaam", yah vyaayaam manushya ke sharir kii shakti ko ek bahut bade kshetra main failane ke yogya banaata he. pachanva vyaayaam ek shantipurna abhyaas karne kaa vyaayaam he, "divya shaktiyon ko sudruth karne kaa vyaayaam", is vyaayaam main sahajata se shant avasthaa main zyada se zyada der baithna hota he.
 falun dapha kii pramukh visheshta falun yaa siddhant chakra he. falun pratik yin-yang ke vibhinn roopon or swastik se bana he. yin-yang pratik paaramparik rup se tao vichaardhaara se hai, jabaki swastik sahasrabdiyon se buddha vichaardhaara ke sadhana ke tareekon ke saath juda rahaa he.
 falun gong kaa abhyaas duniyabar main 114 se adhik deshon main 10 karod se adhik logon dwaara kiya ja rahaa he. lekin dukh kii baat yah he ki china, jo falun gong kii janm bhoomi he, vahaan iskaa daman kiya ja rahaa he. iske swasthya laabh or aadhyatmik shikshaaon ke kaaran china main falun dapha itnaa lokapriy hua ki 1999 tak kareeb 7 se 10 karod log iskaa abhyaas karne lage. chini communist party kii membership us samay 6 karod hi thi. iskaa badhata janaadhar chini shaskaon ko khalane laga. chini communist party ne falun dapha kii shantipriy prakruti ke baavjood ise apane prabhusatta ke liye khatra mana or 20 july 1999 ko isapar pabandi laga di or ise kuch hi maheenon main jad se ukhaad dene kii muhim chalaa di.
 pichley 16 varshon se chini communist party falun gong ko dabaane ke liye krur daman kar rahi he. lakhon falun gong abhyaasiyon ko bandi bana liya gaya, lebar camp main bheja gaya, unki jameen-jaaydaad jabt kar leen. abhyaasiyon ko shaareerik or maansik yatnaaen di jaati hai or abhyaas ko chhodane ke liye brainwash kiya jaataa he. china main saikadon lebar camp hai jahaan lakhon falun gong abhyaasi kaid hai. inhi kaidiyon kaa shoshan kar unase muft khilone, kapade, murtiyan or anya utpaada banawaaye jate hai. yahi kaaran he ki ye itane saste hote hai.
 pichley kuch varshon main china antarrashtriya str par ang pratyaropan ke liye paryaton centre ke rup main ubhara he. hajaaron log vahaan ang pratyaropan ke liye jate hai. kintu unhen yah jaankaree nahin he ki ye ang kahan se aate hai.
 pichley 15 varshon se china main salanaa 10,000 se adhik ang pratyaropan hue hai. china main ang daan main dene kii pratha nahin he. to ye ang kahan se aate hai? ascharyajanak yah he ki china main ang pratyaropan kii pratiksha avadhi bahut kam he – keval kuch hafte. jabaki duusare deshon main anukool ang milane main varshon lag jate hai. to yah kaise sambhav he? 
 yah avishwasaneey lagata he, kintu china main angon ke pratyaropan ke liye ang na keval mrityudand praapt kaidiyon se aate hai, balki badi sankhya main kaid falun gong abhyaasiyon se aate hai. china main maanviya ang pratyaropan ke is aparaadh main bade paimaane par avaidh dhan kamaaya ja rahaa he. cornia kii keemat 30,000 dollar he to liver or kidney kii 1,80,000 dollar. china ke avaidh maanviya ang pratyaropan udyog kaa salanaa kaarobaar 1 billian dollar kaa he. 
 swatantra jaanch dwaara yah prakaash main aayaa he ki chini shashan, sarkari aspataalon kii mileebhagat se, kaidiyon ke avaidh maanviya ang pratyaropan ke aparaadh main sanglit he. china main kaid falun gong abhyaasi is maanavtaa ke viruddh aparaadh ke mukhya shikaar hai. is amanviya krity main hajaaron falun gong abhyaasiyon kii hatya kii ja chuki he. unke ang jaise kidney, liver, cornia, fefde aadi nikaal kar avaidh maanviya ang pratyaropan ke liye unche daam par bech diya jaataa he. in khabaron se vichlit ho kar canada ke purv state secretary or maanavadhikaar maamalon ke vakil david matas ne is vishay par shodh aarambh kii. unhone 2006 main apni 140 pej kii report jari kii jiske nishkarsh main in aaropon kii pushti kii gayi. kilgaur or matas report ke anusaar san 2000 or 2005 ke bich china main kareeb 150,000 se 200,000 ang pratyaropan kiye gaye jiname angon kaa strot agyaat he. 
 swatantra jaanchakarta or china visheshgy ne 2014 main apni teesri pustak “da sloter” kaa prakaashan kiya. ithan gutman ke anusaar china main san 2000 or 2008 ke bich 64000 falun gong abhyaasiyon unke angon ke liye maut ke ghat utaar diya gaya. 
 china main ang pratyaropan ke liye falun gong abhyaasiyon ki hatya kii khabaron ke pramaan milane par anek deshon ne san 2006 se sakht kadam uthaane shuru kar diye. australia, taiwan, spain, israel or italy kii sarkaron ne apane nagarikon ke liye china main ang pratyaropan ke liye paryaton par paabandi laga di. american congress ne vidheyak H.RES.281 dwaara china main kaidiyon ke ang pratyaropan kii pratha ko rokane ke liye aadesh paarit kiya gaya. 2013 main european sansad ne china main avaidh maanviya ang pratyaropan kii pratha ko rokane ke liye vidheyak paarit kiya.
 disambar 2014 main, chini adhikariyon ne gyaapan diya ki janvari 2015 se mrityudand praapt kaidiyon ke ang pratyaropan kii pratha ko samaapt kar diya jaayegaa. china kaa ye kadam antarrashtriya samudaay kii ninda rokane ke liye ek chhalaava maatr he. saath hi, isamen is un pramaanon kii bhi andekhi kii gayi he ki china main pratyaropan ke liye adhikansh ang vahaan kaid falun gong abhyaasiyon kii hatya dwaara praapt hote hai. china main billian dollar ang pratyaropan udyog aaj bhi punap rahaa he, or pramaan bataate hai ki is ghinauni pratha main koi badlaav nahin aayaa he.
