 prajnan kii vah kriya jisamen do yugmakon ke milane se bani rachana yugmaj dwaara naye jeev kii utpatti hoti he, langik janan kehalaati he. yadi yugmak samaan akruti vaale hote hai to use samayugmak kehete hai. samayugmakon ke sanyog ko sanyugman kehete hai. yugmanaj yaa to sidhe paudhe ko janm detaa he yaa viraami yugmanaj ban jaataa he jise jaigospore kehete hai. is prakaar ke langik janan ko 'samayugmi' kehete hai.
 langik janan kii prakriya ke do mukhya charan hai - ardhasutri vibhaajan tathaa nishechan . 
 langik janan kii utpatti kaise hui, yah ek paheli he. is vishay main kai vyakhyaayein prastut kii gayi hai ki alangik janan se langik janan kyon viksit hua.
 kai protists yon punarutpaadan, bahukoshikeey paudhon, jaanwaron, or kavak ke rup main karte hai. eukeriotic jeevashm record main, yon prajnan pehali baar 1.2 arab saal pehle proterosoik ion main dikhaai diya tha. sabhi yon punarutpaadan eukeriotic jeev sambhawatah ek ekal cell vaale aam purvaj se nikalate hai. yah sambhav he ki sex kaa vikaas pehle eukeriotic cell ke vikaas kaa ek abhinn hissaa tha. aisi kuch prajatiyaan hai jo duusari baar is feechar ko kho chuki hai, jaise ki badeloidia or kuch partnocarpec paudhon.
 adhik viksit paudhon main fal or beej dwaara langik janan hota he. unke phulon main nar gamit or maadaa yugmak hote hai, jinke sayujya se yugmaj banate hai. ye beej ke andar bhrun main viksit ho, ankur banakar nae paudhon ko janm dete hai.
 gamit bahut sookshm or eckoshikeey hote hai. langik janan main do vibhinn janakon kii aavashyaktaa hoti he. kabhi-kabhi ek hi prakaar ke do gamit milakar janan karte hai. aise milan kaa samagam kehete hai. do vibhinn gamiton ke milane ko nishechan kehete hai. shaiwal or kavak sadrush nimna shrenee ke paudhon main samagam se janan hota he or ucch shrenee kii vanaspatiyon main nishechan se. jin paudhon ke gamit main nar or maadaa kaa vibhed nahin hota unhen samayugmak kehete hai or aise paudhon ko samayugmi . nishechan main nar or maadaa ke milane se jo banaata he use shukritand, gamit ko assam yugmak or paudhe ko asamayugmiya yaa vividhpushpi kehete hai.
 janan kii uparyukt vidhiyon ke atirikt kuch anya vidhiyon, jaise ajeevanujanan, apyugmajanan or asechan janan se bhi janan hota he.
 praaniyon main langik janan kii kai vidhiyaan hai, jinamein pramukh vidhiyaan hai-
 saamaanya langik janan main do janyu koshikaaye milakar ek yugmaj banaati hai. do jantuon kii utpatti do vibhinn lingon ke janakon main hoti he. nar janyu ko shukranu or stri janyu ko dimb yaa andanu kehete hai. ye janyu vishesh avyavon arthath jandon main utpann hote hai. nar janad ko vrushan or stri janad ko andashay kehete hai. purvokt donon janyuon ke milan ko sansechan kehete hai. sansechan ke falswaroop yugmaj kaa nirmaan hota he. yugmajon ke khandikaran se bhrun banataa he or viksit hokar shishu rup main janm letaa he.
 vrushan shukrajnan nalikaaon se bana hota he. prayek nalika kii ant:bhitti bhruneey apithilium kii bani hoti he, jiske gunan or vibhedikaran se shukranu banate hai. yah prakriya teen kramon main hoti he. pehla kram gunan avasthaa, doosraa kram vruddhi avasthaa or teesraa kram paripakv avasthaa kaa he. bhruneey apithilium kii sabhi koshikaaye nirmaan main sakasham hoti hai, par kuch hi usamen bhaag leti hai. ye koshikaaye sutaravibhaajan dwaara jyamitiya anupaat main vibhajit hoti hai. vibhaajan se bani koshikaon ko shukranu-koshik-jan kehete hai. shukranu-koshika-jan bade sookshm hote hai. inke andar poshak padaarth ekatrit hene se ye badhane lagate hai. aisi varghit koshikaon ko praathmik shukranu koshika kehete hai. ye phir paripakv avasthaa main pravesh karti hai. yahan praathmik shukranu koshikaon kaa do baar vibhaajan hota he. pratham vibhaajan ardhasuthran yaa hraas vibhaajan kaa he. is vibhaajan ke purv praathmik shukranu koshik ke cendrak main upasthit chromosome kii sankhya dwiguneet hoti he, par ardhasuthran ke samay paitruk chromosome antargranthan dwaara jodon main vyavasthit he jo hai. antargranthan main koi do chromosomi jode nahin banaate varan aise hi chromosome jode banaate hai jo samadharmi yaa saman shakti or rachana ke hote hai. is prakaar ardhasuthran main paitruk chromosomon kii sankhya agunit ho jaati he. koshikaaye ab dwitiya shukranukoshika ho jaati hai. dwitiya shukranukoshika kaa ek baar phir vibhaajan hota he jise samasutran kehete hai. isse purvashukranu banate hai, jo dhire dhire roopantarit hokar shukranu ban jate hai.
 lakshanik shukranu ke teen bhaag - sir, madhya khand yaa greeva or punch - hote hai. vibhinn shukranuon ke sir vibhinn aakaar ke hote hai. adhikansh ke andakaar, par kis ke chadnuma, kisi ke kaagapench se tede yaa anya prakaar ke bhi hote hai. inke agrim sire par nukila agrastha bhaag yaa acrosom hota he. madhya khand praaia: chota or belanaakaar hota he. punch kaa akshasutra isi main lipta rahata he. punch tantu ke rup main lambii or kramash: patali hoti jaati he or kashabh kii bhanti gatisheel hoti he. yah shighratapurvak hilti-dulti rahati he, jisase veeryadrav, yaa jal main tairkar andanu main pravesh karne ke liye shukranu aage badhata he.
 andashay kii koshikaon se andey utpann hote hai. andey kii bhi gunan avasthaa, vruddhi avasthaa or paripakv avasthaa hoti he. andashay kii kuch utpaadak koshikaon ke gunan vibhaajan se dimb koshikajan banate hai. koshikajanon main andpit ekatra hokar badhate hai or badhkar praathmik dimbkoshika banate hai. inkaa phir se hraas vibhaajan hota he or ye do alag alag koshikaon main bant jate hai. inamen ek bahut choti or duusari badi hoti he. choti ko pratham dhruviya pind ore badi ko dwitiya dimbkoshika kehete hai. dwitiya dimbkoshika kaa sutaran vibhaajan hoti he. yahan bhi ek choti or duusari badi hoti he. badi ko paripakv yaa praudh anda or choti ko dwitiya dhruviya pind kehete hai. praathmik dhruviya pindon kaa bhi sutaran hokar dhruvakoshika praapt hoti hai. dhruviya rachanaayen janan ke kaam ke liye bekaar hoti hai.
 ardhabhrun yaa hraas vibhaajan is kaaran aavashyak he ki is prakaar utpann janyuon ke sanyog se jo yugmaj bane unamem paitruk sutron kii sankhya utani hi rahe jitani us jati ke liye aavashyak he, anyathaa santan main paitruk gunon ke badal jane kii sambhaavna ho sakati he. paitruk sutron kii sankhya nishchit rakhane ke liye yugmaj jagak ke samay unka hraas vibhaajan aavashyak he.
 dimb ke shukranu se milane par hi nae jeev kii utpatti hoti he. jin praaniyon main langik janan hota he, unamem dimb or shukranu do vibhinn lingwale praaniyon main utpann hote hai. inkaa sayujya nar or maadaa ke milakar sambhog karne se hota he. sambhog ke samay dimb or shukranu nikat to aa jate hai, par shukr kaa dimb ke saath milakar ek ho janaa, arthath dimb kaa nishechan kai baton par nirbhar karata he. paristhitiyon ke anukool na hone par andey kaa sansechan nahin hota. sansechan ke liye nimnlikhit paristhitiyaan aavashyak hai :
 ant: sansechan karanevaale praaniyon main andon kii sankhya bahut kam hoti he or ek baar main ek yaa kuch hi santan utpann hoti he, par jin praaniyon main bahya sansechan hota he, dimb kii sankhya atyadhik hoti he or andon kii apeksha shukranuon kii sankhya to or bhi adhik. jab andon or shukranuon kaa sanyog jal main hota he, yugmajon ke liye anek baadhaayen rahati hai, jaise jal kaa taap, uski amlata yaa kshariyata, ; jal kii dhara kii gati, aasapaas ke anya jaleey praaniyon kii upasthiti ityadi. at: spishij kii shrinkhalaa banaae rakhane ke liye prakruti dimb or shukranuon kaa utpaadan adhik sankhya main karti he, kyonki in bahusankhyak andon ore shukranuon main se anek andey or shukranu uparyukt kaarnon main se koi bhi pratikul kaaran hene par asansechit avasthaa main mar jate hai. sansechan ke liye ek dimb ko ek hi shukranu kii aavashyaktaa hoti he. manushya ke ek baar ke maithun main skhlit veery main saamanyat: shukranuon kii sankhya 22,60,00,000 anumaanit kii gai he. inamen keval ek hi shukranu dimb ko sansechit karne kaa kaam karata he. prayek dimpotsurg main keval ek hi dimb dimbugranthi se nikalataa he.
 jyon hi koi kriyasheel shukranu apane hi spishij ke praani ke dimb ke sampark main aata he tyon hi vah usamen pravesh kar jaataa he. shukranu kaa sir to dimb ke andar ghus jaataa he, kintu uski punch tuutakar baahar hi rah jaati he. dimb main shukr pravesh kar uske andar anek ghatnaon ko uttejit karata he. sabase pehle vah dimb main kisi anya shukranu ke pravesh ko roktaa he. yah kaam is prakaar hota he :
 sansechit andey ke bahya str se ek prakaar kaa rasinic srav nikalataa he, jo anya shukranu ko dimb kii ore aakarshith na kar vikarshith karata he athwa dimb ke baahar chaaron ore ek prakaar kii jelly jaisi jhilli ban jaati he, jisase shukranu kaa pravesh nahin ho paata athwa abhedya bhitti se ghira dimb kaa bilkul chota chhed, microple ek shukranu ke pravesh karte hi band ho jaataa he.
 dimb main pravisht karne par shukranu nirdhaarit path se cendrak kii ore agrasar hote hue dimb ke purvakendrak se miltaa he or shukranu tathaa dimb donon hi ke purvakendrak ghulmilakar chromosome banaate hai, jo koshika dravya main swatantra pade rahete hai. dimb ab yugmaj ban jaataa he. dimb kaa centrosonom lupt ho jaataa he, par shukranu kaa centrosom do bhaagon main bant jaataa he or ek gatisheel tarku kaa nirmaan karata he. is tarku ke ayanvrutt ke chaaron ore chromosamem apni apni jagah le lete hai or sansechit dimbkosh kaa vibhaajan or vikaas shuru hokar bhrun kaa nirmaan hone lagata he.
 janyuon kaa sayujya kaise hota he, isapar vichaar karne se pataa lagata he ki adhikansh dashaon main to sanyog se hi nar janyu tairte-tairte maadaa janyu ke sampark main aa jaataa he, par kuch dashaon main shukranu sidhe nirdisht lakshya kii ore badhate hai. iskaa kaaran shukranu kaa kisi vishesh rasinic dravya kii ore aakarshith hona he. is rasinic dravya ko dimb utpann karata he. ise rasinic karshan kehete hai. par har dasha main rasinic karshan nahin hota. aisa samajha jaataa he ki nar janyu or maadaa janyu main dhruviya antar hota he, jisase ve paraspar aakarshith hote hai. aakarshan kaa vaastavik kaaran kya he, yah nishchit rup se abhi nahin kaha ja saktaa.
 sambhog ke samay maadaa praaia: niskriy rahati he or nar main maadaa ke aalingan ke liye vividh bhanti ke aalingan avyav viksit hote hai. kuch praaniyon main gaun lakshanik lakshan, jaise maanav nar main dadhi, muchhen or nari main inkaa abhaav kintu viksit stan kaa hona or chidiyon main vividh bhanti ke rangon se yukt par ityadi, paae jate hai. yah gaun lakshan gyanendriyon ko prabhavit kar nar tathaa maadaa kaa sanyog karaane main sahaayak hote hai. kuch praaniyon main kuch aise bhi sahaayak avyav paae jate hai, jo santan kii raksha ke liye hote hai. anek praaniyon main sansechan ke pashchaat maan-baap kii jimmedaariyaan samaapt ho jaati hai or yugmaj bina kisi dekharekh ke viksit hote hai, kuch praaniyon main bachche apana laalan paalan swayan karte hai, par kuch praaniyon main maan baap apni santan kii raksha kaa bada dhyaan rakhte hai. ve andey yaa bhrun kii raksha ke liye koi upyukt sthaan chunate hai. kuch unako band rakhane kaa upaay bhi karte hai. iske liye ve koe kaa nirmaan karte hai. anya jantuon main andnikshepak hote hai, jinamein ve andey surakshit rakhte hai athwa kisi jivit yaa mrit praani ke utak se ve yahi kaam lete hai. vahiin andey kaa vikaas hota or dimbh banate hai.
 kuch praaniyon ke andey yaa dimbh maan yaa baap se chipke rahete hai. kuch maan baap unhen galfdon main liye phirte hai, kuch shishutheliyon main, jaise crusteshia main, kuch swartheliyon main, kuch faili hui dimvahiniyon main or kuch marsupiyal theliyon main liye phirte hai.
 kuch praaniyon main dimb or shukranu kaa sanyog mata ke sharir ke andar hi hota he or yugmaj kaa khandikaran evam bhrun kaa vikaas bhi vahiin hota he. bhrun ke purna viksit ho jane par shishu mata ke garbh se prasav dwaara baahar chalaa aata he. jitne dinon tak bhrun mata ke garbh main rahata he, utane samay ko garbhakaal kehete hai. is prakaar ke vikaas ko ant: vikaas kehete hai. kuch machhliyon, chhipakaliyon or pakshiyon main dimb kaa sansechan maithun dwaara maadaa ke sharir ke andar hi hota he or yugmaj athav sansechit dimb churnamay aavaran se mandit hokar sharir ke baahar nikalataa he. bhrun kaa vikaas baahar hi hota he. purna viksit ho jane par baccha andey kii kholi ko todakar andey se baahar chalaa aata he. is prakaar ke vikaas ko bahya vikaas kehete hai. machhliyon, medhakon tathaa nimna koti ke anya praaniyon main dimb or shukranu donon hi sharir ke baahar skhlit kiye jate hai or vahiin unka sanyog hota he tathaa andey baahar hi bhrun main viksit hote hai. is prakaar sansechan bhi or vikaas bhi bahya hota he .
 gaay, bhens, bakrii, manushya ityadi, jinamein bhrun mata ke sharir ke bheetar parivardhit hota he or shishu jivit avasthaa main baahar nikalataa he, jarayuj kehalaate hai. inke vipareet machhlee mechak, saanp, chhipakali or chidiya jaise jantu, jinamein shishu andey se baahar nikalate hai, andj kehalaate hai.
 adhikansh dashaon main bhrun kaa poshan maan ke rakt se, aparaa sadrush kisi sanyojak dwaara hota he. kuch shark machhliyaan, ainablabs, kuch chhipakaliyon or staniyon main isi prakaar kii vyavastha pai jaati he. kuch praaniyon main janm ke pashchaat athwa andey se baahar aane par navjaat shishu ko maan-baap bhojan khilaate hai. staniyon main stan hota he, jisase doodh kaa srav hota he, yah doodh navjaat shishu kaa aahaar hota he. bahuteri chidiyon ke mukh se laar kaa srav hota he, jo chuujon kaa bhojan hota he. anyathaa chidiyaan dana chugakar shishu ke mukh main daal detii hai.
 sadharantaya vayask honaper janan prarambh hota he, par kuch praaniyon main jaise mizes or akzolatal main shishav avasthaa main hi janan prarambh ho jaataa he. ise asechan janan kehete hai. adhikansh praaniyon yaa paudhon kii jananritu, praaia: nishchit hoti he, dimb kaa vikaas ritu or vaataavaran par nirbhar karata he. anek chidiyon, kiton or anya praaniyon main vasant yaa greeshm ritu main janan kii kriyasheeltaa adhik hoti he. vaataavaran kii sthiti, taap, ardrata, shushkta ityadi sharirkriya ko prabhavit karti hai or inkaa prabhaav janan par bhi padataa he. bhojan ke saath hi janan kaa gaharaa sambandh he. jahaan vaataavaran ek sa rahata he, vahaan ke praaniyon main ritukal nishchit nahin hota, jaise philipine dwipon main jalwaayu kii paristhitiyon se hi kuch praaniyon kaa pravasan hota he or sahaayak jananendriyon main samayik, bahya yaa ant:parivartan hote hai. kuch praaniyon main janan jeevanaparyant chalata he, par kuch main umr kii vruddhi ke saath-saath janankriyasheeltaa mand pad jaati athwa bilkul ruk jaati he. adhikansh praaniyon main janankriyasheeltaa ke bad vishram kaal aata he or uske baad phir ritukal aarambh hota he. aisa kram shrinkhalaa main yaa ekantaranat: hota he. ucch koti ke praaniyon main, jinamein manushya bhi aata he, garam hona, raj:srav athwa andanu utpaadan bhi krambaddh hote hai.
 praaniyon ke sharir main kuch aisi granthiyaan hai, jinaki koi vaahni nahin he. in grathiyon se hormone banate hai, jo sidhe rakt main chale jate hai. raktapravaah ke saath saath ye samast sharir main ghoomte hai or sharir par bhinn-bhinn prabhaav utpann karte hai. ye kuch angon ko uddipt karte or kuch kaa daman karte hai. inamen piyush granthi or janangranthi kaa prajnan se bada ghanaa sambandh he .
 kuch praaniyon main nar jananendriya or nari jananendrit donon hoti hai tathaa shukranu or andey ek hi praani main utpann hote hai. ye ubhayalingi praani hai. inamen yaa to ek hi prakaar ke chromosome andar hi paraspar milakar janan karte hai, jise swayansesechan kehete hai, athwa do ubhayalingi jode khaakar paraspar ek duusare ke andey kaa sansechan karte hai, jise swayansansechan kehete hai, athwa do ubhayalingi jode khaakar paraspar ek duusare ke andey kaa sansechan karte hai, jise 'cross' kehete hai. kechuen, jonken, ghonghe or hydra pichley prakaar ke udhaaharan hai. swayansansechan birla hi paaya jaataa he.
 isamen andey or shukr ke sayujya kaa hona aavashyak nahin hota. ise akshatyounik janan bhi kehete hai. iskaa udhaaharan madhumakhiyaan or afids hai. madhumakhiyaan kuch sansechit or kuch asansechit yaa agarbhit andey detii hai. sansechit andey se shramik or rani madhumakhiyaan utpann hoti hai or asansechit andey se drone yaa nar madhumakhiyaan utpann hoti hai. kuch saamudrik praaniyon, jaise si archin main bhi asansechit andey se nae praani kaa utpaadan vaigyanikon ne sambhav kiya he. mechak ke andey ko sooyee se god kar tathaa uskaa vikaas kar bangchi utpann kiya gaya he. is prakaar bhautik or rasinic vidhiyon se bhi andey ko viksit hone ke liy safaltaapurvak prerit kiya gaya he.
 yakrut krimi or tiger sailamandar main janan kii ek apurv reeti pai jaati he, jise dimbhajanan kehete hai. isamen jab praani dimbhavstha main hi rahete hai or purna vayask nahin hue rahete tabhi janan karne lagate hai or santanvruddhi karte hai.
 
