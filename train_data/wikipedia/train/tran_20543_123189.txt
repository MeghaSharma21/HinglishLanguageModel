 saanskrithik kranti janavaadee ganraajya china main maao tse-tung dwaara chalaaya gaya ek saamaajik-raajnneetik aandolan tha san 1966 se armbh hokar san 1976 tak chalaa. maao us samay china kii communist party ke adhyaksh the. 16 may 1966 ko shuru hui yah kranti 10 varshon tak chali or isane china ke saamaajik dhaanche main kai bade parivartan kiye. is kranti kii shuruyaat kii ghoshnaa karte hue maao-tse-tung ne chetavanee di thi ki burjua varg communist party main apana prabhaav qaayam karke ek tarah kii taanaashaahee sthapit karnaa chahta he. vastav main saanskrithik kranti kaa abhiyaan maao ne apni party ko pratidwandviyon se chhutkaaraa dilaane ke liye shuru kiya tha.
 shuruyaat main maao or unke samarthakon ne hazaron red gardon ko ekajute karke unhen chini samaaj ke chaar puraane stambhon ko khatm karne ke liye kaha. ye chaar stambh the - puraane rivaaj, taur-tareeqe, samskruti or puraani soch.
 collejon ko band kar diya gaya taaki vidhyaarthee kranti par dhyaan de saken or maao ne deshbhar ke chaatro kaa is kranti main aage aane ke liye aahvaan kiya. is kranti ne china ke saamaajik dhaanche ko kaafii nuksaan bhi pahunchaaya. is abhiyaan ne lagbhag un sabhi chizon par hamalaa karnaa shuru kar diya jo ki samyawad ke virodh main thim. nateeja yah hua ki is puri kranti ke dauraan saikadon kii taadaad main log maare gaye, hazaron logon ko barbarta or yatnaaen jhelni padin. isse china ke saanskrithik dhaanche ko kaafii nuksaan pahunchaa tha. is kranti ke do varsh baad yani 1968 ke ant tak china grihayuddh kii sthiti main pahunch gaya tha. iske baad maao ne hinsa rokane ke liye red guard ke vilay kii ghoshnaa kar di thi.
 maao ke is qadam ko kai jaankaar ek bade saamaajik prayog ke taur par dekhte hai. ek aisa prayog jisane china ke puraane saamaajik or saanskrithik dhaanche ko ukhadkar ek nae china kii sthapana kii. haalanki kai aalochak ise maao kii mahatvakankshaon kii upaj maanate hai. aalochakon ke anusaar maao ne is saanskrithik kranti kaa istemaal communist party main apane virodhiyon ko khatm karne or satta par apana adhikaar banaae rakhane ke liye kiya tha. apane is prayaas main maao safal to rahe par china ko isaki ek badi keemat bhi chukaani padi.
