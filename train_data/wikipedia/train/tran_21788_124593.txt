 bhoj panvar yaa parmaar vansh ke nawein raja the. parmaar vansheey raajaaon ne malwa kii rajdhani dharanagari se aathvin shatabdi se lekar chaudaavin shatabdi ke purvardh tak rajya kiya tha. bhoj ne bahut se yuddh kiye or apni pratishtha sthapit kii jisase siddh hota he ki unamem asaadhaaran yogyata thi. yadhyapi unke jivan kaa adhikansh yudhakshetra main beetaa tathaapi unhone apane rajya kii unnati main kisi prakaar kii baadha na utpann hone di. unhone malwa ke nagaron va graamon main bahut se mandir banawaye, yadhyapi unamem se ab bahut kam kaa pataa chalata he.
 kaha jaataa he ki vartmaan madhyapradesh kii rajdhani bhopal ko raja bhoj ne hi basaaya tha, tab uskaa naam bhopal nagar tha, jo ki kaalaantar main bhoopal or phir bhopal ho gaya. raja bhoj ne bhopal nagar ke paas hi ek samudr ke samaan vishaal talab kaa nirmaan karaayaa tha, jo purv or dakshin main bhojpur ke vishaal shiv mandir tak jaataa tha. aaj bhi bhojpur jate samay, raste main shivmandir ke paas us talab kii pattharon kii bani vishaal paal dikhti he. us samay us talab kaa pani bahut pavitra or bimariyon ko thik karne vaala mana jaataa tha. kaha jaataa he ki raja bhoj ko charm rog ho gaya tha tab kisi rishi yaa vaidya ne unhen is talab ke pani main snaan karne or use pine kii salaah di thi jisase unka charmrog thik ho gaya tha. us vishaal talab ke pani se shivmandir main sthapit vishaal shivlinga kaa abhishek bhi kiya jaataa tha.
 raja bhoj swayan bahut bade vidwaan the or kaha jaataa he ki unhone dharm, khagol vidya, kala, koshrachana, bhavannirmaan, kavy, aushadhashastra aadi vibhinn vishyon par pustaken likhi hai jo ab bhi vidyaman hai. inke samay main kaviyon ko rajya se aashray mila tha. unhone san 1000 i. se 1055 i. tak rajya kiya. inaki vidwata ke kaaran janamanas main ek kahawat prachlit hui kahan raja bhoj kahan gangu taili.
 bhoj bahut bade vir, pratapi, or gungrahi the. inhone anek deshon par vijay praapt kii thi or kai vishyon ke anek granthon kaa nirmaan kiya tha. ye bahut achche kavi, darshanik or jyotishi the. saraswatikanthabharan, shringarmanjari, champuramayana, charucharya, tatvaprakash, vyavaharasamucchy aadi anek granth inke likhe hue batalaaye jate hai. inaki sabha sadaa bade bade panditon se sushobhit rahati thi. inaki patni kaa naam leelavati tha jo bahut badi vidhushi thi.
 jab bhoj jivit the to kaha jaataa tha-
  he; saraswati ko sadaa aalamb mila hua he; sabhi pandit aadrut hai.)
 jab unka dehant hua to kaha gaya -
 
 raja bhoj munj ke chote bhai sindhuraj ke putr the. rohak inkaa pradhan mantri or bhuvanpaal mantri tha. kulchandra, sarh tathaa taraditya inke senapati the jinaki sahaayta se bhoj ne rajyasanchalan sucharu rup se kiya. apane chachaa munj kii hi bhanti yah bhi pashchimi bharat main ek samrajya sthapit karnaa chaahate the or is ichha kii purti ke liye inhen apane padosi rajyon se har disha main yuddh karnaa padaa. munj kii mrityu shokajanak paristhiti main ho jane se parmaar bahut hi uttejit the or isiliye parmaar bhoj chalukyon se badla len ke vichaar se dakshin kii ore sena lekar chadhaai karne ko prerit hue. unhone ne daahal ke kalburi gangeyadev tathaa thanjore ke rajendra chol se sandhi kii ore saath hi saath dakshin par akraman bhi kar diya, parantu tatkaaleen raja chalukya jaisingh dwitiya ne bahaduree se saamana kiya or apana rajya bachaa liya. san 1044 i. ke kuch samay baad jaisingh ke putr someshwar dwitiya ne parmaron se phir shatruta kar lee or malwa rajya par akraman kar bhoj ko bhaagane ke liye baadhya kar diy. dharanagari par adhikaar kar lene ke baad usne aag laga di, parantu kuch hi dinon baad someshwar ne maalav chhod diya or bhoj ne rajdhani main lotakar phir sattadhikaar praapt kar liya. san 1018 i. ke kuch hi pehle bhoj ne indrarath naamak ek vyakti ko, jo sambhavat: kaling ke gang raajaaon kaa samant tha, haraaya tha
 jaisingh dwitiya tathaa indrarath ke saath yuddh samaapt kar lene par bhoj ne apni sena bharat kii pashchimi seemaa se lage hue deshon kii ore badhaai or pehle laat naamak rajya par, jiskaa vistaar dakshin main bombai rajya ke antargat surat tak tha, akraman kar diya. vahaan ke raja chalukya kirtiraj ne aatmasamarpan kar diya or bhoj ne kuch samay tak usapar adhikaar rakhaa. iske baad lagbhag san 1020 i. main bhoj ne laat ke dakshin main sthit tathaa thana jile se lekar malagaar samudratat tak vistrut konkan par akraman kiya or shilaharon ke arikeshari naamak raja ko haraaya. konkan ko parmaron ke rajya main mila liya gaya or unke saamanton ke rup main shilaharon ne yahan kuch samay tak rajya kiya. san 1008 i. main jab mahmud gazanabi ne punjabe shahi naamak rajya par akraman kiya, bhoj ne bharat ke anya rajyon ke saath apni sena bhi akramanakari kaa virodh karne tathaa shahi anandapal kii sahaayta karne ke hetu bheji parantu hindu raajaaon ke is mail kaa koi fal na niklaa or is avasar par unki haar ho gai. san 1043 i. main bhoj ne apane bhritibhogi sipaahiyon ko punjab ke musalamaanon ke viruddh ladane ke liye dilli ke raja ke paas bheja. us samay punjab gazani samrajya kaa hi ek bhaag tha or mahmud ke vanshaj hi vahaan rajya kar rahe the. dilli ke raja ko bharat ke anya bhaagon kii sahaayta mili or usne punjab kii ore kooch karke musalamaanon ko haraaya or kuch dinon tak us desh ke kuch bhaag par adhikaar rakhaa parantu ant main gazani ke raja ne use haraakar khoyaa hua bhaag pun: apane samrajya main mila liya.
 bhoj ne ek baar daahal ke kalchuri gangeyadev ke viruddh bhi chadhaai kar di jisane dakshin par akraman karne ke samay uskaa saath diya tha. gangeyadev haar gaya parantu use aatmasamarpan nahin karnaa padaa. san 1055 i. ke kuch hi pehle gangey ke putr karn ne gujarat ke chaulukya bhim pratham ke saath ek sandhi kar lee or maalav par purv tathaa pashchim kii ore se akraman kar diya. bhoj apana rajya bachaane kaa prabandh kar hi rahaa tha ki beemaari se uski aakasmik mrityu ho gai or rajya sugamawa se akramanakariyon ke adhikaar main chalaa gaya.
 uttar main bhoj ne chandelon ke desh par bhi akraman kiya tha jahaan vidyadhar naamak raja rajya karata tha. parantu usase koi laabh na hua. bhoj ke gwalior par vijay praapt karne ke praytn kaa bhi koi acha fal na hua kyonki vahaan ke raja kachchapaghat kirtiraj ne uske akraman kaa datakar saamana kiya. aisa vishwaas kiya jaataa he ki bhoj ne kuch samay ke liye kannauj par bhi vijay paa lee thi jo us samay pratihaaron ke patan ke badwaale parivartan kaal main tha.
 bhoj ne rajasthan main shakambhari ke chaahamanon ke viruddh bhi yuddh kii ghoshnaa kii or tatkaaleen raja chaahmaan veeryaram ko haraaya. iske baad usne chaahmaanon ke hi kul ke anhil dwaara shaalit nadul naamak rajya ko jeetne kii dhamkee di, parantu yuddh main parmaar haar gaye or unke pradhan senapati sarh ko jivan se haath dhonaa padaa.
 bhoj ne gujarat ke chaulukyon se bhi, jinhone apni rajdhani anhilapattan main banaai thi, bahut dinon tak yuddh kiya. chalukya solanki naresh mulraj pratham ke putr chanmudraj ko varanasi jate samay malwa main parmaar bhoj ke haanthon apamaanit hona padaa tha. uske putr evam uttaradhikari ballabhraj ko isapar bada krodh aayaa or usne is apmaan kaa badla lene kii sochi. usne bhoj ke viruddh ek badi sena taiyaar kii or bhoj par akraman kar diya, parantu durbhagyavash raste main hi chechak se uski mrityu ho gai. iske baad vallabhraj ke chote bhai durlabhraj ne satta kii bagdor apan haathon main lee. kuch samay baad bhaaj ne use bhi yuddh main haraaya. durlabhraj ke uttaradhikari bhim ke rajyakaal main bhoj ne apane senapati kulchandra ko gujarat ke viruddh yuddh karne ke liye bheja. kulchandra ne puure pradesh par vijay praapt kii tathaa uski rajdhani anhilapattan ko lutaa. bhim ne ek baar abu par akraman kar uske raja parmaar dhandu ko haraaya tha, jab use bhagkar chitrakoot main bhoj kii sharan leni padi thi. jaisaa upar bataaya ja chukaa he, san 1055 i. ke thode hi pehle bhim ne kalchuri karn se sandhi karke malwa par akraman kar diya tha parantu bhoj ke rahete ve us pradesh par adhikaar na paa sake.
 raja bhoj bahut bade vir or pratapi hone ke saath-saath prakand pandit or gungrahi bhi the. inhone kai vishyon ke anek granthon kaa nirmaan kiya tha. ye bahut achche kavi, darshanik or jyotishi the. saraswatikanthabharan, shringarmanjari, champuramayana, charucharya, tatvaprakash, vyavaharasamucchy aadi anek granth inke likhe hue batalaaye jate hai. inaki sabha sadaa bade bade panditon se sushobhit rahati thi. inaki patni kaa naam leelavati tha jo bahut badi vidhushi thi.
 raja bhoj ne gyaan ke sabhi kshetron main rachanaayen kii hai. unhone koi 84 granthon kii rachana kii he. unamem se pramukh hai-
 dow mahesh singh ne unki rachanaaon ko vibhinn vishyon ke antargat vargeekrut kiya he-
