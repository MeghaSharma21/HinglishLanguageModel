 vaidic dharmapar ek shrenee kaa bhaag
 moksh
 dhyaan yoga 
 
 upanishad hindu dharm ke mahatvapurn shruti dharmagranth hai. ye vaidic vaanmay ke abhinn bhaag hai. inamen parameshwar, paramatma-brahm or aatma ke swabhaav or sambandh kaa bahut hi darshanik or gyanpurvak varnan diya gaya he.upanishdon main karmkand ko 'avar' kahkar gyaan ko isliye mahatv diya gaya ki gyaan sthool se sookshm kii ore le jaataa he. brahm, jeev or jagat kaa gyaan paanaa upanishdon kii mul shiksha he. bhagavadgita tathaa brahmasutra upanishdon ke saath milakar veydant kii 'prasthaantrayee' kehalaate hai. 
 upanishad hi samast bhartiya darshanon ke mul strot hai, chaahe wo veydant ho yaa sankhya yaa jain dharm yaa buddha dharm. upanishdon ko swayan bhi veydant kaha gaya he. duniya ke kai darshanik upanishdon ko sabase behtareen gyaanakosh maanate hai. upanishad bhartiya sabhyataa kii vishwa ko amuly dharohar he. mukhya upanishad 12 yaa 13 hai. harek kisi na kisi veda se judaa hua he. ye sanskrit main likhe gayi hai. 17ve sadi main daara shikoh ne anek upanishdon kaa farsi main anuwaad karaayaa. 19veen sadi main german tatvaveta shopenhavar or maxmooler ne in granthon main jo ruchi dikhalaakar inke anuwaad kiye vah sarvavidit hai or mananeey hai.
 upanishad shabd kaa saadhaaran arth he - ‘sameep upaveshan’ yaa 'sameep baithna . yah shabd ‘up’, ‘ni’ upsarg tathaa, ‘sad’ dhaatu se nishpann hua he. sad dhaatu ke teen arth hai: vivaran-naash hona; gati-paanaa yaa jaananaa tathaa avsaadan-shithil hona. upanishad main rishi or shishy ke bich bahut sundar or good samvaad he jo pathak ko veda ke marm tak pahunchaata he.
 upanishad bhartiya aadhyatmik chintan ke muladhar he, bhartiya aadhyatmik darshan strot hai. ve brahmavidya hai. jigyaasaaon ke rishiyon dwaara khoje hue uttar hai. ve chintansheel rishiyon kii gyancharchaaon kaa saar hai. ve kavi-hriday rishiyon kii kavyamay aadhyatmik rachanaayen hai, agyaat kii khoj ke prayaas hai, varnanaatit paramashkti ko shabdon main baandhane kii koshishen hai or us niraakaar, nirvikaar, aseem, apaar ko antardrushti se samajhane or paribhaashit karne kii adamya aakanksha ke lekhabaddh vivaran hai.
 vaidic yug sansaarik anand evam upbhog kaa yug tha. maanav man kii nishcintata, pavitrataa, bhavukta, bholepan va nishpapata kaa yug tha. jivan ko sampurna allhadpan se jeena hi us kaal ke logon kaa prey va shrey tha. prakruti ke vibhinn manohari swaroopon ko dekhakar us samay ke logon ke bhavuk manon main jo udgaar swayansfoort aalokit tarangon ke rup main ubhare un manobhaavon ko unhone prashastiyon, stutiyon, divyagaanon va kavy rachanaaon ke rup main shabdabaddh kiya or ve vaidic richaayen yaa mantra ban gaye. un logon ke man sansaarik anand se bhare the, sampannataa se santusht the, prakritik divyataaon se bhav-vibhor ho uthte the. at: unke geeton main yah kaamana he ki yah anand sadaa bana rahe, badhata rahe or kabhi samaapt na ho. unhone kaamana kii ki is anand ko ham purna aayu sau varshon tak bhogen or hamaare baad kii peedhiyaan bhi isi prakaar trupt rahen. yahi nahin kaamana yah bhi kii gai ki is jivan ke samaapt hone par ham swarg main jaaen or is sukh va anand kii nirantarata vahaan bhi bani rahe. is uddeshy kii prapti ke liye vibhinn anushthan bhi kiye gaye or devataaon ko prasann karne ke aayojan karke unase ye vardaan bhi maange gaye. jab prakruti karavat leti thi to prakritik vipadaaon kaa saamana hota tha. tab un vipattiyon kekaalpanik niyantrak devataaon yatha marut, agni, rudra aadi ko tusht va prasann karne ke anushthan kiye jate the or unase prarthana kii jaati thi ki aisi vipattiyon ko aane na den or unke aane par praja kii raksha karen. kul milakar vaidic kaal ke logon kaa jivan prafullit, ahladamay, sukhaakankshi, ashaavadi or jijeevishaapurna tha. unamem vishaad, paap yaa kshtmay jivan ke vichaar kii chaaya nahin thi. narak va usamen milane vaali yaatnaaon kii kalpana tak nahin kii gai thi. karm ko yajna or yajna ko hi karm mana gaya tha or usee ke sabhi sukhon kii prapti tathaa sankaton kaa nivaaran ho jane kii avadharana thi. yah jeevanstyli dirghakaal tak chali. par aisa kab tak chalata. ek na ek din to manushya ke anant jigyaasu mastishk main or vartmaan se kabhi santusht na hone vaale man main yah jigyaasa, yah prashn uthanaa hi tha ki prakruti kii is vishaal rangabhumi ke peeche sutaradhar koun he, iskaa sristaa/nirmaataa koun he, iskaa udgam kahan he, ham koun hai, kahan se aae hai, yah sristi antat: kahan jaaegi. hamaara kya hoga? shanai:-shanai: ye prashn ankurit hue. or phir shuru hui in sabake uttar khojane kii lalak tathaa jigyaasu man-mastishk kii anant khoj yatra.
 aisa nahin he ki aatma, punarjanm or karmfalwaad ke vishay main vaidic rishiyon ne kabhi sochaa hi nahin tha. aisa bhi nahin tha ki is jivan ke bare main unka koi dhyaan na tha. rishiyon ne yada-kada is vishay par vichaar kiya bhi tha. iske beej vedon main yatra-tatra milte hai, parantu yah keval vichaar maatr tha. koi chintaa yaa bhay nahin. aatma sharir se bhinn tatv he or is jivan kii samaapti ke baad vah paralok ko jaati he is siddhant kaa abhas vaidic richaon main miltaa avashya he parantu sansar main aatma kaa avaagaman kyon hota he, isaki khoj main vaidic rishi pravrutt nahin hue. apni samast simaaon ke saath sansaarik jivan vaidic rishiyon kaa prey tha. prey ko chhodkar shrey kii ore badhane kii aturata upanishdon ke samay jaagi, tab moksh ke saamne grahastha jivan nissar ho gaya evam jab log jivan se anand lene ke bajaay usase peeth pherakar sanyas lene lage. haan, yah bhi hua ki vaidic rishi jahaan yah puch kar shant ho jate the ki 'yah sristi kisne banaai he?' or 'koun devtaa he jisaki ham upasna karen'? vahaan upanishdon ke rishiyon ne sristi banane vaale ke sambandh main kuch siddhanton kaa nishchay kar diya or us 'sat' kaa bhi pataa paa liya jo puja or upasna kaa vastut: adhikaar he. vaidic dharm kaa purana aakhyaan veda or naveen aakhyaan upanishad hai.'vedon main yajna-dharm kaa pratipaadan kiya gaya or logon ko yah sikh di gai ki is jivan main sukhi, sampann tathaa sarvatra safal va vijayi rahane ke liye aavashyak he ki devataaon kii tushti va prasannataa ke liye yajna kiye jaaen. 'vishwa kii utpatti kaa sthaan yajna he. sabhi karmon main shreshth karm yajna he. yajna ke karmfal se swarg kii prapti hoti he.' ye hi sutara chaaron ore gunjit the. duusare, jab brahman granthon ne yajna ko bahut adhik mahatv de diya or purohitwaad tathaa purohiton kii manamaani atyadhik bad gai tab is vyavastha ke viruddh pratikriya hui or virodh kii bhaavana kaa sutarapaat hua. log sochane lage ki 'yagyon kaa vaastavik arth kya he?' 'unke bheetar koun sa rahasy he?' 've dharm ke kis rup ke pratik hai?' 'kya ve hamen jivan ke charam lakshya tak pahunchaa denge?' is prakaar, karmkand par bahut adhik jor tathaa karmkandon ko hi jivan kii sabhi samasyaon ke hal ke rup main pratipaadit kiye jane kii pravriti ne vichaarvaan logon ko unke bare main punarvichaar karne ko prerit kiya.prakruti ke prayek rup main ek niyantrak devtaa kii kalpana karte-karte vaidic arya bahudevvaadi ho gaye the. unke devataaon main ullekhneey hai- indra, varun, agni, savita, som, ashvinikumar, marut, pushan, mitra, pitar, yama aadi. tab ek bauddhik vyagrata prarambh hui us ek paramashkti ke darshan karne yaa uske vaastavik swaroop ko samajhane kii ki jo sampurna sristi kaa rachayita or in devataaon ke upar kii satta he. is vyagrata ne upanishad ke chintanon kaa maarg prashast kiya.
 upanishad chintansheel evam kalpashil manishiyon kii darshanik kavy rachanaayen hai. jahaan gadhy likh gaye hai ve bhi padyamay gadhy-rachanaaon main aisi shabd-shakti, dhvanyaatmakataa, lav evam arthgarbhita he ki ve kisi daivi shakti kii rachanaaon kaa abhas dete hai. yah sachmuch atyukti nahin he ki unhen 'mantra' yaa 'richa' kaha gaya. vastav main mantra yaa richa kaa sambandh veda se he parantu upanishdon kii hamatta darshane ke liye in sangyaaon kaa upyog yahan bhi katipay vidwaanon dwaara kiya jaataa he. upanishad apane aasapaas ke drishy sansar ke peeche jhaankane ke praytn hai. iske liye na koi upkaran uplabdh hai or na kisi prakaar kii prayog-anusandhan suvidhaayen sambhav he. apni manshchetana, maansik anubhuti yaa antardrushti ke aadhaar par hue aadhyatmik sphuran yaa divya prakaash ko hi varnan kaa aadhaar banaaya gaya he. upanishad aadhyaatmavidya ke vividh adhyay hai jo vibhinn ant:prerit rishiyon dwaara likhe gaye hai. inamen vishwa kii paramsatta ke swaroop, uske avasthaan, vibhinn prakritik shaktiyon ke saath uske sambandh, maanviya aatma main uski ek kiran kii jhalak yaa sookshm pratibimb kii upasthiti aadi ko vibhinn rupakon or pratikon ke rup main varnit kiya gaya he. sristi ke udgam evam uski rachana ke sambandh main gahan chintan tathaa swayanfoort kalpana se upje roopankan ko vividh bimbon or pratikon ke madhyam se prastut karne kaa praytn kiya gaya he. ant main kaha yah gaya ki hamaari shreshth pariklpana ke aadhaar par jo kuch ham samaj sake, vah yah he. iske aage is rahasy ko shaayad paramatma hi jaanata ho or 'shaayad vah bhi nahin jaanata ho.'
 sankshep main, vedon main is sansar main drishyman evam prakat prakritik shaktiyon ke swaroop ko samajhane, unhen apni kalpanaanusaar vibhinn devataaon kaa jama pahanaakar unki aradhana karne, unhen tusht karne tathaa unase sansaarik safalataa va sampannataa evam suraksha paane ke praytn kiye gaye the. un tak apni shraddha ko pahunchaane kaa madhyam yagyon ko banaaya gaya tha. upanishdon main un anek prayatnon kaa vivaran he jo in prakritik shaktiyon ke peeche kii paramashkti yaa sristi kii sarvocch satta se saakshaatkaar karne kii manokamana ke saath kiye gaye. maanviya kalpana, chintan-kshamta, antardrushti kii kshamta jahaan tak us samay ke darshanikon, manishiyon yaa rishiyon ko pahunchaa sakin unhone pahunchne kaa bharsak praytn kiya. yahi unka tap tha.
 veda ke chaar bhaag hai - samhita, brahman, aaranyak or upanishad.
 upanishad main aatm or anatm tattvon kaa nirupan kiya gaya he jo veda ke moulik rahasyon kaa pratipaadan karata he. praaia: upanishad veda ke ant main hi aate hai. isliye ye veydant ke naam se bhi prakhyat hai. vaidic dharm ke moulik siddhanton ko teen pramukh granth pramanit karte hai jo prasthaantrayee ke naam se vikhyath hai, ye hai - upanishad, brahmasutra or shrimadbhagavadgita.
 upanishad brahm vidya kaa dyotak he. kehete hai is vidya ke abhyaas se mumukshujan kii avidya nasht ho jaati he ; vah brahm kii prapti kara detii he ; jisase manushyon ke garbhavas aadi sansaarik du:kha sarvatha shithil ho jate hai . falat: upanishad ve ‘tatva’ pratipadak granth maane jate hai jinke abhyaas se manushya ko brahm athwa paramatma kaa saakshaatkaar hota he.
 108 upanishdon ko nimnlikhit shreniyon main vibhajit kiya jaataa he- 
  rigvedic -- 10 upanishad
  shukla yajurvedic -- 19 upanishad
  krishna yajurvedic -- 32 upanishad
  samavedic -- 16 upanishad
  atharvavedic -- 31 upanishad
 kul -- 108 upanishad
 inke atirikt narayan, nrisingh, ramtapani tathaa gopal chaar upanishad or hai. 
 vishay kii gambheertha tathaa vivechan kii vishadta ke kaaran 13 upanishad vishesh maanya tathaa pracheen maane jate hai. 
 jagadguru aadi shankaracharya ne 10 par apana bhashya diya he- ish, aitarey kath ken chhandogya prashn taittiriya brihadaaranyak manducya or mundak. 
 unhone nimna teen ko pramaan koti main rakhaa he- shwetashwatar kaushitaki tathaa maitrayani.
 anya upanishad tattad devtaa vishyak hone ke kaaran 'tantric' maane jate hai. aise upanishdon main shaiva, shakt, vaishnav tathaa yoga vishyak upanishdon kii pradhan gananaa he.
 dow dasana, dow belwekar tathaa rande ne upanishdon kaa vibhaajan pratipaadya vishay kii drushti se is prakaar kiya he:
 1. aitarey, 2. ken, 3. chhandogya, 4. taittiriya, 5. brihadaaranyak tathaa 6. kaushitaki; inkaa gadhy brahmanon ke gadhy ke samaan saral, laghukaay tathaa pracheen he.
 1.ish, 2.kath, 3. shwetashwatar tathaa narayan inkaa padya vaidic mantron ke anuroop saral, pracheen tathaa subodh he.
 1.prashn, 2.maitri tathaa 3.manducya
 anya avaantarkalin upanishdon kii gananaa is shrenee main kii jaati he.
 bhashaa tathaa upanishdon ke vikaas kram kii drushti se dow dasana ne unka vibhaajan chaar str main kiya he:
 1. ish, 2. aitarey, 3. chhandogya, 4. prashn, 5. taittiriya, 6. brihadaaranyak, 7. manducya or 8. mundak
 1. kath, 2. ken
 1. kaushitaki, 2. maitri tathaa 3. shwetashwatar
 upanishdon kii bhugolic sthiti madhyadesh ke kurupanchal se lekar videh tak faili hui he. upanishdon ke kaal ke vishay me nishchit mat nahi he par upanishdo kaa kaal 3000 isa purv se 3500 i pus mana gaya he. vedo kaa rachana kaal bhi yahi samay mana gaya he. upanishad kaal kaa armbh buddha se paryaapt purv he. "great agej of main" ke sampadak ise lagbhag 800 i.pus. batalaate hai.
 upanishdon ke rachanakaal ke sambandh main vidwaanon kaa ek mat nahin he. kuch upanishdon ko vedon kii mul samhitaon kaa ansh mana gaya he. ye sarvaadhik pracheen hai. kuch upanishad ‘brahman’ or ‘aaranyak’ granthon ke ansh maane gayi hai. inkaa rachanakaal samhitaon ke baad kaa he. upanishdon ke kaal ke vishay me nishchit mat nahi he samaanyat upanishdo kaa kaal rachanakaal 3000 isa purv se 500 isa purv mana gaya he. upanishdon ke kaal-nirnay ke liye nimna mukhya tathyon ko aadhaar mana gaya he— 
 nimna vidwaanon dwaara vibhinn upanishdon kaa rachana kaal nimna kram main mana gaya he-
 upanishad
