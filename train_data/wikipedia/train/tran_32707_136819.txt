 yah tyohaar narak chuds yaa nark chaturdashi yaa narka puja ke naam se bhi prasiddh he. manyata he ki karthik krishna chaturdashi ke din praatavkaal tel lagaakar apamarg kii pattiyaan jal main daalkar snaan karne se narak se mukti milti he. vidhi-vidhaan se puja karne vaale vyakti sabhi paapon se mukt ho swarg ko praapt karte hai.
 shaam ko dipadaan kii pratha he jise yamraj ke liye kiya jaataa he. deepawali ko ek din kaa parv kahana nyochit nahin hoga. is parv kaa jo mahatv or mahatmay he us drushti se bhi yah kaaphi mahatvapurn parv va hinduon kaa tyohaar he. yah paanch parvon kii shrinkhalaa ke madhya main rahane vaala tyohaar he jaise mantri samudaay ke bich raja. deepawali se do din pehle dhanteras phir narak chaturdashi yaa choti deepawali phir deepawali or godhan puja, bhaidooj.
 narak chaturdashi ko choti deepawali bhi kehete hai. ise choti deepawali isliye kaha jaataa he kyonki deepawali se ek din pehle, raat ke vakt usee prakaar die kii roshni se raat ke timir ko prakaash punj se dur bhaga diya jaataa he jaise deepawali kii raat ko. is raat die jalaane kii pratha ke sandarbh main kai puranic kathaayen or lokmanyataayen hai. 
 is din ke vrath or puja ke sandarbh main ek anya katha yah he ki ranti dev naamak ek puneatma or dharmatma raja the. unhone anjaane main bhi koi paap nahin kiya tha lekin jab mrityu kaa samay aayaa to unke saamne yamadut aa khadey hue. yamadut ko saamne dekh raja achambhit hue or bole maine to kabhi koi paap karm nahin kiya phir aap log mujhe lene kyon aae ho kyonki aapke yahaan aane kaa matlab he ki mujhe nark janaa hoga. aap mujh par krupa karen or bataaen ki mere kis aparaadh ke kaaran mujhe narak janaa pad rahaa he. puneatma raja kii anunay bhari vaani sunakar yamadut ne kaha he rajan ek baar aapke dwaar se ek bhookha brahman laut gaya yah usee paapakarm kaa fal he.
 duuton kii is prakaar kehane par raja ne yamaduton se kaha ki main aapse vinati karata hum ki mujhe varsh kaa or samay de de. yamaduton ne raja ko ek varsh kii mohalat de di. raja apni pareshaani lekar rishiyon ke paas pahunchaa or unhen sab vrutant kahkar unase poocha ki kripaya is paap se mukti kaa kya upaay he. rishi bole he rajan aap karthik maas kii krishna paksh kii chaturdashi kaa vrath karen or brahmanon ko bhojan karvaa kar unase anke prati hue apane aparaadhon ke liye kshamaa yachana karen.
 raja ne vaisaa hi kiya jaisaa rishiyon ne unhen bataaya. is prakaar raja paap mukt hue or unhen vishnu lok main sthaan praapt hua. us din se paap or nark se mukti hetu bhuulok main karthik chaturdashi ke din kaa vrath prachlit he. is din suryoday se purv uthakar tel lagaakar or pani main chirchiri ke pattey daalkar usase snaan karne kaa bada mahatmay he. snaan ke pashchaat vishnu mandir or krishna mandir main bhagwaan kaa darshan karnaa atyant punyadaayak kaha gaya he. isse paap katataa he or rup soundarya kii prapti hoti he.
 karthik krishna paksh kii chaturdashi ko uparokt kaarnon se narak chaturdashi, rup chaturdashi or choti deepawali ke naam se janaa jaataa he. or iske baad kramshah deepawali, godhan puja or bhai dooj manaayi jaati he.
 puranic katha he ki isi din krishna ne ek daitya nirkasur kaa sanhaar kiya tha. suryoday se purv uthakar, snanadi se nipat kar yamraj kaa tarpan karke teen anjali jal arpit karne kaa vidhaan he. sandhya ke samay deepak jalaae jate hai.
