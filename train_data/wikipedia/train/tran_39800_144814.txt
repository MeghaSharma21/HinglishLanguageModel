 prakaash kii chaal  ek bhautik niyatank he. nirvaat main iskaa sateek maan 299,792,458 meter prati second he jise praaia: 3 lakh kimi/se. kah diya jaataa he. vastut: sabhi vidyutchumbakeey tarangon samet, gurutveey-soochna kaa veg bhi itnaa hi he. chaahe prekshak kaa 'frem of riference' kuch bhi ho yaa prakaash-utsarjak strot kisi bhi veg se kidar bhi gati kar rahaa ho, har prekshak ko prakaash kaa yahi veg milegaa. koi bhi vastu, dik-kaal main prakaash ke veg se adhik veg par gati nahin kar sakati.
 prakaash ke veg kaa sateek maan nikaalnaa ek atyant mahatvapurn prakriya he, kyonki yah vidyutchu-chubkeey ghatnaon kaa ek abhinn ang he. jitne bhi urja ke sanchaar ke kaary hai, unamem iskaa upyog hota he. prakaash ke veg samay yatra main sahaayak he. oinstin ke saapekshata ke vishesh siddhant ke anusaar, yadi prakaash kii gati kii tulanaatmak chaal par gaman kiya jaataa he to samay kisi sthir prekshak kii tulana main bhinn ho jaayegaa|
 21 oktober 1983, se prakaash ke veg kaa maan meter sahit anya maapkon ko 'calibratt' karne ke liye kiya ja rahaa he. iskaa maan nirvaat ke vidyut niyatank   ε 0    {\displaystyle \varepsilon _{0}\,\!} tathaa chumbakeey niyatank    μ 0    {\displaystyle \mu _{0}\,\!} se sambandhit he jo nimnavat he:
 satrahavin sadi ke madhya tak dharna yah thi ki prakaash kaa veg anant hota he, arthath use ek sthaan se duusare sthaan par pahunchne main kuch bhi samay nahin lagata. galileo ne prakaash kii chaal ko maapne kaa prayaas kiya tha, parantu unke prayog main maanav-pratikriya-kaal se hone vaali truti kii vajah se ve prakaash kii gati maapne main naakaamayaab rahe| sitambar1676 main romar ne bataaya ki prakaash kaa veg teevr hone ke baavjood 'parimit' he. brihaspati ke ek upgrah, io, ke grahanon ke antar kaal main prithvi se sambandhit duuri ke badalane se hone vaale parivartan kaa adhyayan kar, romar ne prakaash ko prithvi kii kaksha ke vyas ko paar karne main laganevaale kaal ko nikaalane kaa tarika sujhaayaa| haalanki, us tareeke ke aadhaar par gananaa karne vaale pehle vyakti chrischian huygens the, jo 2,14,300 kilometre prati second ke baraabar gyaat hua, phir bhi prakaash kii gati nikaalane vaale vyakti ke rup main romar ko hi shri miltaa he . un samay ke vaigyanik gyaan ko dekhte hue yah atyant prashansaneey kaary tha|
 ekvarni tarang ke veg ko kala-veg kehete hai. yatharth main shwet prakaash ekvarni na hokar kai prakaar kii tarangon se banataa he. yah jhund jis veg se chalata he, use samooh veg kehete hai. prakaash ke veg naapane kii pratyaksh vidhiyaan saadharantaya samoohveg hi naapti hai.
 prakashveg naapane kii vividh vidhiyon ko nimna mukhya bhaagon main baanta ja saktaa he. inamen kuch pratyaksh vidhiyaan hai tathaa kuch apratyaksh.
 yah ab keval aitihaasik mahatv rakhti he. jab prithvi or brihaspati kii sthiti A1 or B1 par rahati he, tab brihaspati ke upgrahon ke grahan ke antarkaal ko maaloom kar liya jaataa he. lagbhag chah maheene pashchaat jab pruthv evam brihaspati kii sthiti A2 or B2 par kramash: hoti he, tab phir se is antarkaal ko maaloom kar liya jaataa he. brihaspati evam prithvi ke bich kii duuri bad jane ke kaaran grahan kaa yah antarkaal badal jaataa he. is parivartan ko evam prithvi kii kaksha ke vyas ko maaloom kar prakashveg maaloom kiya jaataa he.
 prithvi surya ke chaaron ore praaia: 18.5 mile prati second ke veg se ghumtal he. atev jab ham doorabeen dwaara kisi taare ko dekhnaa chaahate hai tab use sidhe taare kii ore na rakhkar, prithvi kii disha main kuch jhukaana padataa he. yah prekshit disha yatharth disha nahin hoti he. in donon dishaao ke bich ke kone ko aperan kone kehete hai. is kone kaa maan evam prithvi kaa gaman veg maaloom kiya jaataa he.
 1725 i. main breadle ne g-draconis taare kaa adhyayan kar prakashveg kaa maan 2.99,855l 120 kilometre prati second nikaala. aapekshikta siddhant kaa janm hone main is vidhi kaa kuch haath he.
 1849 main ech. el. fijo ne sarvapratham keval parthiv upkarnon se prakashveg ko maaloom kiya. fizo ne prakashveg kaa maan 3,15,300.500 kilometre prati second nikaala. isi vidhi se cornu ne 1875 i. main prakashveg 3,00,400 kilometre prati sencond evam 1906 i. main paratin ne 2,99,880.84 kilometre prati second nikaala.
 danturchakr ke sthaan par phuko ne veg se ghoomanevaale darpan kaa upyog kiya. 1962 i. main phuko ne prakaash veg kaa maan 2,98,009.500 kilometre prati second nikaala. san 1878-82 ke bich micelson ne isi prayog dwaara veg kaa maan 2,99,828 kilometre prati sencond nikaala tathaa simon neukam ne 2,99,778.
 san 1926 main kiya gaya hay prayog apni yatharthata ke liye prasiddh he. 22 mile duuri par pahaad kii chotii par sthit, mount vilson tathaa mount saint antonio ko micelson ne apane prayog ke liye nirdhaarit kiya. 
 pauze evam piarasan ne 1935 i. main uparyukt prayog ko nirvaat main duharaaya. unke upkaran ek mile lambey nal main sthit the. ashtakon ke sthaan par inhone 32 talawaale darpan kaa upyog kiya. unke prakashveg kaa maan 2,99,774.11 kilometre prati second niklaa.
 ghoomanevaale danturchakr jaisaa hi kar cell ek vaidyut prakaashik kapaath he. kar cell main ek kaanch ke paatr main dhaatu kii do samaantar pattiyon ke bich main nitrobengene drav bharte hai. iske donon ore do nikal prism is sthiti main rakhte hai ki cell main se kirane nikal nahin sakati. kintu yadi pahiyon par vaidyut vibhav lagaaya jaae, to drav main dwivartan utpann hoga or ab nikal main se prakaash aa sakegaa. yadi ucch aavritiwala vaidyut vibhav lagaaya jaay, to cell prakaash ko adhiktam vibhav par jane degaa or shunya vibhav par roak degaa. yadi prayavarti kshetra kii aavriti 108 ho to 2' 108 baar prati second prakaash rukegaa evam ja sakegaa.
 san 1926 i. main karolus evam mitlastat ne is kar sell kaa upyog prakaash kaa veg nikaalane main kiya. donon selon main vahi prayavarti kshetra lagaaya gaya he. inke prakashveg kaa maan 2,99778.20 kilometre prati sencond tha.
 anderson ne san 1936-41 main uparyukt prayog main sudhaar kar ise 3,000 baar duharaaya. inke anusaar prakashveg kaa ausat maan 2,99776l 4 kilometre prati second niklaa. vargstrand ne bhi isi vidhi kaa upyog kar prakashveg kaa maan 2,99,793.13 kilometre prati second nikaala.
 yadi quartz ko do niklon ke bich main rakhkar usapar prayavarti vidyut kshetra lagaaya jaae, to vah bhi kar sell jaisaa kaary karata he. yah baat kar or grant ne san 1927 main bataai. san 1938 main mike kinle ne iskaa upyog kar prakashveg kaa maan 2,99,780.70 kilometre prati second nikaala.
 luvig bergamen ne 1937 i. main bataaya ki yadi quartz par ucch aavritiwale prayavarti kshetra ko lagaaya jaae, to usamen bhi ucch aavritiwale prayavarti kshetra ko lagaaya jaae, to usamen bhi ucch aavritiwale dolan utpann ho jate hai. unamem baraabar duuri par nispand tal ban jate hai unamem baraabar duuri par nispand tal ban jate hai or quartz pattica grating ban jaati he. jab kshetra ucch hota he tab grating banati he or kshetra shunya hone par vah nasht ho jaati he.
 quartz ke uparyukt gun kaa upyog houston ne 1941 evam 1950 i. main prakashveg nikaalane ke kaam main kiya. houston ne prakashveg kaa maan 2,99,775.9 kilometre prati second nikaala.
  vidyucchumbakeey tathaa sthiravidhyut maatrakon ke anupaat dwaara : san 1873 main maxwell ne prakaash ko vidyucchumbakith tarang bataaya or uske veg ko vidyucchumbakeey evam sthir vidyut maatrakon ke anupaat ke baraabar. vidyut sambandhi vibhinn parimaanon ko donon prakaar ke maatrakon main aasaani se napa ja saktaa he.
  sthavar tarangon kaa taron par bananaa : vidyucchumbakeey tarangon kii sthavar tarangen do samaantar taron par banaai jaati hai. nispand talon ke bich kii duuri gyaat kar tarangadairghy maaloom kiya jaataa he. phir aavritikaal maaloom kar veg maaloom ho jaataa he. is vidhi se blondate tathaa lechar ne prakashveg kaa maan nikaala.
  cavity rejonator : isaki madad se 1947 i. main akashveg kaa maan 2,99,792 kilometre prati second niklaa. isen ne vidhi ko sudhaar kar is maan ko 2,99,792.5 bataaya. hansen or bol ne 1950 i. main bahut hi yatharth rup se is maan ko 2,99,789.6 kilometre prati second nikaala.
  sookshm dairghy vyatikarani : san 1950 main froom ne radar tarangon kii sahaayta se prakashveg kaa maan 2,99,792.6l 0.7 kilometre prati second nikaala or phir san 1954 main is maan ko badalakar 2,99,793.7 bataaya.
 obau or shauran vyavastha kaa upyog duuri naapane ke liye kiya gaya. 1947 i. main jone ne tathaa 1949 or 1954 i. main alakson ne is vidhi dwaara prakashveg kaa maan 2,99,794.2 kilometre prati second nikaala.
  ghurnan spectrum : isaki sahaayta se arvachin kaal main, arthath san 1955 main, plair, blin va conor ne milakar prakashveg kaa maan 2,99,789.8 kilometre prati sencond nikaala.
 is prakaar in sab vidhiyon se nikaale hue prakashveg ke maanon kaa adhyayan kar ham kah sakate hai ki sabase yatharth prakashveg maan 2,99,793.0 kilometre prati second he.
 vachaspati mishra dwaara rachit taatparytika main prakaash ke veg, or uske dwait swabhaav kaa ullekh he. 
 sayanacharya ne prakaash ke veg kaa ullekh kuch is prakaar kiya he-
