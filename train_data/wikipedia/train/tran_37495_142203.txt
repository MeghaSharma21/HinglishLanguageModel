 virupaksh mandir oreisha ke kandhamal jila ke mukhyalay phulbaani se 60 kilometre dur chakpada main sthit he. yah mandir bhagwaan shiv ko samarpit he. is mandir kii mukhya visheshta yahaan kaa shivlinga he jo dakshin kii ore jhukaa hua he. isi prakaar yahaan ke pedo kii prakruti bhi dakshin kii ore jhukne kii he.
 puranic kathaon ke anusaar ravan jab shivaji dwaara die hue shivlinga ko lekar lanka ja rahaa tha to vah yahaan par rukaa tha. bhagwaan shiv ne kaha tha ki ghar pahunchane se pehle kahin par bhi is shivlinga ko mat rakhana. raste main ravan ne ek vruddh vyakti se ise pakadaney ko kaha par unhone kamajori ke kaaran ise jameen par rakh diya. tab se vah shivlinga yaheen jam gaya or lakh koshishon ke baad bhi hilaayaa nahin ja sakaa. na hi dakshin kii ore uske jhukaav ko thik kiya ja sakaa.
 mandir kii deevaaron par us prasang ke chitra bane hue hai jisamen ravan shiv se pun: shivlinga ko uthaane kii prarthana kar rahe hai or bhagwaan shiv inkaar kar dete hai. in chitron ke madhyam se vah puraa prasang jeevant ho uthta he. is drishy main brahma or vishnu bhi darshaae gaye hai.
