 buddha anuyaayion ke prarthana sthal yaa upasnasthal mathon ko vihaar kehete hai. viharon main buddha pratimaa hoti he. vihaar main buddha bhikshu nivas karte he. 
 ucch shiksha main dharmik vishyon ke alaava anya vishay bhi shaamil the, or iskaa kendra buddha vihaar hi tha. inamen se sabase prasiddh, bihar kaa nalanda vishvavidhyalay tha. anya shiksha ke pramukh kendra vikramshila or uddandpur the. ye bhi bihar main hi the. in kendron main dur-dur se, yahan tak kii tibet se bhi, vidhyaarthee aate the. yahan shiksha ni:shulk pradaan kii jaati thi. in vishvavidhyalayon kaa kharch shaskaon dwaara di gai mudra or bhoomi ke daan se chalata tha. nalanda ko do sau graamon kaa anudaan praapt tha. buddha dharm main buddha bhikshuon ke thaharne ke sthaan ko vihaar kehete hai. yahi vihaar jo turkon dwaara diya gaya he. vah baad main bihar ho gaya. bihar shabd vihaar kaa apbhransh rup he. yah shabd buddha viharon ki kshetreey bahulata ke kaaran turkon dwaara diya hua naam he. buddha vihaar ekanal main vanvaaya gaya tha.
 shiksha kaa ek anya pramukh kendra kashmir tha. is kaal main kashmir main shaiva mat tathaa anya mataavlambee shiksha kendra the. dakshin bharat main madurai tathaa shringery main bhi kai mahatvapurn mathon kii sthapana hui. in kendron main pramukh rup se dharm tathaa darshan shaastra par vichaar-vimarsh hota tha. bharat ke vibhinn kshetron main sthapit mathon or shiksha kendron ke kaaran vichaar vinimay aasaani or shighrata se desh ke ek bhaag se duusare bhaag tak ho sakate the. kisi darshan shastri kii vidya us samay tak purna nahin maani jaati thi jab tak vah desh ke vibhinn bhaagon main jaakar vahaan ke logon se shastrarth na karata ho. is tarah desh main vichaaron ke mukt or shighratapurna aadan-pradaan se bharat kii saanskrithik ekta ko bahut bal mila, lekin iske baavjood is kaal main shikshit varg kaa drushtikon adhik sankeern hota gaya. ve naye vichaaron kaa pratipaadan athwa uskaa swaagat karne ke sthaan par keval ateet ke gyaan par hi nirbhar karte the. ve bharat ke baahar panpane vaale vaigyanik vichaaron se bhi swayan ko alag rakhte the. is pravriti kii jhalak hamen madhya asia ke prasiddh vaigyanik or vidwaan alberuni kii rachanaaon main milti he. alberuni gyarahavin shatabdi ke prarambh main qareeb das varshon tak bharat main rahaa. yadhyapi vah bhartiya gyaan or vigyaan kaa prashansak tha, usne yahan ke shikshit virgon or visheshkar brahmanon kii sankeernata kii charchaa bhi kii haih- 'ye ghamandi, garvile, dambhi tathaa sankeern pravriti ke hai. ye pravriti se hi apane gyaan ko dusron ko baantne ke maamle main kanjus hai or is baat kaa adhik se adhik khyaal rakhte hai ki kahin or koi jaat ke kisi aadmi, visheshkar kisi videshi ko unka gyaan nahin mil jaae. unka vishwaas he ki unke alaava or kisi ko bhi vigyaan kaa koi gyaan nahin he.' gyaan ko hi kuch logon tak simit rakhane kii unki is pravriti tathaa ghamand ke kaaran tathaa kisi or strot se praapt gyaan ko tuchh samajhane ke kaaran bharatvarsh is maamle main pichad gaya. kaalaantar main use is pravriti kaa bahut bada mulya chukaana padaa.
