 ratna prakruti pradutt ek moolyawaan nidhi he. manushya anadikaal se hi ratnon kii taraf aakarshith rahaa he, vartmaan main bhi he tathaa bhavishya main bhi rahegaa. ratna suvasit, chittkarshak, chirsthayeev durlabh hone tathaa apane adbhut prabhaav ke kaaran bhi manushya ko apane mohpash main baandhe hue hai. ratna aabhushanon ke rup main sharir kii shobhaa to badhaate hi hai, saath hi apni divine shakti ke prabhaav ke kaaran rogon kaa nivaaran bhi karte hai. ratnon main chirsthayitv kaa aisa gun he ki ye rituon ke parivartan ke kaaran tathaa samay-samay par prakruti ke bheeshan uthal-puthal se tahas-nahas hone ke kaaran bhi prabhavit nahin hote.
 ratnon ko ham mukhyatah teen virgon main vibhajit kar sakate hai- pranij ratna- pranij ratna ve hai, jo ki jeev-jantuon ke sharir se praapt kiye jate hai. jaise- gajamukta, muunga aadi.
 vanaspatik ratna ve hai, jo ki vanaspatiyon kii vishesh prakaar kii kriyasheeltaa ke kaaran utpann hote hai. jaise- vanshalochan, trinmani, jet aadi.
 ve ratna jo prakritik rachanaaon arthath chattan, bhugarbha, samudr aadi se praapt kiye jate hai.
 'ratna' shabd aadhunik yug yaa madhyakaalin yug kii dein nahin apitu ati pracheen yug kii dein hai, kyonki rugveda vishwa kaa ati pracheen granth he. rugveda ke anekon mantron main ratna shabd kaa prayog hua he. udaahranarth-
 agnimile purohitan yagyasy devamruthvijm.hottaran ratna dhattamam. ri.1-1-1.
 uparokt udhaaharan se pramanit he ki rugveda ke sarvapratham mantra main hi agni ko ratna dhattam kaha gaya he. aise hi aage bhi anek mantron main prayog hua he tathaa anya pracheen granth ramayana, mahabharat aadi anek granthon main bhi ratna shabd kaa varnan dekhne ko mila he. vrihad samhita, bhavaprakash, ras ratna samucchy, ayurveda prakaash main to ratnon ke gun-dosha tathaa prayog kaa spasht varnan kiya gaya he.
 rugveda ke pratham shloke main hi jo ratna dhattamam shabd aayaa he. uskaa arth aadhibhautik ke anusaar agni ratnon yaa padaarthon ke dharak athwa utpaadak se he. atah yah suspasht he ki ratnon kii utpatti main agni sahaayak he tathaa aadhunik vaigyanik bhi is baat ko sweekaar karte hai ki adhikanshtah ratna kisi na kisi rup main taap prakriya arthath agni ke prabhaav ke kaaran hi bane hai.
 jab vibhinn tatv rasinic prakriya ke dwaara aapas main milte hai tab ratna banate hai. jaise sphatik, manibh, crystal aadi. isi rasinic prakriya ke baad tatv aapas main ekajute hokar vishisht prakaar ke chamakdaar abhayukta ban jate hai tathaa kai adbhut gunon kaa prabhaav bhi samyojit ho jaataa he. yah nirmit tatv hi ratna kehalaata he, jo ki apane rang, rup va gunon ke kaaran manushyon ko apni taraf aakarshith karata he. yatha- ramante asmin ativ atah ratnam iti proktan shabd shaastra visharadah. 
 jaisaa ki hamane pehle hi yah baat spasht kar di he ki prithvi ke andar agni ke prabhaav ke kaaran vibhinn tatv rasinic prakriya dwaara ratna banate hai. atah yah suvidit he ki ratna vibhinn maatra main vibhinn rasinic yogic mail se banataa he. maatr kisi ek rasinic tatv se nahin banataa. sthaan-bhed se vividh rasinic tatwon ke sanyog ke kaaran hi ratnon main rang, rup, kathorta va abha kaa antar hota he. khanij ratnon main mukhyatah nimna tatwon kaa sanyog hota he-
 carbon, aluminium, barium, berilium, calcium, tamba, hydrogen, loha, phosforus, mangneej, potacium, gandhak, sodium, tin, jasta, jirkenium aadi.
 vaise to pracheen granthon ke anusaar ucch koti main aane vaale ratna 84 prakaar ke hai. inamen se bahut se ratna ab aprapya hai tathaa bahut se nae-nae ratnon kaa avishkaar bhi hua he. atah aadhunik yug main pracheen granthon main varnit ratnon kii suchiyaan pramanik nahin rah gai hai. ratnon ke naamon kii suchi nimna prakaar he -
 yah safed tathaa khaaki rang kaa va mridu hota he tathaa sangemarmar kii hi ek jati he.
 yah gulabi rang kaa dhabbedaar tathaa mridu pathar hota he. ise farsh tathaa kharal banane ke kaam main liya jaataa he.
 yah krishna tathaa pit varna kaa sangemarmar ke sadrush pathar hota he.
 yah krishna rang kaa hota he tathaa isamen gulabi rang kii abha hoti he.
 yah bhure rang kaa pathar hota he tathaa iske upar krishna varna kii patali rekha hoti he.
 yah krishna, pit, safed aadi anek rangon kaa chamakdaar va mridu pathar hota he. isamen laal rang ke chamakate hue sitare bhi dikhaai dete hai, jinhen ratna pole kehete hai.
 yah vaikrant kii jati kaa pathar hota he.
 yah bhure tathaa badami rang kaa pathar hota he.
 yah krishna varna kaa mulaayam pathar hota he tathaa yah vishesh rup se sona parakhane ke kaam aata he.
 yah bangnee rang kaa paardarshee pathar hota he.
 yah mailaapan liye safed rang kaa turamasi jati kaa pathar hota he.
 yah pathar mailaapan liye gulabi rang kaa hota he. iskaa aucharon kii dhar tej karne vaala saan bhi banaaya jaataa he tathaa yah ratna bhi ghisne ke kaam main aata he.
 jharnaa- yah mitti ke varna kaa gum pathar hota he.
 yah pathar kathor tathaa apaardarshee hota he.
 yah gahare katthi rang kaa apaardarshee hota he.
 yah pathar til ke samaan krishna varna kaa hota he.
 yah pathar nile varna kaa abha liye shwet hare rang kaa evam laal rang kaa mulaayam halkaa or kaantiyukt hota he.
 yah laal tathaa pile rang kaa mridu va paardarshak hota he. yah ek vishesh prakaar ke vriksh kaa gond hota he. ise kuch log kaharua bhi kehete hai.
 yah mailaapan liye gahare bhure rang kaa lahardaar va paardarshak pathar hota he.
 yah chikna panidaar paardarshak shwet varna kaa tathaa turamali kii tarah hare rang kaa hota he, iskaa upyog dant rogon main kiya jaataa he.
 yah katthi rang kaa pile tathaa dhoomil rang ke chote-chote binduon se yukt hota he. iskaa upyog kharal banane main hota he.
 yah gum tathaa dhaani rang kaa pathar hota he, iskaa upyog farsh banane main hota he.
 yah dhoomravarn kaa chamakdaar va paardarshee pathar hota he. is pathar ko dhoop ke keemtee chashme va anekon prakaar ke nagine banane ke kaam aata he.
 yah laal rang kaa halke gulab kii pattee ke rang kii abha se yukt hota he. ise 'laladi' bhi kehete hai.
 yah gahare nile rang kaa apaardarshee pathar hota he. isamen kuch sone kaa bhi ansh hota he. ise rajavart, lajvart, lajvard bhi kehete hai.
 yah gahare nile rang kaa, halke nile rang kaa paardarshee, chamakdaar va lochadar ratna he.
 yah ratna hare rang kaa, haraa rang liye safed rang kaa, neem ke pattee ke rang kaa, bina tali kaa, lochadar va paardarshee hota he, hare rang kaa panna sarvshereshth mana jaataa he.
 yah hakik jati kaa pathar he tathaa yah anek rangon main praapt hota he. iskaa madhya bhaag khokhlaapan liye hota he, jisamen safed rang hota he. ise khilone tathaa murtiyon ke nirmaan main upyog kiya jaataa he.
 yah kaale rang kaa pathar he tathaa yah durlabh va bahumoolya hota he. aajkal praayah yah praapt nahin hota he. logon kii aisi manyata he ki paras pathar se yadi lohe ko sparsh karaayaa jaae to loha sone main badal jaataa he.
 yah ratna pile rang, safed rang tathaa nile rangon main paaya jaataa he.
 yah barf ke samaan shwet rang kaa pathar hota he. ise jahrile vran ko thik karne main prayog kiya jaataa he.
 yah aasamaani rang kaa mridu va chamakdaar hota he.
 yah matamaile rang kaa gum pathar hota he.
 yah kaai ke rang ke samaan, motaa panidaar tathaa mridu hota he.
 yah pit varna kaa samudri pani ke samaan kanti vaala yaa haritabh pathar hota he.
 yah hare rang kaa mridu pathar hota he.
 yah hare-kaale rang kaa pathar hota he. iske andar makadi ke jaale ke samaan dikhaai detaa he.
 - yah pathar safed rang kaa sangemarmar ke samaan hota he.
 yah akik pathar ke samaan hota he.
 yah sona makkhi ke rang kaa pathar he.
 yah gulabi tathaa surkh laal rang kaa hota he tathaa kaale rang kaa bhi paaya jaataa he. gulabi rang kaa maaniky shreshth mana gaya he.
 yah safed rang kaa kaali dhari se yukt pathar hota he. yah farsh banane ke kaam aata he.
 yah laal, sindur varna tathaa gulabi rang kaa hota he. yah safed va krishna varna main bhi prapya he. iskaa prapti sthaan samudr he. iskaa doosraa naam pravaal bhi he.
 yah safed, kaala, pilaa, laal tathaa aasamaani va anek rangon main paaya jaataa he. yah samudr se sipon se praapt kiya jaataa he.
 yah pathar laal, jamuni rang kaa surkh main katthe tathaa gomed ke rang kaa paaya jaataa he, ise 'tamada' bhi kaha jaataa he.
 yah pathar gum, kathor, malin, pilaa tathaa nile rang liye, hare rang kaa tathaa upar laal rang kaa chhinta bhi hota he.
 yah svachh laal tathaa gerua rang kaa hota he. yah raatri fever ko dur karata he.hiriah safed, nila, pilaa, gulabi, kaala, laal aadi anek rangon main hota he. safed hira sarvottam he tathaa hira sabhi prakaar ke ratnon main shreshth he.
 
 yah billi ke aankh ke samaan chamakdaar hota he. isamen pile, kaale tathaa safed rang kii jhaayin bhi hoti he. iskaa doosraa naam vaidurya he.
 yah ratna rakt rang kaa, paardarshak kantipurna, laal rang tathaa krishnabhayukta hota he, ise suryamani bhi kehete hai.
 yah makaraane kii jati kaa pathar he.
 yah gum tathaa hare rang kaa hota he. iskaa upyog kharal banane main kiya jaataa he.
 yah kaale dore se yukt safed rang kaa hota he. safed rang ke dore se yukt kaale rang ke pathar ko sulemani kaha jaataa he.
 yah pathar mridu, svachh, safed tathaa paardarshak hota he, ise sphatik tathaa billore bhi kehete hai.
 yah pathar svachh paardarshak tathaa anek rangon main paaya jaataa he. ise vaikrant bhi kehete hai.
 yah chaak se miltaa-julata mulaayam pathar hota he.
 yah baari bhuraapan liye syaahi ke rang kaa hota he. iskaa aushadhi main prayog hota he.
 yah gum sakht tathaa malinta liye laal rang kaa hota he, jis par safed rang ke chhinte hote hai. iskaa upyog kharal banane tathaa neelam va maaniky ko pisane ke kaam aata he.
 yah kaale rang kaa pathar hota he. iskaa upyog pyaale va tashtaree banane main hota he.
 yah pathar safed, kaale tathaa anya kai rangon main hota he. iskaa upyog murtiyon tathaa makaan banane ke kaam main kiya jaataa he.
 yah kashay rang kaa pathar he. isamen sone ke samaan chhinte chamakate dikhaai dete hai.
 yah apaardarshee, haraapan liye aasamaani rang kaa hota he. yah aushadhi ke kaam main aata he.
 yah gulabi rang kaa panidaar chamakdaar va mridu pathar hota he.
 yah gum syaahi tathaa rakt mishrit maaniky jati kaa pathar hota he. iske andar chah kalaon se yukt sitare hote hai.
 yah akik ke samaan vividh rangon main phool-patteedaar va daag daalane vaala pathar hota he.
 yah pile rang kaa naram tathaa purna paardarshak hota he.
 yah pathar pile, kaale, safed, laal tathaa anke rangon main paaya jaataa he. yah apaardarshee hota he.
 
 iskaa rang chamakdaar shwet rang kaa hota he.
 yah kaale rang kaa pathar hota he tathaa iskaa upyog netranjan banane main hota he.
 yah safed rang kaa mridu pathar hota he, iskaa upyog kriim, powder aadi banane ke kaam main kiya jaataa he.
 yah mridu safed rang kaa paardarshee va chamakdaar hota he. ise fitkaree bhi kaha jaataa he.
 ise swarna makshik bhi kehete hai. yah kankad ke samaan pit varna kaa hota he. iskaa upyog aushadhi main karte hai.
 yah aushadhi main upyog hone vaala matamaila ber ke samaan hota he.
 ratna bhi pathar hi hote hai. atah ratna puraani va kathor pattharon kii chattaanon main praapt hote hai. isi kaaran ye visheshkar parvatiy pradeshon main paae jate hai. kabhi-kabhi varsha ritu main pani kii tej dhara se pathar tut-tut kar nadi naalon main ludhakte chale jate hai.
 jaldhara kii gati kam hone par bade-bade pathar to ruk jate hai, parantu halke pathar behate jate hai. inhen pattharon main chipke ratnon vaale pathar kankadon va ret main bikhar jate hai. is tarah praapt ratna ucch koti kaa hota he, kaaran ki inhen tuutane-footne kaa bhay nahin hota he tathaa is par chipke anya padaarth pani ke pravaah main alag ho jate hai.
 is prakaar ke ratna africa mahadweep main belgium, congou, ghana, dakshin africa, sierra leone main paae jate hai tathaa africa ke atirikt brazil syam, burma, bharat, srilanka, sanyukt raashtra america, australia, rus aadi main paae jate hai.
 ratnon kii shreshthata pramanit karne main uske mukhyatya teen gun hai- ratnon kii adbhut saundaryata, ratnon kii durlabhta, ratnon kaa sthayitv.
 manushya viksit hone ke saath-saath ratnon kii taraf bhi adhik aakarshith ho gaya he. atah ratnon ko vibhajit karte samay vishesh rup se teen baton kaa dhyaan dete hai ki praapt ratna nimna teen main se kis prakaar kaa he? paardarshak he, alp paardarshak he athwa apaardarshak he.
 paardarshak ratna sarvottam shrenee main aata he. yah bhi do prakaar kaa hota he-
 jis ratna main rang bilkul hi na ho.
 jisamen rang to ho, parantu hin dasha main ho arthath rang na adhik gaharaa ho or na adhik halkaa tathaa paardarshak ho, vah shreshth hota he.
 adhik gaharaa rang hone ke kaaran ratna apaardarshak ho jaataa he. apaardarshak ratnon main firoja kaa ucch sthaan he, to vaise neelam, pukhraj tathaa panna bhi apane vishisht rangon ke kaaran manushya ko apni taraf mohit karte hai.
 ratnon kii durlabhta bhi manushya ko uski taraf aakarshith hone kaa ek pramukh kaaran he. thik usee tarah jaise ki aapke saamne se koi sundar aakarshak navyauvana aa rahi ho use ek baar dekhne ke pashchaat aapke hriday main baar-baar use dekhne kii laalasaa nahin uthati, kyonki uske chehre par uske tan par kisi prakaar kaa paradaa nahin he.
 aapako dekhne main koi roak tok nahin he tathaa thik iske vipareet koi mahila kaali kaluti va badsoorat ho, parantu vah ek lambaa ghunghat nikaale hue tathaa apane sharir ko lambi chadar se dhanke hue aa rahi ho to aap baar-baar uske mukh mandal ke saundarya kaa rasapan karnaa chaahate hai. yahan tak ki dur chale jane par bhi aap baar-baar mudakar dekhte hai ki jaraa si bhi uski jhalak dikhaai de jaae. aisa kyon? isliye ki uskaa mukh mandal, sharir saushthav aapako dekh paanaa kathin he, isliye uski taraf lalayit hai.
 jin ratnon main sthayitv he tathaa unki chamak va gunon par rituon va amla aadi ke dwaara koi bura prabhaav nahin padataa vah ratna adhik moolyawaan hota he. har vyakti ke paas ise kharidne kii kshamta nahin hoti yaa adhik moolyawaan hone ke kaaran har tisare-chauthe varsh use kharid sakna sambhav nahin he. atah ratnon kii kathorta hona jisase ki use kisi prakaar kaa kharonch yaa ragadne kaa daag na pade shreshth hota he. jaise-hira, panna, pukhraj aadi. ratnon ke vishay main agni puraana, garud puraana, devi bhagwat, mahabharat, vishnu dharmottar aadi anekon pracheen granthon main varnan miltaa he.
