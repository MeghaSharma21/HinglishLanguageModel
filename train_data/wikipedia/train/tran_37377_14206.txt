 amarkosh sanskrit ke koshon main ati lokapriy or prasiddh he. ise vishwa kaa pehla samaantar kosh kaha ja saktaa he. iske rachanaakaar amarsingh bataaye jate hai jo chandragupta dwitiya ke navratnon main se ek the. kuch log amarsingh ko vikramaditya kaa samakaleen bataate hai.
 is kosh main praaia: das hajaar naam hai, jahaan medini main keval saadhe chaar hajaar or halaayudh main aath hajaar hai. isi kaaran panditon ne iskaa aadar kiya or isaki lokapriyata badhati gai.
 amarkosh shlokarup main rachit he. isamen teen kand hai. swargadikandan, bhuvargadikandan or samanyadikandam. prayek kand main anek varg hai. vishayanugunan shabdaah atra vargeekrutah santi. shabdon ke saath-saath isamen linganirdesh bhi kiya hua he.
 swargadikand main gyaarah varg hai :
 is kand main das varg hai:
 is kand main chah varg hai:
 anya sanskrit koshon kii bhaanti amarkosh bhi chandobaddh rachana he. iskaa kaaran yah he ki bharat ke pracheen pandit "pustakastha' vidya ko kam mahatv dete the. unke liye kosh kaa uchit upyog vahi vidvan kar paata he jise vah kanthsth ho. shloke sheeghra kanthsth ho jate hai. isliye sanskrit ke sabhi madhyakaalin kosh padya main hai. italeey padit pavolini ne sattar varsh pehle yah siddh kiya tha ki sanskrit ke ye kosh kaviyon ke liye mahatvapurn tathaa kaam main kam aanevaale shabdon ke sangrah hai. amarkosh aisa hi ek kosh he.
 amarkosh kaa vaastavik naam amarsingh ke anusaar namaliganushasan he. naam kaa arth yahan sangya shabd he. amarkosh main sangya or uske lingabhed kaa anushaasan yaa shiksha he. avyay bhi die gaye hai, kintu dhaatu nahin hai. dhaatuon ke kosh bhinn hote the . halaayudh ne apana kosh likhane kaa prayojan kavikanthvibhusanartham bataaya he. dhananjay ne apane kosh ke vishay main likhaa he - main ise kaviyon ke laabh ke liye likh rahaa hoon . amarsingh is vishay par maun hai, kintu unka uddeshy bhi yahi rahaa hoga.
 amarkosh main saadhaaran sanskrit shabdon ke saath-saath asaadhaaran naamon kii bharmaar he. aarambh hi dekhie- devataaon ke naamon main lekha shabd kaa prayog amarsingh ne kahan dekha, pataa nahin. aise baari bharkam or nammaatr ke liye prayog main aae shabd is kosh main sangruhit hai, jaise-devdrayang yaa vishdrayang . kathin, dularbh or vicitra shabd dhundh-dhundhakar rakhana koshkaron kaa ek kartavya mana jaataa tha. namasya rugveda kaa shabd he . dwivachan main naasatya, aisa hi shabd he. madhyakaal ke in koshon main, us samay praakrit shabd bhi sanskrit samajhakar rakh die gaye hai. madhyakaal ke in koshon main, us samay praakrit shabdon ke atyadhik prayog ke kaaran, kai praakrit shabd sanskrit maane gaye hai; jaise-chhurik, dhakka, gargari, duli, aadi. buddha-vikrut-sanskrit kaa prabhaav bhi spasht he, jaise-buddha kaa ek namparyaay arkabandhu. buddha-vikrut-sanskrit main bataaya gaya he ki arkabandhu naam bhi kosh main de diya. buddha ke 'sugat' aadi anya namparyaay aise hi hai.
 amarkosh par aaj tak 40 se bhi adhik tikaaon kaa pranayan kiya ja chukaa he. unamem se kuch pramukh tikaayen nimnlikhit hai –
 ramashrami tikaa main, amarkosh main pariganit shabdon kii vyutpatti or nirukti di gayi he. abhi tak is tikaa kaa hindi anuwaad uplabdh nahin he. yah amarkosh kii ekmaatr aisi tikaa he, jisamen shabdon kii vyakaranik vyutpattiyon ke saath–saath nirukti bhi di gayi he. yask krit nirukt main kaha gaya he –
 isi siddhanth kaa paalan karte hue bhanuji deekshith ne amarkosh main pariganit shabdon kaa nirvachan kiya he. ve bhi sabhi shabdon ko dhaatuj maanate hue unka nirvachan karte hai.
 peetikashlokacharant in vachaspatyam
 swargah
 buddhih
 bhumih
 namaskritam
 poojitam
 kakarantah
