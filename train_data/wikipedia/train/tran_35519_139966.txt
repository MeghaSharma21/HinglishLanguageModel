 saptarshi taramandal prithvi ke uttari golardh ke akaash main raatri main dikhne vaala ek taramandal he. ise phalgun-chait maheene se shravan-bhadra maheene tak akaash main saat taron ke samooh ke rup main dekha ja saktaa he. isamen chaar taare chaukor tathaa teen tirchhi rekha main rahete hai. in taron ko kaalpanik rekhaon se milaane par ek prashn chinh kaa aakaar prathit hota he. in taron ke naam pracheen kaal ke saat rishiyon ke naam par rakhe gaye hai. ye kramshah kratu, pulah, pulasthya, atri, angiras, washishth tathaa marichi hai. ise ek patang kaa aakaar bhi mana ja saktaa he jo ki akaash main door ke saath ud rahi ho. yadi aage ke do taron ko jodne vaali pankti ko sidhe uttar disha main badhaayein to yah dhruv taare par pahunchati he. duusari shatabdi isvi main tolmi ne jin 48 taramandalon kii suchi banaai thi yah taramandal unamem bhi shaamil tha.
 angrezi main saptarshi taramandal ko "arsa major", "great bear" yaa "big bear" kaha jaataa he - in sab kaa arth "bada bhaaluu" hota he. ise america or canada main "big dippar" bhi kaha jaataa he. china main yah "pe-teu" kehalaata he. 
 kul milakar saptarshi taramandal main 93 taron ko bair naam die ja chuke hai, jinamein se 13 ke ird-gird gair-saureey grah parikrama karte hue paae gaye hai. is taramandal ke saat mukhya taare is prakaar hai -
 saptrushi mandal dhruv taare ke chaaron ore 24 ghante main ek chakkar puraa karata he. is mandal ke pratham do taare sadaiv dhruv taare kii sidh main hi dikhaai dete hai. pracheen samay main jab disha gyaan karne kaa yantra nahin tha, tab dhruv taare kii sahaayta se hi disha kaa gyaan kiya jaataa tha.
 saptarshi taramandal main kai gallexiyaan bhi pai gai hai. inamen maciye 81 naamak sarpil gallexi he, jo akaash main sabase roshan gallexiyon main se ek he. is taramandal ke kshetra main maciye 82 naamak gallexi bhi he jise apane aakaar kii vajah se cigar gallexi bhi kaha jaataa he. yahan hamase 2.5 karod prakaash-varsh dur sthit chakri gallexi bhi sthit he. kul milakar saptarshi taramandal main lagbhag 50 gallexiyaan dekhi ja chuki hai.
 hindu dharm main vishnu puraana ke anusaar, kritak trailoky -- bhuh, bhuvah or swah â€“ ye teenon lok milakar kritak trailoky kehalaate hai. saptarshi mandal shani mandal se ek lakh yojan upar kaa mandal he.saptrushi mandal kaa naam saat rishiyon ke naam par rakhaa gaya he .
