 madhu yaa shahad ek meetha, chipchipahat vaala ardh taral padaarth hota he jo madhumakhiyon dwaara paudhon ke pushpon main sthit makarandakoshon se sravit madhuras se taiyaar kiya jaataa he or aahaar ke rup main maungrih main sangrah kiya jaataa he. 
 shahad main jo meethaapan hota he wo mukhyatah glucose or ekalasharkara fructose ke kaaran hota he. shahad kaa prayog aushadhi rup main bhi hota he. shahad main glucose va anya sharkaraaen tathaa vitamin, khanij or amino amla bhi hota he jisase kai paushtik tatv milte hai jo ghaav ko thik karne or utakon ke badhane ke upachaar main madad karte hai. pracheen kaal se hi shahad ko ek jeevanu-rodhi ke rup main janaa jaataa rahaa he. shahad ek hikerasmotic agent hota he jo ghaav se taral padaarth nikaal detaa he or sheeghra uski bharpai bhi karata he or us jagah hanikaarak jeevanu bhi mar jate hai. jab isko sidhe ghaav main lagaaya jaataa he to yah seelant kii tarah kaary karata he or aise main ghaav sankraman se bachaa rahata he.
 madhu sharkaraaon evam anya yogicon kaa mishran hota he. carbohydrate ke sandarbh main madhu main mukhyatah fructos evam glucose hota he, jo ise kritrim rup se utpaadit invarted sugar seerup ke samaan rakhata he, jisamen 48% fructos, 47% glucose evam 5% sakaroj hote hai. madhu ke shesh carbohydrate main maltos, sakaroj evam anya jatil carbohydrate hote hai. madhu main nammaatr ko vibhinn vitamin evam khanij hote hai. anya sabhi poshak sweetnron kii bhaanti hi, madhu main adhikansh sharkara hi hoti he or ye vitamin yaa khanijon kaa vishesh strot nahin he. madhu main ati laghu maatra main vibhinn anya yogic bhi hote hai jo antioxidents kaa kaary karte hai, saath hi chrisine, pinobanksin, vitamin si, catalez, evam pinocembrin bhi hote hai. phir bhi madhu ke vishisht sangyojan use banane vaali madhumakhiyon par va unhen uplabdh pushpon par nirbhar karte hai.shahad ek prakritik swasthyavardhak aahaar he jise twachaa ko sundar banane or motopa kam karne ke liye prayog kiya ja saktaa he. agar aap apane badhate hue vajan se pareshaan ho chuke hai or gym jane kaa samay nahin he to shahad kaa prayog kar ke aap bilkul slim-trim ban sakate hai.
 ek madhu ke namoonay kaa vishleshan
 madhu kaa ghanatv lagbhag 1.36 ki.gra./litre hota he. madhu main corn seerup yaa ichu sharkara mishran kii milawat kii jaanch isotope reshyo maas spectrometries dwaara kii ja sakati he. is vidhi dwaara 7% tak kii nimna maatra bhi janchi ja sakati he.
 madhu ke kai prakaar hote hai. in prakaaron kaa vargeekaran praayah un madhumakhiyon dwaara madhuras ekatrit kiye jane vaale pramukh sroton ke aadhaar par kiya jaataa he. udaahranarth alpha-alpha madhu, barseem madhu, chhichhadi yaa shain madhu, lichi madhu aadi. iske alaava shahad ke sansaadhan or shodhan kii prakriya ke aadhaar par kiya ja saktaa he:
 nishkasit madhu ko chaanaa hua shahad bhi kehete hai. yah madhu nishkasana mashin dwaara nikaala jaataa he tathaa shahad kaa shuddhtam prakaar hota he. yah maungrihon se paali gai madhumakhiyon jaise apis mailifara or apis siraanaa se praapt hota he. nishkasit madhu nimna prakaar kaa ho saktaa he.
 taral madhu vah hota he jo shahad drishy ravon se mukt ho yani jo ekadam ravedaar na ho.
 isamen madhu purna rup se ravedaar yaa thos ban jaataa he. yah crystaleekaran prakritik rup se yaa bhinn crystaleekaran kriyaaon dwaara ho saktaa he.
 yah shahad madhumakhiyon ko nirdayee dhang se maarane ke baad praapt kiya jaataa he kyonki shahad praapt karne ke liye unke chhatey ko nichoda jaataa he. is prakaar kaa shahad prakritik rup se bane chhatton se praapt hota he jaise junglee maun yaa bhartiya maun jo prakritik rup se jangalon, chattaanon, puraani imaaraton aadi main chhatey banaati hai. nichodne se praapt shahad na keval ashuddh hota he parantu jaldi hi kharaab bhi ho jaataa he.
 koshth yaa comb madhu chhatton ke koshthon main hota he jahaan par yah sangrah kiya jaataa he. kaumb madhu bhinn prakaar kaa hota haih
 yah bhinn maap ke vargakar yaa aytakar momi chhatton ke khandon main paidaa kiya jaataa he.
 ise chote-chote momi chhatton ke khandon main paidaa kiya jaataa he. prayek khand saadhaaran khand ke maap kaa ek chauthai bhaag hota he.
 yah madhu chhichhli nishkasana kii jaani vaali fremon se, jinamein patali super chhattadhar lagi hoti he, se paidaa kiya jaataa he. ye chhatey jab puri tarah madhu se bhar jate hai tathaa koshthak sil kar diye jate hai to ise maun grih se nikaal kar aise hi pack kar bech diya jaataa he.
 isamen ambaar kaumb madhu ko bhinn maap ke tukdon main kaata jaataa he, iske kinaaron ko nishkasit kiya jaataa he tathaa vyaktigat tukdon ko polithine ke thilon main lapeta jaataa hai.
 isamen cat kaumb madhu ko ek dibbe main, jisamen taral nishkasit madhu bharaa hota he, pack kar diya jaataa he.
 shahad ke bhautik gun isaki shuddhta maanak gyaat karne ke liye prayog kiye jate hai.
 shahad ardra hota he tathaa hawa se nami sokh letaa he. jin kshetron main bahut adhik nami hoti he vahaan madhu ke kharaab hone kii adhik sambhaavna hoti he. shahad main ardrata sokhne kii gunvattta isamen upasthit sharkara kii sandhrata tathaa nami par nirbhar karti he. shahad main upasthit nami kaa vishesh aapekshik ardrata ke saath santulan main hoti he. madhu ko nami sokhne tathaa sadane se bachaane ke liye thik sangrahan karnaa chahie.
 shahad gadha dravya hota he tathaa gadhepan kaa maap iske bahaav/pravaah ko darshata he. garm karne se iskaa gaadhaapan kam ho jaataa he. gaadhaapan protein maatra par bhi nirbhar karata he jo antatah madhuras strot par nirbhar karata he. jis madhu main protein kii adhik maatra hoti he vah adhik gadha hota he.
 
 aapekshik gurutv yaa vishisht ghanatv tathaa aparvatnaank 
 madhu kaa rang tathaa isaki gandh pushpan strot par nirbhar karti he jahaan se ise ekatra kiya jaataa he. bhinn phulon se praapt madhuras kaa rang tathaa gandh bhinn hoti he or yah madhuras kii mul rachana par nirbhar karata he. bhinn madhu kaa rang halke se gahare ambar kaa tathaa gandh madhyam sukhad hoti he.
 shahad ko jeevanu nivaaran rup main prayog kiya jaataa he. is prakriya main shahad ke utpaadan main kaam karne vaali madhumakhiyaan anzim glucose oxides ko nector main badal detii hai. jab shahad ko ghaav par lagaaya jaataa he to is anzime ke saath hawa kii oxigen ke sampark main aate hi bactirissaide hydrogen par oxide banati he. manuka aushadhiy madhu hota he jiske jeevanu-rodhi kai tarah ke sroton se australia or newjiland aadi sthanon se praapt kiye jate hai. varsh 2007 main health canada ore yues food and drug administration ne kramash: pehali baar is medicinal hani ko ghaav or jalane main prayog kii anushansa kii he. inke alaava shahad ke prayog se sujan or dard bhi dur ho jate hai. ghaavon yaa sujan se aane vaali durgandh bhi dur hoti he. shahad kii pattee baandhne se mare hue utakon kii koshikaon ke sthaan par nai koshikaayen punap aati hai. is prakaar madhu se ghaav to bharte hi hai or unke nishaan bhi nahin rahete.
 madhu ek ooshmaa va urja daayak aahaar he tathaa doodh ke saath milakar yah sampoorn aahaar ban jaataa he. isamen mukhyatah avkaarak sharkaraaen, kuch protein, vitamin tathaa lavan upasthit hote hai. shahad sabhi aayu ke logon ke liye shreshth aahaar mana jaataa he or rakt main haemoglobin nirmaan main sahaayak hota he. ek kilogram shahad se lagbhag 5500 calories urja milti he. ek kilogram shahad se praapt urja ke tulya duusare prakaar ke khaadya padaartho main 65 andon, 13 ki.gra. doodh, 8 ki.gra. plums, 19 ki.gra. hare matar, 13 ki.gra. seb va 20 ki.gra. gaajar ke baraabar ho saktaa he.
 
 shahad ko pracheen kaal se hi vibhinn dharmon main ucch manyata mili hui he. hindu dharm ke pracheen granth, rugaved main bhi shahad tathaa madhumakhiyon ke bare main bahut se sandarbh milte hai. shahad hindu dharm ke bahut se dharmik krityon tathaa samarohon main prayog hota he. pracheen unani sabhyataa main bhi shahad ko bahut moolyawaan aahaar tathaa bhagwaan kii dein mana jaataa tha. unani devataaon ko amartv praapt tha jiskaa kaaran unke dwaara kiya gaya ambrosia seven bataaya gaya tha, jisamen shahad ek pramukh bhaag hota tha. arastu kii pustak natural history main bhi shahad par bahut se pratyaksh prekshan uplabdh hai. uskaa vishwaas tha ki shahad main jivan vruddhi tathaa sharir hrisht-pusht rakhane ke liye asaadharan gun hote hai. islam ke pavitra granth quran ke sura-16 an-nahl ke anusaar shahad sabhi bimariyon ko nidaan karata he. yahudee dharm main bhi shahad ko aahaar yaa hani banane main prayog kiya jaataa he. sansar ke lagbhag sabhi dharmo ne shahad kii anuthi gunvattta kii prashansa kii he. jain dharm main madhu seven ko aniatik mana jaataa hai. jain granth, purusharth siddhupaay main likhaa hai-
 bharat main prati vyakti prativarsh shahad kii khapat lagbhag 25 gram hoti he jabaki anya deshon main isaki khapat bahut adhik he. switsraland or germany main 1.5 ki.gra. se adhik, america main ek ki.gra. tathaa france, england, japan, italy main 250 gram prati vyakti prati varsh hoti he. bharat main ise abhi bhi aushadhi ke rup main prayog kiya jaataa he tathaa urja daayak aahaar ke rup main iskaa prachlan nahin hai. varsh 2005 main china, argentina, turki evam sanyukt rajya epa.e.o ke aankadon ke anusaar vishwa ke sarvocch prakritik madhu utpaadak desh rahe the. europe main madhu kii sarvaadhik maatra turki main evam ukraine main utpaadit hui.
 madhu main louh, tamba or mangneej sookshm maatra main hote he.
 shahad kaa seven karne ke kai phaayde hai jinamein sharir main urja badhaane se lekar damakati twachaa or vajan ghataane tak ke phaayde shaamil hai. shahad ke inhen faaydon ke chalate aaj iske vyapaar main teji se badhotaree dekhne ko mil rahi he. aaj bazaar main vibhinn companiyon ke shahad mil rahe hai, jinamein dabar, himalaya, patanjali or khaadi ke naam shaamil hai. 
 ek paalak chhatey se saanche hataate hue
 ek madhu-bharaa sancha
 chhatey ko jalaate hue
 blor dwaara chhatey se makkhiyaan hataate hue
 koshth kholte hue
 koshth kholane kaa kanta
 ancaping upkaran kaa prayog
 madhu nikaalte hue
 madhu shodhan
 madhu bartan main daalate hue
