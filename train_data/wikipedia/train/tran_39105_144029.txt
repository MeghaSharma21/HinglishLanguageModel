 lok adaalat bharat main vivaadon ke niptaare kii ek vaikalpik vyavastha he.
 vidhik seva praadhikaran adhinium kii dhara 19 ke anusaar lok adaalat ko nimnlikhit adhikarita praapt he-
 parantu lok adaalat ko aise kisi maamle yaa vaad par adhikarita praapt nahin he jisamen koi ashamaneey aparaadh kiya gaya ho. aise prakaran jo nyaayalay main lambit pade hon, pakshakaron dwaara nyaayalay kii anugna ke bina lok adaalat main nahin laaye ja sakate.
 dhara 20 yadi nyaayalay main lambit kisi vaad kaa pakshakaar yah chahta he ki uske prakaran kaa nipataara lok adaalat ke madhyam se ho, tathaa uskaa virdohi pakshakaar iske liye sahamat ho, to us dasha main nyaayalay kii yah santushti ho jane par ki maamle ko lok adaalat dwaara sheeghra nipataae jane kii sambhaavna he, to lok adaalat us prakaran kaa sangyaan le sakegi tathaa sambandhit nyaayalay us prakaran ko lok adaalat main bhejne ke purv nyaayalay ubhay pakshon ko sunwaayee kaa samuchit avasar degaa.
 lok adaalat ko civil prakriya samhita, 1908 ke tahat civil kaarywahi kii shakti hogi. dand prakriya samhita 1973 kii dhara 195, or ke adhyay 6 ke prayojan hetu kii kaarywahi civil kaarywahi hogi. bhartiya dand samhita kii dhara 193e, 219 - 228 ke tahat kii gai kaarywahi nyaayik kaarywahi maani jaaegi.
 varsh 1976 main 42wein sanshodhan ke dwaara bharat ke samvidhan main anuchhed 39k joda gaya jiske dwaara shashan se apeksha kii gai ki vah yah sunishchit kare ki bharat ko koi bhi naagarik aarthik yaa kisi anya aakshamataaon ke kaaran nyaay paane se banchit na rah jaye. is udadeshy kii prapti ke liye sabase pehle 1980 main kendra sarkaar ke nirdesh par saare desh main kanoonee sahaayta board kii sthapana kii gai. baad main ise kanoonee jama pehanaane hetu bharat sarkaar dwaara vidhik seva praadhikaar adhinium 1987 paarit kiya gaya jo 9 navambar 1995 main lagu hua. is adhinium ke antargat vidhik sahaayta evam lok adaalat kaa sanchaalan kaa adhikaar rajya str par rajya vidhik seva praadhikaar ko diya gaya.
 rajya vidhik seva praadhikaaran main kaaryakari adhyaksh ke rup main ucch nyaayalay ke sevanivruth athwa sevarat nyaayadhish or sadsy sachiv ke rup main varisht jila nyaayadhish kii niyukti kii jaati he. iske atirikt mahadhivaktaa, sachiv vit, sachiv vidhi, adhyaksh anusuchit jati or anusuchit janajati ayog, mukhya nyaayadhish ji ke paraamarsh se do jila nyaayadhish, adhyaksh baar counsil, is raajay praadhikaran ke sachiv sadsy hote hai or inke atirikt mukhya nyaayadhish ke paraamarsh se 4 anya vyaktiyon ko naam nirdisht sadsy banaaya jaataa he. isi prakaar prayek jile main jila vidhik seva praadhikaran kaa gathan kiya gaya he.
 vidhik seva praadhikaar adhinium, 2002 ke dwaara ek nayaa adhyay jodakar jan upyogi seva ko paribhaashit karte huye vaayu, thal, athwa jal yatayaj seva jisase yatri yaa samaan dhoya jaataa ho, dak, taar, dhoorbhaash seva, kisi santhaan dwaara shakti, prakaash yaa jal kaa aam logon ko kii gayi aapurti, jan sangrakshan yaa swasthya se sambandhit prabandh, aspataal yaa aushadhaalay kii seva tathaa beemaa seva ko isamen shaamil kiya gaya he. in jan upyogi sevaaon se sambandhit maamalon ke liye sthaayee lok adaalaton kii sthapana karne ke liye aavashyak kadam uthaaye ja rahe hai.
 jan upyogi sevaaon ke liye sthapit sthaayee lok adaalaton ko jan aparaadhon ke liye kshetradhikaar nahin hota he, jisamen maamle sulah karne yogya nahin rahete tathaa un vaadon main bhi kshetradhikaar nahin hota jisamen sampati das lakh rupaye se adhik kii hoti he.
 in lok adaalaton main aavedan padane par prayek paksh ko nidesh diya jaataa he ki ve lakhith bayaan den. saath hi un aalekhon tathaa saakshyon ko bhi den jis par ve aadhaarit hona chaahate hai. iske baad lok adaalat ubhay paksh main sulah karwaane kii prakriya karata he. vah ubhay paksh main sulah karne ke liye shart bhi tay karata he taaki ve sulah kar le or sulah hone par vah eward detaa he. yadi ubhay paksh main sulah nahin hota he to vah maamle kaa nishpaadan prakritik nyaay, karm vishyata, sabake liye baraabar kaa vyavhaar, samanta tathaa nyaay ke anya siddhanton ke aadhaar par bahumat se kar detaa he. is lok adaalat kaa eward antim hota he tathaa iske sambandh main koi maamla, vaad yaa israay main nahin liya ja saktaa he. is lok adaalat main isse sambandhit aavedan ke uparant koi bhi paksh kisi anya nyaayalay main nahin ja saktaa he.
 lok adaalat dwaara mukdaamon kaa nipataara karne ke nimnlikhit laabh hai-
