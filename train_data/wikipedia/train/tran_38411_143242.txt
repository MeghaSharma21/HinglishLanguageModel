 bairth rajasthan kii rajdhani jaipur se lagbhag 85 kilometre dur sthit he. pracheen granthon main iskaa naam viratpur miltaa he. yah pracheen matsay pradesh kii rajdhani tha. 
 bairth kaa kshetra lagbhag 8 kimi lambaai tathaa 5 kimi chaudaai main failaa he. yah aasapaas main pahadiyo se ghira he. kasbe ke chaaron ore tile hi tile hai. in tilon main puraatatv kii drushti se bijak kii pahari, bhimji kii duungri tathaa mahadev ji kii duungri adhik mahatvapurn he. yah sthaan mauryalin tathaa uske peeche ke kaal ke avshesh kaa pratik he, kintu khudaai se praapt saamagree se yah anumaan lagaaya jaataa he ki yah kshetra sindhu ghati sabhyataa ke pragaitihaasik kaal kaa samakaleen he. 
 vaise yahaan par mauryalin avasheshon ke alaava madhyakaalin avshesh bhi mili hai. yahan kii bijak duungri se captain bart ne ashok kaa ‘bhabru shilaalekh’ khoja tha. inke atirikt yahan se buddha stupa, buddha mandir or ashok stambh ke sakshya mili hai. ye sabhi avshesh mauryayugin hai. aisa mana jaataa he ki hun akranta mihirkul ne bairth kaa vidhwans kar diya tha. chini yatri yuvanachwang ne bhi apane yatra vrittant main bairth kaa ullekh kiya he.viratnagar naam se praaia: logon ko bhram ho jaataa he. viratnagar naamak ek qasbaa nepal kii seemaa main bhi he. kintu nepal kaa viraat nagar, mahabharat kaaleen viratnagar nahin he. mahabharatakaleen gaurav main aradhyadev bhagwaan shri keshavaray kaa mandir,jisame 3 hi krishna evam 3 hi vishnu kii pratimaaye sthit he. 64 khambe va108 todi he. ye keshavaray mandir vishwa darshan ke liye mahatvapurn tirthasthal he.is sambandh viratnagar puranic, pragetihaasik, mahabharatakaleen tathaa guptakaleen hi nahin mughalakalin mahatvapurn ghatnao ko bhi apane main samete hue, rajasthan ke jaipur or alvar jile kii seemaa par sthit he viratnagar main puranic shaktipeeth, guha chitron ke avshesh, boddha maathon ke bhagnavshesh, ashok kaa shila lekh or mughalakalin bhawan vidyaman he. anek jalashay or kunda is kshetra kii shobhaa badhaa rahe hai. prakarthik shobhaa se praant paripurna he. viratnagar ke nikat sariska rashtriya vyaghr abhyaaran, bhartruhari kaa tapovana, pandupol naldeshwar or silisedh jaise romantic tathaa darshneey sthal lakhon shraddhaluon or paryatakon ko aakarshith karte he. yahan ke darshay darshneey sthalo main prasiddh shrikeshwaraay mandir nagar ke madhya aakarshak kaa centre he. jisame bhagwaan keshav evam vishnu ke saath koi devi nahin he. bhagwaan keshav kaa jo rup mahabharat main tha. usee swaroop main bhagwan shrikrishna kaa mandir darshneey he. jo viratnagar paryaton nagari main suvikhyath he.
 eenton kaa hi adhik prayog-
 yah kaaran abhi samaj main nahin aayaa he ki bairth ke aasapaas pattharon kii kami nahin he, phir bhi bhawan nirmaan ke liye mitti se pakaai gai eenton kaa hi adhik prayog kiya gaya he. mathon, stupon, mandiron, makaanon tathaa chabutaron aadi sabhi ke nirmaan ke liye mitti kii eenton kaa hi prayog kiya gaya he. yadhyapi yahaan ke aasapaas ke log apane nae makaan ke nirmaan ke liye yahaan kii adhikansh inten nikaal kar le gaye phir bhi bahut-si inten batch gai. praapt eenton main adhiktar 20 x 10.5 x 3 inch or 21 x 13 x 3 inch ke aakaar kii he. farsh bichaane ke liye upyog main laai gai tilon kaa aakaar bada arthath 26 x 26 inch ke aakaar kaa he. in eenton kii banaavat mohenjodaro main mili eenton ke samaan he. shaayad in eenton kaa prayog buddha math ke nirmaan ke liye kiya gaya hoga. yahaan ek khandharnuma bhawan mila he jisamen 6-7 chote kamare hai. ye inten isi bhawan ke aasapaas bikhri mili he. vidwaanon ke anusaar yah khandhar kisi buddha math kaa he. khandhar kii deevaaren 20 inch moti he tathaa kamaron main aane jane kaa maarg atyant sankada he. khandhar ke avshesh godaam tathaa chabutaron ke astitv kii or sanket karte hai.
 unani mudraaen-
 kamaron ke utkhanan se praapt hone vaali saamagree main mudraaen kaaphi mahatvapurn he. yahaan kul 36 mudraaen mili he. ye mitti ke bhaand main kapade se bandhi hui praapt hui he. inamen se 8 panchamark chaandi kii mudraaen hai tathaa 28 indo greek va unani shaskaon kii mudraaen hai. buddha math se mudraaen praapt hona ascharyajanak he kintu yah anumaan lagaaya jaataa he ki ye kisi bhikshu ne chupa kar rakhi hogi. ye mudraaen yah pramanit karti he ki yahaan unani shaskaon kaa adhikaar tha. 16 mudraaen unani raja minunder kii hai. isse yah spasht hota he ki 50 i. tak bairth baudhon kaa nivas sthali rahaa hoga.puratatvvettaon ke anusaar bairth ke baudhdhamath se praapt saamagree lagbhag 250 i. pus. se 50 i. pus. tak ke samay kii he.
 math ke khandhar kii khudaai se praapt anya vasteen-
 kapadaa-
 jis kapade me mudraaen bandhi mili thi vah ek sooti kapadaa he jise haath se buna gaya hoga.
 mridbhaands va mrid kritiyaan- 
 yahaan mridbhaands bhi mili hai jo kaaphi alankrita he. kuch par rochak dhang se swaastik or triratn ke chihn hai. ye bartan dekhne main atyant aakarshak lagate hai. yahaan mitti se bani kai vasteen mili he jinamein pujapaatr, thaliyaan, lote, matake, ghade, khappar, naachte hue pakshi, kundiyaan aadi hai.
 aujaar-
 yahaan louhe va tambe kii kritiyaan to nahin mili hai kintu inhen banane ke aujaar avashya mili hai.
 ashok stambh- 
 baudhdhamath ke dakshin main bikhare pade chunaai ke paalishdaar pattharon se yah pushti hoti he ki yahaan kisi samay do yaa teen stambh rahe honge, jinhen bahut se vidwaan ashok stambh maanate hai kyonki kai tukdon main singh kii akruti ke bhaag hai. inke tukade kaise hue honge, is par vidwaan maanate hai ki 510-540 i. ke madhya mihirkul ke akramanon se inhen kshati hui hogi.aradhyadev shrikeshavaray mandir	sampadit karenmahabharatakaleen gaurav main aradhyadev bhagwaan shri keshavaray kaa mandir,jisame 3 hi krishna evam 3 hi vishnu kii pratimaaye sthit he. 64 khambe va108 todi he. ye keshavaray mandir vishwa darshan ke liye mahatvapurn tirthasthal he.is sambandh viratnagar puranic, pragetihaasik, mahabharatakaleen tathaa guptakaleen hi nahin mughalakalin mahatvapurn ghatnao ko bhi apane main samete hue, rajasthan ke jaipur or alvar jile kii seemaa par sthit he viratnagar main puranic shaktipeeth, guha chitron ke avshesh, boddha maathon ke bhagnavshesh, ashok kaa shila lekh or mughalakalin bhawan vidyaman he. anek jalashay or kunda is kshetra kii shobhaa badhaa rahe hai. prakarthik shobhaa se praant paripurna he. viratnagar ke nikat sariska rashtriya vyaghr abhyaaran, bhartruhari kaa tapovana, pandupol naldeshwar or silisedh jaise romantic tathaa darshneey sthal lakhon shraddhaluon or paryatakon ko aakarshith karte he. yahan ke darshay darshneey sthalo main prasiddh shrikeshwaraay mandir nagar ke madhya aakarshak kaa centre he. jisame bhagwaan keshav evam vishnu ke saath koi devi nahin he. bhagwaan keshav kaa jo rup mahabharat main tha. usee swaroop main bhagwan shrikrishna kaa mandir darshneey he. jo viratnagar paryaton nagari main suvikhyath he.
 gol mandir-
 yahaan ek gol mandir ke bhi avshesh mili hai. vidwaan maanate hai ki iskaa nirmaan ashok ne karavaaya tha. mandir kii farsh eenton kii rahi hogi tathaa dwaar par lakdi ke daravaaje lage honge. in daravaajon ko louhe kii badi kiliyon tathaa kabjon se tikaaya jaataa hoga. mandir ke utkhanan se pujapaatr, thaliyaan,ghade, khappar, naachte hue pakshi, dhoopdaan aadi mili hai.
