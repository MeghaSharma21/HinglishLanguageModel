  bing ek khoji yantra he jise microsoft lekar aayaa tha. pehle yah live search naam se maujuud tha jise nayaa rup dekar bing naam diya gaya tha. iskaa upyog antarjaal prishthon yaa saamagree ko dhundne ke liye kiya jaataa he. bing kaa, san diego ke ol things digital sammelan main, microsoft ke mukhya kaaryakari adhikari steve balmar dwaara 28 may 2009 ko anaavaran kiya gaya. 1 june 2009 ko saarvajanik purvadarshan ke saath bing kaa 3 june 2009 se puri tarah online sanchaalan prarambh ho gaya.
