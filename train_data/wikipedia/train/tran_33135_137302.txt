 shakti tantra kaa sangrakshan vidyut shakti pranali kii shakha he jiske antargat vibhinn vaidyut dosha kii sthiti main vidyut upkarnon kii suraksha evam vidyut pradaay kaa satatya sunishchit karne se sambdhit vishay aate hai. rakshi pranali kaa uddeshy yah hota he ki dosha kii sthiti main, kam se kam samay main, keval un avyavon ko shesh network se alag kiya jaay jinamein dosha utpann hua he. isse network kaa 'swasth' bhaag network main bana rahata he or apana kaam karata rahata he. jo yuktiyaan vidyut pranali ko dosha se raksha karne ke uddeshy se lagaayi jaatin hai unhen rakshi yuktiyaan' kehete hai.
 bade bade janitron, linon tathaa minaaron ke sivaay vidyut sambharan ke mahatvapurn ang bahut se chote chote sanghatak bhi hote hai, jo niyantran tathaa sangrakshan ke kaam aate hai. vastut:, inhen ke dwaara vishwasaneey sambharan sambhav hota he or isliye ye kisi bhi bade sanghatak se kam mahatv ke nahin hote. 
 voltata ko sthir rakhane ke liye swachaalit voltata niyantrak prayukt kiye jate hai. isi prakaar bhaar, shakti gunank tathaa aavriti ke niyantran ke liye duurastha niyantrit niyantrakon kii vyavastha hoti he, jinaki sahaayta se niyantran ejeeniyar, niyantran kaksh main baitha tantra kaa niyantran kar saktaa he. rakshan ke liye vividh prakaar ke riley hote hai, jo dosha kii sthiti main paripath ko swayan khol dete hai or moolyawaan sajja ko kshati se bachaate hai. atibhaar kii dasha main atibhaar riley, bhumidosh kii sthiti main bhoomi li riley tathaa isi prakaar duusare prakaar ke daashon main vibhinn prakaar ke riley kii vyavastha hoti he. ye riley paripath vichedak ko prachaalit kar, paripath ko khol dene main samarth hote hai. ye saadharantaya bahut hi kam samay main kaam karte hai. inkaa vyavasthaapan is prakaar kiya jaataa he ki ye keval doshi paripath ko hi kholen or, jin prabhaavon main dosha na ho, unhen yathasambhav chaalu rahane den. is prakaar inke chaalan main vishwasaneeyata ke saath upyukt varanatmak gun bhi rakhaa jaataa he, jisase doshi paripathon ke saath saath nirdosh paripathon ko bhi band na hona pade.
 paripath vichedak bhi vibhinn prakaar ke hote hai. alp voltata linon ke liye bahudhaa vaayu vichedak switch hi prayukt kiye jate hai, kyonki ye saste tathaa saral hote hai. inamen ek sthir anshak tathaa ek chalan anshak hota he, jinke sansparsh se paripath band kiya ja saktaa he or hataane se kholaa ja saktaa he. inkaa mukhya alaabh yah he ki kholte athwa band karte samay donon sansparshakon ke bich jo arq ban jaataa he, uske hanikaarak prabhaavon se bachane kii koi vyavastha nahin hoti. spashtatya aise switch ucch voltata linon ke liye nahin prayukt kiye ja sakate. unamem prayukt honevaale paripath vichedak saamanyat: tel praroop ke hote hai, jinamein paripath ko tel ke andar hi kholaa athwa band kiya jaataa he. is praroop ke paripath vichedak main sthir or chalan anshak donon hi tel kii tank ke andar hote hai. tel achche vidyutarodhi madhyam kii vyavastha karne ke saath saath, utpann honevaale chaap ko bhi bujhane main sahaayak hota he or uske hanikaarak prabhaavon se bachaata he. aisa karne ke liye bahut se paripath vichedkon main vishesh vyavdhaan bhi kiye jate hai. saath hi alp voltata tathaa atibhaar sangrakshan yuktiyon kii bhi inhen main hi vyavastha kar di jaati hai.
 vitaran pranali main fus lage hote hai jo atibhaar kii sthiti main paripath ko bhang kar dete hai. atah fus swayan dhara ko sensa bhi karata he or paripath ko todta bhi he.
