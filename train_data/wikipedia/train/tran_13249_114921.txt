 lev tolastoy unnisvin sadi ke sarvaadhik sammanit lekhakon main se ek hai. unka janm rus ke ek sampann parivaar main hua tha. unhone roosi sena main bhartee hokar kreemian yuddh main bhaag liya, lekin agle hi varsh sena chhod di. lekhan ke prati unki ruchi sena main bhartee hone se pehle hi jaag chuki thi. unke upanyaas yuddh or shaanti tathaa aanna karenina saahitiyik jagat main clasik rachanaayen maani jaati he.
 dhan-daulat va saahitiyik pratibha ke baavjood tolastoy man kii shanti ke liye tarasate rahe. antat 1890 main unhone apni dhan-sampatti tyaag di. apane parivaar ko chhodkar ve ishwar va garibon kii seva karne hetu nikal pade. unke swasthya ne adhik dinon tak unka saath nahin diya. aakhirkaar 20 navambar 1910 ko astapava naamak ek chote se railway stesan par is dhanik putr ne ek garib, niraashrith, biimaar vruddh ke rup main maut kaa aalingan kar liya.
 lev nikolayevich tolastoy kaa janm masco se lagbhag 100 mile dakshin paitrik riyasat yasnaya polyana main hua tha. inaki mata pita kaa dehanth inke bachapan main hi ho gaya tha, at: laalan paalan inaki chachee tatyanaa ne kiya. ucchwargeey tallukedaaron kii bhoti inaki shiksha ke diksha ke liye sudaksh vidvan niyukt the. ghudsawaari, shikaar, naach-gaan, taash ke khel aadi vidyaon or kalaon kii shiksha inhen bachapan main hi mil chuki thi. chachee tatyanaa inhen adarsh tallukedaaron bananaa chaahati thi or isi uddeshy se, tatkaaleen sambhraat samaaj kii kisi mahila ko prempatri banane ke liye uksaaya karti thim. yuvavastha main tollstoy par iskaa anukool prabhaav hi padaa. par tollstoy kaa ant:karan ise uchit nahin samajhataa tha. apni diary main unhone isaki spasht bhartsana kii he.
 1844 main tollstoy kazan vishvavidhyalay main pravisht hue or 1847 tak unhonen paurvatya bhashaaon or vidhisanhitaon kaa adhyayan kiya. riyasat ke bantwaare kaa prashn upasthit ho jane ke kaaran snaatak hue bina hi inhe vishvavidhyalay chhod dena padaa. riyasat main aakar inhone apane krishak asamiyon kii dasha main sudhaar karne ke praytn kiye or suvidhapurvak unhen swatantra bhuswami ho jane ke liye katipay sharten upasthit kin, parantu asami varg asann swatantraaa kii afvaahon se prabhavit tha, at: usne tollstoy kii sharte thukraa deen. par yah afvaah afvaah hi rahi or antat: krishakon ko pashchaatap karnaa hi haath laga. unki kahani "e land owers mornig" isi ghatana par aadhrut he.
 1851 main tollstoy kuch samay ke liye sena main bhi pravisht hue the. unki niyukti kokeshas main parvatiy kabeelon se honevaali dirghakaalin ladaai main hui jahaan avkaash kaa samay ve likhane padhane main lagaate rahe. yaheen par unki pratham rachana childehud 1852 main nirmit hui jo el0 tii0 ke naam se "ti contemporeri" naamak patr main prakashit hui. us romentic yug main bhi is neeras yathartwaadee dhang kii rachana ne logon ko aakrisht kiya or uske rachanaakaar ke naam ke sambandh main tatkaaleen saahitiyik tarah tarah ke atkal lagane lage the.
 1854 main tollstoy danyube ke morche par bheje gaye; vahaan se apni badali unhone sebastopol main kara lee jo krimian yuddh kaa sabase tagada morcha tha. yahan unhen yuddh or yuddh ke sanchaalkon ko nikat se dekhne parakhane kaa paryaapt avasar mila. is morche par ve ant tak rahe or anek karaari muthbhedon main pratyaksht: sangharshrat rahe. isi ke parinamswaroop unki rachana "sebastopol scaches" nirmit hui. yuddh kii upyogita or jivan par uske prabhaavon ko nikat se dekhne samajhane ke yathesht avasar unhen yahan mili ore in uplabdhiyon kaa yathochit upyog unhone apni anek parvarti rachanaaon main kiya.
 1855 main unhone petersvarg kii yatra kii jahaan ke saahitiyikaron ne inkaa bada sammaan kiya. 1857 ore 1860-61 main inhone pashchimi europe ke vibhinn deshon kaa paryaton kiya. parvarti paryaton kaa mukhya uddeshy atddeshiy shikshapaddatiyon or daatavya sansthaaon ke sanghatan or kriyakalapon hi jaankaree praapt karnaa tha. isi yatra main unhe yakshma se peedit apane bade bhai kii mrityu dekhne ko mili. ghortam yaatnaaon ke ananthar honevaali yakshmakrant bhai kii mrityu kaa tollstoy par marmaatak prabhaav padaa. yuddh or shanti, aanna karenina or evan ilich kii mrityu main mrityu ke jo atyant maarmik chithran milte hai, unka aadhaar uparyukt ghatana hi rahi he.
 yatra se lautakar unhone apane gaanv yasnaya polyana main krishakon ke bacchon ke liye ek skool kholaa. is vidhyalay kii shiksha paddati badi pragatisheel thi. isamen vartmaan parikshapranali evam iske aadhaar par uteern anuteern kaarne kii vyavastha nahin rakhi gai thi. vidhyalay bada safal rahaa jiskaa mukhya kaaran tollstoy kii netritv shakti or uske prati hardik lagan thi. vidhyalay kii ore se, gaanv ke hi naam par ""yasnaya polyana"" naamak ek patrika bhi nikalati thi jisamen prakashit tollstoy ke lekhon main vidhyalay ore uske chaatro kii vibhinn samasyaon par bade hi sargarbhit vichaar vyakt hue hai.
 1862 main tollstoy kaa vivaah safia berhas naamak ucchwargeey sambhraant mahila se hua. unke vaivaahik jivan kaa purvaash to bada sukhad rahaa par uttaransh katutapurna beetaa. tollstoy ke vaivaahik jivan main gruhinee kaa adarsh purnat: bhartiya gruhinee kaa sa tha: par tatkaaleen roosi sambhraant samaaj ke vichaar bilkul bhinn the.
 1863 se 1869 tak tollstoy kaa samay "waar and pis" kii rachana main evam 1873 se 76 tak kaa samay "anna karenina" kii rachana main beetaa. in donon rachanaaon ne tollstoy kii saahitiyik khyaati ko bahut unchaa uthaaya. ve manushyajivan kaa rahasy or uske tatvachintan ke prati vishesh jaagruk the. 1875 se 1879 tak kaa samay unke liye bada nirashajanak tha- ishwar par se unki aasthaa tak uth chuki thi ore aatmahatya tak karne par ve utaaru ho gaye the. par ant main unhone isapar vijay pai. 1878-79 main inhone "canfeshan" naamak apni vivadpurn kriti kii rachana kii. iske krantikari vichaar aise hai jinke kaaran rus main iske prakaashan kii anumati bhi nahin mili or pustak switsraland main prakashit hui. is samay kii unki anya kai rachanaayen isi koti kii hai or ve sab switsraland main chhapi hai.
 1878 se lekar 1885 tak kii avadhi main falaatmak sahitya srijan kii drushti se tollstoy niskriy rahe. unki antarvruti maanav jivan ke rahasy kii khoj main uljhi rahi. ambtak kii samast rachanaayen unhen vyarth prathit hone lageen. par 1886 main ve pun: ucchkoti ke siddhhast upanyaas lekhak ke rup main saamne aae or isi varsh unki mahaan upanyasik rachana '"evan ilich kii mrityu"' prakashit hui.
 unke aachaar sambandhi vishwaason ke prati ab sara sansar aakrishth ho chukaa tha or yasnaya polyana gram kii manyata utkrisht tirthasthali ke rup main jagaddhikhyath ho chuki thi. hamaare rashtrapita mahatma gandhi is samay yuvak the. inhen dinon unhone tollstoy kii rachanaayen ruchipurvak padhi thim or unki ore aakrisht hue the.
 19veen shatabdi kaa ant hote hote daridron or asaaayon ke prati tollstoy kii sevavruti yahan tak badi ki unhone apni rachanaaon se rus desh main honevaali apnin samast aay daan kar di. apni patni ko maatr utana ansh lene kii unhone anumati di jitna parivaar ke bhar poshan ke liye anivaary tha. 'punarutthan'  naamak apane upanyaas kii samast aay unhone rus kii shantivaadee jati dukhebor logon ko rus kaa parityag kar canada main ja basane ke liye de di.
 1910 main sahasaa unhone apane paitrik gram "yasnaya polyana" ko sarvada ke liye parityakt karne kaa nishchay kiya. 10 navambar 1910 ko apni putree eleclandra ke saath unhonen prasthaan kiya, par 22 navbanr 1910 ko maarg ke stesan astapovo main aksmaat fefde main dah hone se vahiin unka sharirant ho gaya.
 unki dharmabhavana badi udaar or vyapak thi. tatkaaleen isai dharm ke prati unki spashtat: virdohi bhaavana thi. apane vichaaron se ve ek prakaar ke sarvadevvaadi prathit hote hai. mrityu ko ve sharir kii antim ore avashyambhavi parinti maanate the. manushya ko ve sharir kii antim or avashyambhavi parinti maanate the. manushya ke sampark main aanevaali prayek vastu ko upyogita ke maandand se aankana ve uchit samajhate the or isi kaaran jivan kii soddeshyata ke prati ve sarvada jigyaasu bane rahe. niruddeshy, vichaarheen ore aatmakendrit jivan ko ve ek prakaar kaa paap maanate the; yahan tak ki sambhog ko ve keval santanotpatti ke uddeshy se hi vihit maanate the.
 manovaigyanik rachanaaon main fyodor dostoyevski hi tolastay ke samakaksh thaharte hai. galswardi, tamas maan, juls romyna aadi mahaan lekhakon par tollstoy kaa ullekhneey prabhaav padaa he. parvarti roosi lekhakon ko bhi tollstoy ne yathesht prabhavit kiya he.
 lenin sahit vishwa ke anekanek vidwaanon ne tolastoy ke sahitya, visheshtah 'yuddh or shaanti' kii sarvshereshthata muktakanth se sweekaar kii he; parantu tolastoy ek vichaarak bhi the or saahitiyik rachanaaon ke saath-saath nibandhon tathaa anya vidhaon main bhi unhone apane vichaaron kii abhivyakti kii he. unke yugin sandarbh vichaaron kii upyogita ke sambandh main lenin kaa maananaa he ki "tolastoy ne aisa lalit sahitya rachaa he, jo tab janata ke liye sadaa moolyawaan or pathneey hoga, jab vah jameendaaron or puunjipatiyon kaa takhta ulat kar apane liye manuyochit saamaajik jivan kii vyavastha kar legi. saath hi tolastoy ullekhneey oj ke saath vartmaan vyavastha main paddalit aam janata kii manodasha ko vyakt karne tathaa uski dasha kaa varnan karne tathaa uske virodh evam rosh ke swatahsfoort bhaavon ko mukherit karne main samarth hue hai.tolastoy mukhyatah 1861 se 1904 tak ke yug ke the or unhone -- ek kalakaar, vichaarak evam upadeshak ke naate -- apni kritiyon main samoochee pratham roosi kranti kii aitihaasik vishistataaon ko, uski kshamtaaon or trutiyon ko ascharyajanak spashtataa ke saath ubhaara he."
 iske baavjood pracheen vyavastha kii vividh khaamiyon, amir varg kii aantarik nissartaa tathaa uske viruddh prakat tolastoy ke vichaaron ke sandarbh main lenin kaa kahana he ki "tolastoy kii aalochana main koi nayi baat nahin thi. unhone koi aisi baat nahin kahi jo unase bahut arase pehle europea tathaa roosi sahitya main mehanatakashon ke himytiyon dwaara na kahi gayi ho. tolastoy kii aalochana kii visheshta evam aitihaasik mahatv is baat main he ki hamaare vichaaradhin kaal ke rus -- dehati, kisaanon ke rus -- ke vyapak jan samudaay ke drushtikon main jo amul parivartan aa rahaa tha, uski abhivyakti usamen aise ojase kii gayi he, jo kisi pratibhavan kalakaar ke hi bas kaa kaam tha."
 tolastoy ke saahitiyik mahatv ko lenin bakhubi samajhate the or isliye unhone uski baari prashansa bhi kii he; parantu saath-saath yugin sandarbh main unke vichaaron ke kai hanikaarak pahaluon se sachet rahane kii anivaaryta bhi ve acchhee tarah samajhate the. isliye disambar 1910 main unhone spashtatya yah vichaar vyakt kiya tha ki tolastoy kii saahitiyik rachanaaon kaa adhyayan karke roosi majdoor varg apane dushmano ko zyada acchhee tarah pahchaan sakegaa. unke siddhanton kaa adhyayan karke samast roosi janata yah jarur jaanegi ki uski nijee kamajori, jisane use apni aazaadee kaa lakshya puraa karne se roka, kis baat main nihit thi. aage badhane ke liye yah jaananaa jaruri he.is pragati main vah sab log baadha daal rahe hai, jo tolastoy ko 'ham sabakaa antahkaran', 'jivan-shikshak' ghoshit karte hai. yah vah jhooth he jise udaarataavaadi jo tolastoy ke siddhanton ke kranti-virdohi pahalu kaa istemaal karnaa chaahate hai, jaanboojhkar failaa rahe hai. tolastoy ke 'jivan-shikshak' hone kaa jhooth udaarataavaadiyon kii dekha-dekhi kuch bhootpurv saamaajik-janavaadee bhi duhara rahe hai.roosi janata aazaadee tabhi praapt karegi, jab vah samaj legi ki use behatar jivan ke liye sangharsh karne kii shiksha tolastoy se nahin, balki us varg se leni he, jiskaa mahatv tolastoy nahin samaj paye or jo us puraani duniya ko, jisase tolastoy ghrinaa karte the, ukhaad phenkane main samarth ekmaatr varg he -- arthath sarvhaara varg se.
 22 janvari 1911 ko lenin ne punah vistaar se tolastoy kii kuch kathatmak rachanaaon ke saath-saath anek cathetar rachanaaon kaa udhaaharan dete hue yah vichaar vyakt kiya tha ki tolastowad main pratikriyaavaadi tathaa utapian tatv hone ke baavjood aaj se 25 varsh pehle janata ke kuch halkon ke liye shaayad kabhi-kabhi tolastoy ke siddhanton ke aalochanatmak tatwon kii vyavhaarik upyogita ho sakati thi. par ab, udhaahrantah pichley dashak main, aisi baat nahin ho sakati thi, kyonki pichhali shatabdi ke nauven dashak se lekar shatabdi ke ant tak aitihaasik vikaas bahut aage bad gaya he. atah aaj jab uparokt ghatnaon ne 'purvi' gatiheenata kaa ant kar diya he, aaj, jab 'vekhi'-panthiyon ke sachetan rup se pratikriyaavaadi, sankeern-vargeey tathaa swaarthee-vargeey arthon main pratikriyaavaadi vichaar udaaravaadi burjua logon main itane vyapak rup se fail gayi hai, aaj, jab in vichaaron kii chhot kuch dikhaau marxvaadiyon ko bhi lag gayi he, jiskaa parinaam 'visarjanwaadee' pravriti he, to tolastoy ke siddhanton ko adarsh bataane, unke 'apratirodh' unki 'aatma' kii duhaayiyon, 'atmoddhar' ke liye unke aahvaan, 'antahkaran' or vishwa 'prem' ke siddhant, tapasyavaad or quaitism ke unke upadesh, aadi-aadi ko uchit tehraane yaa un par lipapoti karne kii har koshish pratyakshtam or gahanatam haani hi karti he.
 Leo Tolstoy dedicated websites
 Biographies and critiques
 Leo Tolstoy in the media
