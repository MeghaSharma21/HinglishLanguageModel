 barbiturats vah narcotic aushadhiyaan hai jo kendriya tantrikatantr par haaavee hote hai. yah vyakti kii thakaavat dur karne main upyogi he, maansik tanaav dur karata he or neend ke liye upyogi hote he. kuch barbiturats kaa upyog doctor paagalpan ke ilaaj main or behoshee ke liye bhi karte he. 
 barbiturats safed rang kaa powder he jo kii vibhinn aakar main paaya jaataa he or bhinn-bhinn prakaar ke rangon main bhi uplabdh hota he. 
  barbiturats goliyon, capsule evam injection ke rup main prayukt hote he. yah barbiturats vah narkotics drugs he jo insaan ko apana aadi bana letaa he or insaan maansik rup se or aatm bal se isapar nirbhar ho jaataa he. barbiturats bahut se prakaar ke hote he jaise ki: emobarbital, barbital, pentobarbital, phinobarbital, secobarbital aadi. sabase zyada maatra main yah drug chintaa main duube or nidra se vyakul log istemaal karte he. is avasthaa main in drugs kaa upyog karne se vyakti ko raahat milti he or zyada maatr main isko grahan karne se isaki lat lag jaati he, jo ki insaan kii sehat ke liye hanikaarak hota he.
  yah barbiturats aamtaur par downers, slippers, barbs, sleeping pills, candi aadi ke naam se prachlit he or yah narkotics drugs bahut hi aaraam se milane vaale drugs main se he. zyada maatra yaa phir aksar barbiturats ko grahan karne se vyakti ke sharir kii sahansheeltaa khatm ho jaati he or yah aushadhi uske liye hanikaarak ho jaati he. zyada umr ke logon or garbhvatee mahilon ke liye yah aushadhi zehar kaa kaam karti he or iskaa seven karne se unhen nuksaan bhi hota he.
