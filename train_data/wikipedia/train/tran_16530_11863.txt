 bhartiya nyaayashastra main jain nyaay avaidic nyaay kii shrenee main aata he. 
 jain nyaay kii do dharaayen prasiddh hai - shwetanbar or digambar. donon kaa pramukh siddhant he "anekantwaad".
 "anekantwaad" kaa aashay yah he ki sansar kii prayek vastu viruddh prathit honevaale anant karmon ke bhinn bhinn aashay hai. vastu ke sambandh main vibhinn darshanon kii jo vibhinn manyataayen hai, apekshabhed evam drushtibhed se ve sab satya hai. unamem se kisi ek ko yatharth maananaa or anyon ko ayatharth maananaa uchit nahin he. vastu ko kuch parimit roopon main hi dekhnaa nayadrushti he, pramandrushti nahin. nayadrushti kaa arth he ekanki drushti or pramandrushti kaa sarvangin drushti.
 vastu ko ekant bhav se kisi ek hi rup main yaa kuch hi roopon main grahan karanevaale gyaan kaa naam he "nay". nay ke mukhya do bhed hai- dravyaarthinc or paryaayaarthik. dravyaarthik nay teen prakaar kaa he- negam, sangrah or vyavhaar. paryaayaarthik nay chaar prakaar kaa he- rijusutra, shabd, samanirudh or evambhoot. sabhi dravyaarthik nay vastu ke keval saamaanya ansh ko hi grahan karte hai. isi prakaar sabhi paryaayaarthik nay vastu ke keval vishesh ansh ko hi grahan karte hai. falat: kisi bhi nay se saamaanya, vishesh evam ubhayatmak vastu kaa sacolyen grahan nahin hota.
 vastu ko vividh roopon main grahan karanevaale gyaan ko "prama" ke arth main tathaa us gyaan ke saadhan ko "pramaakaran" ke arth main pramaan kaha jaataa he. pramaan ke do bhed hai- pratyaksh or paroksh. vastu ko vishad rup main grahan karne vaale pramaan kaa naam he- "pratyaksh" or aspasht rup main grahan karanevaale pramaan kaa naam he "paroksh". pratyaksh ke do bhed hai- saanvyaavhaarik or parmaarthik. "parmaarthik" pratyaksh kaa pradurbhaav man or indriya kii sahaayta ke bina keval aatmasakti se hi sampann hota he jab ki saanvyaavhaarik pratyaksh ke pradurbhaav main man, indriya aadi bahya upkarnon kii bhi apeksha hoti he. paroksh ke do bhed hai- anumaan or shabd. anumaan se honevaale bodh ko "anumiti" tathaa shabd se honevaale bodh ko shabdabodh kaha jaataa he.
 kisi vastu ke paraspar viruddh prathit honevaale do bhavatmak anshon kaa samanvay bataane ke liye jin vaakyon kaa prayog hota he, unki sankhya saat he. un saato vaakyon ke samooh kaa hi naam "saptabhanginay" he. usee kaa doosraa naam "syadwad" he. is prakaar "syadwad" jaindarshan mahaasaagar kaa ek uttung tanrag maatr he, kintu vah itnaa mahatvapurn he ki usee ke naam se aajkal jaindarshan kaa vyapadesh hone laga he.
 saptabhanginay ko samajhane ke liye udhaaharan ke rup main neeche ke vaakyon ko liya ja saktaa he.
 vaakya arth
 1. aatma syad asti aatma kaa astitv he
 2. syannasti naastitiv bhi he
 3. syad asti na naasti c asti, naasti ubhayatmak bhi he
 4. syad avaktavy: uski samgr vaastaviktaa ko
 vyakt karanevaale shabd ke na hone
 se vah avaktavy bhi he
 5. syad asti c avaktavyashch vah "asti" hokar bhi avaktavy he
 6. syannasti c avaktavyashch "naasti" hokar bhi avaktavy he
 7. syad asti c naasti c asti, naasti ubhayatmak hokar
 avaktavyashch bhi avaktavy he
 is saptabhanginay se yah nishkarsh nishpann hota he ki aatma ke sambandh main ukt sabhi manyataayen drushtibhed se sambhav aar susangat hai.
 jainanyaay main bhi katha ke teen bhed bataae gaye hai- vaad, jalp or vitanda; par inamen keval "vaad" ko hi upadey mana gaya he. shesh do ko keval hey hi nahin kaha gaya he, apitu unka sabhinivesh khandan bhi kiya gaya he.
 is nyaay main bhi chal or jati kaa parichay diya gaya he; kintu vaadaatmak katha ke hi upadey hone ke kaaran unke prayog kaa saagrah nishedh kiya gaya he.
 jain nyaay main vaidic nyaay or buddha nyaay ke nigrahasthaan-nirupan ko sadosh bataakar apane dhang se uskaa vivechan kiya gaya he or uske sandarbh main jai paraajay ke nirnaayak tatv kaa bhi pratipaadan kiya gaya he. jain nyaay main prativaadee ko kisi prakaar mook kar dene maatr se hi vaadi ko vijayi nahi mana jaataa, kintu jab vah prativaadee ke virdohi tarkon ko nirast kar apane paksh ko sapramaan pratishthit kar detaa he use vijayi samajha jaataa he.
 jain nyaay main vaidic nyaay yaa buddha nyaay ke samaan nyayavakyon kii koi niyat sankhya nahin maani gai he, kintu use pratipaadya purush kii yogyata par nirbhar kiya gaya he. at: is mat main sthiti ke anusaar ek se paanch tak nyayavakyon ke prayog kaa auchity maanya he.
 jain nyaay main kisi hetu kii saddhetuta ke liye use pakshasatv, sapakshasatv, vipakshastva, asatpratipakshatv or abadhitatv-in paanch roopon se athwa aadi ke teen roopon se sampann hona aavashyak nahin; balki sandhya kaa avinabhavi maatr hona aavashyak he.
 jain nyaay kii shwetambar parampara main hetvabhaas ke teen hi bhed maane gaye hai- viruddh asiddh tathaa vyabhichaari; kintu digambar parampara main "akichintkar" ko jodakar unki sankhya chaar kar di gai he.
 jain nyaay main kul saat tatv maane gaye hai- jeev, ajeev, asrav, bandha, sanvar, nirjara or moksh.
 jeev yah he, jisamen upyog kaa udai ho. bodhvyapaar chaitanya shakti kaa kaary he or vah jeev main swaabhaavik he. jeev kii sankhya anant he or uskaa pariman dehavyaapee he.
 jisamen bodhvyapaar kii utpadaika chaitanyashakti nahin hoti vah "ajeev" kaha jaataa he. uske do bhed hai - astikaay evam anastikaay. "astikaay" rup ajeev ke chaar bhed hai - dharmastikaay adharmastikaay, akashastikaay or pudgalastikaay. astikaay kaa arth he - pradeshsmooh tathaa avyavsamooh. pratham main dharm, adharm or akaash kaa tathaa duusare main pudgalon samavesh he. padaarthon kii gati ke nimittbhoot dravya ko "dharm", unki sthiti ke nimittbhoot dravya ko "adharm", unhen sthaan dene ke nimittbhoot dravya ko "akaash" tathaa jeev ke jivan maran ke nimittbhoot dravya ko "pudgal" kaha jaataa he. "anastikaay" kaa ek hi bhed he or vah he kaal.
 jeev ko karmbandhan main daalanevaale jeevvyapaar ko "asrav" kaha jaataa he. vah man, vaak or kaay se janit hone ke kaaran trividh hota he.
 atmpradeshon ke saath karmpudgalon ke sambandh kaa naam he - "bandha". vah mithadarshan, avirati, pramaad, kashay or yoga in paanch hetuon se utpann hota he.
 man, vachan or sharir kii kutsit pravritiyon ke nirodh kaa naam he.
 tap, sanyam aadi ke seven se chirsanchit shubh, ashubh karmon ke aanshik vinaash ko "nirjara" kaha jaataa he.
 karmbandhanon ke atyantik vinaash kaa naam he - moksh. samyagdarshan, samyaggyaan evam samyak chaaritray ke seven se uski prapti hoti he.
 jain nyaay kii vistrut jaankaree ke liye umaswasti, samantabhadra, siddhadarshan, akalank, vaadirajasuri, devsur, hemchandra mallishensuri or yashovijay aadi jain vidwaanon kii rachanaaon kaa adhyayan aavashyak he.
 jain nyaay kaa sahitya ardhamagadhi, praakrit or sanskrit bhashaaon main praapt hota he, at: uske vikascram ke parignanarth tathaa uske tatwon ke samyak aakalnarth ukt teen bhashaaon kaa gyaan apekshit he.
