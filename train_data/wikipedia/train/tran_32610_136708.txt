 upashastreey sangeet main shastreey sangeet tathaa lok sangeet athwa shastreey sangeet or lokapriy sangeet jaise pashchimi yaa pop kaa mishran hota he. aisa sangeet ko lokapriy banane yaa vishesh prabhaav utpann karne ke liye filmon yaa naatakon main kiya jaataa he. lokgeeton main dhrupad, dhamaar, holi va chaiti aadi anek vidhaayen hai jo pehle lok sangeet kii bhaanti prakaash main aae or baad main unka shastriykaran kiya gaya. inke shastreey rup kaa vidwaan puri tarah paalan karte hai, lekin aaj bhi lok-sangeetkaar inke shastreey rup kaa gambhirtha se paalan kiye bina inhen sundarataa se prastut karte hai. is prakaar ke mishran ko upashastreey sangeet kehete hai.
