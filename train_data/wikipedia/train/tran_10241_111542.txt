 onkosrcoysis, jise river blindness or robles vyaadhi, ke naam se bhi janaa jaataa he, ek prakaar ke paraseete krimi paraseete krimi onchosera valvelas ke sankraman se hone vaali beemaari he. lakshanon main gambhir khujali, twachaa ke neeche bamps tathaa andhaapan shaamil hai. tracoma ke pashchaat yah sankraman ke kaaran andhepan kaa doosraa sabase aam kaaran he.
 yah beemaari simulium prajati kii blike fli ke kaatane se paraseete krimi ke failane ke kaaran hoti he. aamtaur par sankraman hone ke liye kai baar kaata janaa aavashyak hota he. ye makkhiyaan nadiyon kii aasapaas rahati hai, isiilie is beemaari kaa ye naam padaa he. jab kisi vyakti ke sharir main pravesh karne ke pashchaat ye krimi larva utpann karte hai, to is prakaar se ve twachaa main pravesh kar pate hai. aisa karke ve us vyakti ko kaatane vaali agali blike fli ko bhi sankramit kar dete hai. nidaan ke liye kai prakaar ke saadhan hai, jinamein shaamil hai: twachaa kii biopsy ko saamaanya saline main rakhana or larva ke baahar nikalne par nazar rakhana, larva kii upasthiti ke liye aankhon kii jaanch karnaa or twachaa ke neeche bamps main vayask krimiyon kii upasthiti kii jaanch karnaa.
 is beemaari ke liye koi tikaa uplabdh nahin he. bachaav ke liye mackhiyon dwaara kaate jane se bachanaa aavashyak he. iske liye keet nivarak tathaa uchit rup se vastra pahananaa aavashyak ho saktaa he. kiye ja sakane vaale anya prayaason main kitnashak ke chhidkaav dwaara mackhiyon kii jansankhya ko simit karnaa shaamil he. is beemaari ke sampoorn vinaash ke liye vishwa ke kai bhaagon main sampoorn jansankhya samoohon kii saal main do baar jaanch kii ja rahi he. jo log sankramit paae jate hai, unako ivermectin dawa chah se baarah maheenon ke bich di jaati he. is ilaaj se larva marate hai parantu vyast krimi nahin mar pate hai. dawa doxicicline, jo ki ek endosimbiyont|sambandhit bacteria jise wolbakia kaha jaataa he, ke liye prayog kii jaati he, krimiyon ko kamazor karti he or kuch log iske prayog kii sanstuti kii jaati he. twachaa ke neeche ganthon ko shalyakriya ke dwaara bhi nikalvaaya ja saktaa he.
 lagbhag 17 se 25 million vyakti river blindness se peedit hai, jinamein se lagbhag 0.8 million vyaktiyon kii drushti main kuch kami ai he. adhikansh sankraman up-sahaara africa main hote hai, haalaanki kuch maamle yaman tathaa madhya or dakshini america ke pruthak kshetron main bhi saamne aaye hai. 1915 main chikitsak rhodolpho robles ne pehali baar krimiyon kaa aakhon kii bimariyon se sambandh siddh kiya. ise vishwa swasthya sanghathan dwaara upekshit ushnkaribandheey rog ke rup main soochibaddh kiya gaya he.
