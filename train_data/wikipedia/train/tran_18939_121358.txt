 kaashi jainon kaa mukhya tirth he yahan shri parswanath bhagwaan kaa janm hua evam shri samantabhadra swami ne atishay dikhaaya jaise hi logon ne namaskara karne ko kaha pindi fat gai or usame se shri chandraprabhu kii pratimaa ji nikali jo pindi aaj bhi fate shankar ke naam se prasiddh he 
 kaashi nagari vartmaan varanasi shahar main sthit puranic nagari he. ise sansar ke sabase puraani nagaron main mana jaataa he. bharat kii yah jagatprasiddh pracheen nagari ganga ke vam tat par uttar pradesh ke dakshin-purvi kone main varuna or asee nadiyon ke gangasangamon ke bich basii hui he. is sthaan par ganga ne praaia: chaar mile kaa dakshin se uttar kii ore ghumaav liya he or isi ghumaav ke upar is nagari kii sthiti he. is nagar kaa pracheen 'varanasi' naam lokocharan se 'banaras' ho gaya tha jise uttar pradesh sarkaar ne shaskeey rup se purvawat 'varanasi' kar diya he.
 vishwa ke sarvaadhik pracheen granth rugveda main kaashi kaa ullekh miltaa he - 'kashiritte.. aap ivakashinaasangrubhita:'. puraanon ke anusaar yah aadya vaishnav sthaan he. pehle yah bhagwaan vishnu kii puri thi. jahaan sriharike anandashru gire the, vahaan bindusarovar ban gaya or prabhu yahaan bindhumadhav ke naam se pratishthit hue. aisi ek katha he ki jab bhagwaan shankar ne cruddh hokar brahmaji kaa paanchvaan sir kaat diya, to vah unke kartal se chipak gaya. baarah varshon tak anek tirthon main bhraman karne par bhi vah sir un se alag nahin hua. kintu jaise hi unhone kaashi kii seemaa main pravesh kiya, brahmahatya ne unka peechha chhod diya or vah kapaal bhi alag ho gaya. jahaan yah ghatana ghati, vah sthaan kapaalamochan-tirth kahalaaya. mahadev ko kaashi itani acchhee lagi ki unhone is paavan puri ko vishnuji se apane nity awaas ke liye maang liya. tab se kaashi unka nivas-sthaan ban gaya.
 harivanshpurana ke anusaar kaashi ko basaanewaale bharatvanshi raja 'kaash' the. kuch vidwaanon ke mat main kaashi vaidic kaal se bhi purv kii nagari he. shiv kii upasna kaa pracheenatam centre hone ke kaaran hi is dharna kaa janm hua jaan padataa he; kyonki saamaanya rup se shivopasana ko purvavedikkaleen mana jaataa he. vaise, kaashi janapad ke nivaasiyon kaa sarvapratham ullekh hamen artharvaveda kii pappladsamhita main miltaa he. shuklayajurveda ke shatapath brahman main kashiraj dhritarashtra kaa ullekh he jise shatanik satrajit ne parajeet kiya tha. brihadaaranyakopanishad main kashiraj ajatshatru kaa bhi ullekh he. kaushitki upanishad or boudhayan shrautasutra main kaashi or videh tathaa gopath brahman main kaashi or kosal janapadon kaa saath-saath varnan he. isi prakaar kaashi, kosal or videh ke saamaanya purohit jaljatukarnya kaa naam shankhayan shrautasutra main prapya he. kaashi janapad kii pracheenta tathaa isaki sthiti in uparyukt ullekhon se spasht ho jaati he. valmiki ramayana main sugriv dwaara vanarasena ko purvadisha kii ore bheje jane ke sandarbh main kaashi or kosal janapad ke nivaasiyon kaa ek saath ullekh kiya gaya he– 
 mahabharat main kaashi janapad ke anek ullekh hai or kashiraj kii kanyaon ke bhishma dwaara apharan kii katha to sarvavidit hi he . mahabharat ke yuddh main kashiraj ne pandavon kaa saath diya tha.
 buddha kaal main, gautam buddha ke janm ke purv tathaa unke samay main kaashi ko bahut prasiddhi praapt ho chuki thi. anguttaranikaay main kaashi kii bharat ke 16 mahajanapadon main gananaa kii gai he. jataka kathaon main kaashi janapad kaa anek baar ullekh aayaa he, jisase gyaat hota he ki kaashi us samay vidya tathaa vyapaar donon kaa hi centre thi. aktijatak main bodhisattva ke 16 varsh kii aayu main vahaan jaakar vidya grahan karne kaa ullekh he. khandhhalajatak main kaashi ke sundar or moolyawaan reshmi kapadon kaa varnan he. bhimsenjatak main yahan ke uttam sugandhit dravyon kaa bhi ullekh he. jatakakathaon se spasht he ki buddhapurvakaal main kaashi desh par brahmadatt naam ke rajkul kaa bahut dinon tak rajya rahaa. in kahaniyon se yah bhi prakat he ki 'kaashi' nagarnam ke atirikt ek desh yaa janapad kaa naam bhi tha. uskaa doosraa nagarnam 'varanasi' tha. is prakaar kaashi janapad kii rajdhani ke rup main varanasi kaa naam dhire-dhire prasiddh ho gaya or kalantar main kaashi or varanasi ye donon abhidhaan samanarthak ho gaye.
 kaashi or vahaan prachlit shivopasana kaa ullekh mahabharat main bhi he– tato varanasin gatva archayitva vashadhvajam . kaha jaataa he 'varanasi' naam varuna or asee nadiyon par is nagari kii sthiti hone se padaa he. kith ke anusaar varuna nadi kaa ullekh artharvaveda ke is mantra main he– varid vaaryatai varunavatyamadhi. tatramritasyasiktan tena te varaye visham . yuvajayajatak main varanasi ke brahmavadhan, surundan, sudassan, pupfavati or ramm evam sankhjatak main malini aadi naam milte hai. losakajatak main varanasi ke chaaron ore kii khai yaa parikha, kaa varnan he. 
 gautam buddha ke samay main kaashi rajya kosal janapad ke antargat tha. kosal kii rajkumaari kaa magadharaj bimbisar ke saath vivaah hone ke samay kaashi ko dahej main de diya gaya tha. buddha ne apana sarvapratham upadesh varanasi ke sannikat sarnath main diya tha jisase uske tatkaaleen dharmik tathaa saanskrithik mahatv kaa pataa chalata he. bimbisar ke putr ajatshatru ne kaashi ko magadh rajya kaa abhinn bhaag bana liya or tatpashchaat magadh ke utkarshkaal main isaki yahi sthiti bani rahi. buddha dharm kii avnati tathaa hindu dharm ke punarjagran kaal main kaashi kaa mahatv sanskrit bhashaa tathaa hindu samskruti ke centre ke rup main nirantar badhata hi gaya, jiskaa pramaan us kaal main likhe gaye yaa pun: sampadit puraanon dwaara praapt hota he. skandapurana main to swatantra rup se kaashi ke mahatmaya par 'kaashikhand' naamak adhyay likhaa gaya. puraanon main kaashi ko mokshadayini puriyon main sthaan diya gaya he. chini yatri fahyaan or yuvanachwang apni yatra ke dauraan kaashi aae the. yuvanachyang ne saatvin shatabdi i. ke purvardh main yahan lagbhag 30 buddha bihar or 100 hindu mandir dekhe the. naveen shatabdi i. main jagadguru shankaracharya ne apane vidyaprachaar se kaashi ko bhartiya samskruti tathaa navdith arya dharm kaa sarvaadhik mahatvapurn centre bana diya. kaashi kii yah saanskrithik parampara aaj tak avichhinn rup se chali aa rahi he.
 bhartiya itihaas ke madhya yug main musalamaanon ke akraman ke pashchaat us samay ke anya saanskrithik kendron kii bhanti kaashi ko bhi durdin dekhnaa padaa. 1193 i main mohammad gori ne kannauj ko jeet liya, jisase kaashi kaa pradesh bhi, jo is samay kannauj ke rathod raajaaon ke adheen tha, musalamaanon ke adhikaar main aa gaya. dilli ke sultaanon ke aadhipatyakaal main bharat kii pracheen saanskrithik paramparaon ko kaashi ke hi ank main sharan mili. kabir or ramanand ke dharmik or lokmanas ke prerak vichaaron ne use jeeta-jaagta rakhane main paryaapt sahaayta di. mughal samrat akbar ne hindu dharm kii pracheen paramparaon ke prati jo udaartaa or anuraag dikhaaya, uski prerana paakar bhartiya samskruti kii dhara, jo bich ke kaal main kuch ksheen ho chali thi, pun: vegavati ho gai or usne tulsidas, madhusudan saraswati or panditraj jagannatha jaise mahakaviyon or panditon ko janm diya evam kaashi pun: apane pracheen gaurav kii adhikarini ban gai. kintu sheeghra hi itihaas ke anek ulatpheron ke dekhanevaali is nagari ko aurangzeb kii dharmandhta kaa shikaar bananaa padaa. usne hindu dharm ke anya pavitra sthanon kii bhanti kaashi ke bhi pracheen mandiron ko vidhwast kara diya. mul vishwanath ke mandir ko tudwakar uske sthaan par ek badi masajid banavaai jo aaj bhi vartmaan he. mughal samrajya kii avnati hone par avadh ke nawab safadarajang ne kaashi par adhikaar kar liya; kintu uske pautra ne use east india company ko de daalaa. vartmaan kashinaresh ke purvaj balavantsingh ne avadh ke nawab se apana sambandhviched kar liya tha. is prakaar kaashi kii riyasat kaa janm hua. chetsingh, jinhone warren hestings se loha liya tha, inhen ke putr the. swatantraaa milane ke pashchaat kaashi kii riyasat bharat rajya kaa avichhinn ang ban gai.
 kaashi main is samay lagbhag 1, 500 mandir hai, jinamein se bahuton kii parampara itihaas ke vividh kaalon se judi hui he. inamen vishwanath, sankatmochan or durga ke mandir bharat bhar main prasiddh hai. vishwanath ke mul mandir kii parampara ateet ke itihaas ke agyaat yugon tak chali gai he. vartmaan mandir adhik pracheen nahin he. iske shikhar par maharaja ranjit singh ne sone ke pattar chadhva die the. sankatmochan mandir kii sthapana goswami tulsidas ne kii thi. durga ke mandir ko 17veen shatee main maraathon ne banwaaya tha. ghaaton ke tat par bhi anek mandir bane hue hai. inamen sabase pracheen gahadwaalon kaa banwaaya rajghat kaa 'adikeshav' mandir he. 
 prasiddh ghaaton main dashashwamedh, manikarninka, harishchandra or tulsighat kii ginati kii ja sakati he. dashashwamedh ghat par hi jaipur naresh jaisingh dwitiya kaa banwaaya hua manmandir yaa vedhashala he. dashashwamedh ghat teesri sadi ke bhaarshiv naagon ke parakram kaa smarak he. unhone jab-jab apane shatruon ko parajeet kiya tab-tab yaheen apane yajna kaa avbhruth snaan kiya. is prakaar ke das vijay yagyon se sambandhit kaashi kaa yah ghat dashashwamedh naam se vikhyath hua. naveen mandiron main bharatmata kaa mandir tathaa tulseemanas mandir prasiddh hai. aadhunik shiksha ke centre kaashi vishvavidhyalay kii sthapana mahaamanaa madanamohan malviya ne 1916 i. main kii. vaise, pracheen parampara kii sanskrit paathshaalas to yahan saikadon hi hai jo sampoornanand sanskrit vishvavidhyalay, kaashi se sambhddha he. iske atirikt yahan kaashi viapeeth naamak vishvavidhyalay bhi he jisamen vyaavhaarik samajashaastra kii shiksha kii bhi vyavastha he. bharat kii saanskrithik rajdhani hone kaa gaurav is pracheen nagari ko aaj bhi praapt he. duusare shabdon main yah bhi kaha ja saktaa he ki kaashi ne bharat kii saanskrithik ekta ke nirmaan tathaa sangrakshan main baari yoga diya he. bhaaratendu aadi sahityakaron tathaa nagariprachaarini sabha jaisi sansthaaon ko janm dekar kaashi ne aadhunik hindi sahitya ko samrudh banaaya he.
 varanasi ke ghaaton kaa drishy bada hi manoram he. bhagirathi ke dhanushakar tat par in ghaaton kii panktiyaan dur tak chali gai hai. praat: kaal to inaki chata apurv hi hoti he. puraani kahawat ke anusaar shaame avadh arthath lakhanu kii shaam or subahe banaras yani varanasi kaa praat:kaal dekhne yogya hota he. yahan kii choti-choti or asaadhaaran rup se sankri galiyaan tathaa unamem svachhand vicharanevaale saand aparichiton ke liye kutuhal kii vastu hai.
 ek anya katha ke anusaar maharaj sudev ke putr raja divodasane ganga-tat par varanasi nagar basaaya tha. ek baar bhagwaan shankar ne dekha ki parvati ji ko apane maayke main rahane main sankoch hota he, to unhone kisi duusare siddhakshetramen rahane kaa vichaar banaaya. unhen kaashi atipriy lagi. ve yahaan aa gaye. bhagwaan shiv ke saannnidhya main rahane kii ichha se devtaa bhi kaashi main aa kar rahane lage. raja divodas apni rajdhani kaashi kaa aadhipaty kho jane se bade du:khee hue. unhone kathor tapasya karke brahmaji se vardaan maanga- devtaa devloak main rahen, bhuulok manushyon ke liye rahe. srishtikarta ne evamastu kah diya. iske falswaroop bhagwaan shankar or devganon ko kaashi chhodane ke liye vivash hona pada. shivaji mandarachalaparvat par chale to gaye parantu kaashi se unka moh kam nahin hua. mahadev ko unki priy kaashi main pun: basaane ke uddeshy se chausath yoganiyon, suryadev, brahmaji or narayan ne bada prayaas kiya. ganeshji ke sahyog se antatogatva yah abhiyaan safal hua. gyanopadesh paakar raja divodasvirakt ho gaye. unhone swayan ek shivlinga kii sthapana karke us kii archana kii or baad main ve divya vimaan par baithkar shivlok chale gaye. mahadev kaashi waapas aa gaye.
 kaashi kaa itnaa mahatmaya he ki sabase bade puraana skandamahapurana main kashikhand ke naam se ek vistrut pruthak vibhaag hi he. is puri ke baarah prasiddh naam- kaashi, varanasi, avimukt kshetra, anandakanan, mahashmashaan, rudravaas, kashika, tap:sthali, mukthibhumi, shivpuri, tripurarirajanagarior vishvanathanagari hai.
 skandapurana kaashi kii mahima kaa gun-gaan karte hue kahata he-
 jo bhootal par hone par bhi prithvi se sambhddha nahin he, jo jagat kii simaaon se bandhi hone par bhi sabhi kaa bandhan kaatanevaali he, jo mahatrilokapavani ganga ke tat par sushobhit tathaa devataaon se sussevit he, tripurari bhagwaan vishwanath kii rajdhani vah kaashi sampurna jagat kii raksha kare.sanathan dharm ke granthon ke adhyayan se kaashi kaa lokottar swaroop vidit hota he. kaha jaataa he ki yah puri bhagwaan shankar ke trishul par basii he. at: pralay hone par bhi iskaa naash nahin hota he. varuna or asi naamak nadiyon ke bich paanch kos main basii hone ke kaaran ise varanasi bhi kehete hai. kaashi naam kaa arth bhi yahi he-jahaan brahm prakashit ho. bhagwaan shiv kaashi ko kabhi nahin chhodte. jahaan deh tyaagane maatr se praani mukt ho jaay, vah avimukt kshetra yahi he. sanathan dharmavalambiyon kaa drudh vishwaas he ki kaashi main dehavsaan ke samay bhagwaan shankar maranonmukh praani ko tarakmantra sunaate hai. isse jeev ko tatvagyan ho jaataa he or uske saamne apana brahmaswaroop prakashit ho jaataa he. shastron kaa udghosh he- 
 kaashi main kahin par bhi mrityu ke samay bhagwaan vishweshwar praaniyon ke daahine kaan main tarak mantra kaa upadesh dete hai. tarakmantra sun kar jeev bhav-bandhan se mukt ho jaataa he.yah manyata he ki keval kaashi hi sidhe mukti detii he, jabaki anya tirthasthan kaashi kii prapti karake moksh pradaan karte hai. is sandarbh main kashikhand main likhaa bhi he-
 aisa isliye he ki paanch kos kii sampurna kaashi hi vishwa ke adhipati bhagwaan vishwanath kaa aadhibhautik swaroop he. kashikhand puri kaashi ko hi jyotirling kaa swaroop maanata he-
 paanch kos pariman ke avimukt naamak kshetra ko vishweshwar sanjyak jyotirling-swaroop maananaa chahie.
 anek prakand vidwaanon ne kaashi marananmukti:ke siddhant kaa samarthan karte hue bahut kuch likhaa or kaha he. ramakrishna mishan ke swami sharadanandji dwaara likhit shriramkrishna-leelaprasang naamak pustak main shriramkrishna paramhans dev kaa is vishay main pratyaksh anubhav varnit he. vah drushtaant baba vishwanath dwaara kaashi main mritak ko tarakmantra pradaan karne kaa satya ujagar karata he. lekin yahaan yah bhi baat dhyaan rahe ki kaashi main paap karne vaale ko maranoparant mukti milane se pehle atibhyankar bhairavi yatnaa bhi bhogani padati he. sahasron varsho tak rudra pishaach ban kar kukarmo kaa praayshchitt karne ke uparaant hi use mukti milti he. kintu kaashi main praan tyaagane vaale kaa punarjanm nahin hota.
 phalgun shukla-ekadshi ko kaashi main rangabhari ekadshi kaha jaataa he. is din baba vishwanath kaa vishesh shringaar hota he or kaashi main holi kaa parvakaal prarambh ho jaataa he. 
 muktidaayinikashi kii yatra, yahaan nivas or maran tathaa dah-sanskaar kaa saubhaahgya purvajanmon ke punyon ke pratap tathaa baba vishwanath kii krupa se hi praapt hota he. tabhi to kaashi kii stuti main kaha gaya he-
 vishwanathji kii ati-shreshth nagari kaashi purvajanmon ke punyon ke pratap se hi praapt hoti he. yahaan sharir chhodne par praaniyon ko mukti avashya milti he. kaashi baba vishwanath kii nagari he. kaashi ke adhipati bhagwaan vishwanath kehete hai- idan mam priyankshetran panchakroshiparimitam. paanch kos tak vistrut yah kshetra mujhe atyant priy he. patit-paavani kaashi main sthit vishweshwar jyotirling sanatankaal se hinduon ke liye param aradhy he, kintu jansadharan is tathy se praaia: anbhigya hi he ki yah jyotirling paanch kos tak vistaar liye hue he- panchakroshaatmakan linganjyotirupansanatanam. gyanaroopa panchakroshaatmak | yah punyashetra kaashi ke naam se bhi janaa jaataa he-gyanaroopa tukashiyan panchakroshaparimita. padmapurana main likhaa he ki sristi ke prarambh main jis jyotirligka brahma or vishnuji ne darshan kiya, use hi veda or sansar main kaashi naam se pukaara gaya-
 paanch kos kii kaashi chaitanyarup he. isliye yah pralay ke samay bhi nasht nahin hoti. pracheen brahmavaikrttapuranamen is sandarbh main spasht ullekh he ki amar rishigan pralaykaal main shri sanathan mahavishnuse poochhate hai- he bhagwan!vah chhatra ke aakaar kii jyoti jal ke upar kaise prakashit he, jo pralay ke samay prithvi ke doobane par bhi nahin duubati? mahavishnuji bole-he rishiyo! lingarupadharisadashivmahadev kaa hamane teenon lokon ke kalyaan ke liye jab samaran kiya, tab ve shambhu ek bitta pariman ke ling-rup main hamaare hriday se baahar aae or phir ve badhate hue atishay vruddhi ke saath paanch kos ke ho gaye-
 yah kaashi vahi panchakroshaatmakajyotirlighai. kashirahasy ke duusare adhyay main yah kathanak miltaa he.skandapuranake kashikhandamein swayan bhagwaan shiv yah ghoshnaa karte hai-
 paanch kos pariman kaa avimukt naamak jo mahakshetra he, us sampoorn panchakroshaatmakakshetra ko vishweshwar naamak ek jyotirling hi maane. isi kaaran kaashi pralay hone par bhi nasht nahin hoti. kashikhandamein bhagwaan shankar paanch kos kii puri kaashi main baba vishwanath kaa vaas bataate hai-
 jaise suryadev ek jagah sthit hone par bhi sab ko dikhaai dete hai, vaise hi sampurna kaashi main sarvatra baba vishwanath kaa hi darshan hota he.
 swayan vishweshwar bhi paanch kos kii apni puri ko apana hi rup kehete hai- panchakroshya parimitatnureshapuri mam. kaashi kii seemaa ke vishay main shastron kaa kathan he-asee- varanyormadhye panchakroshmahataram. asee or varuna nadiyon ke madhya sthit paanch kos ke kshetra kii badi mahima he. mahadev mata parvati se kaashi kaa is prakaar gungan karte hai-
 bhuulok ke samast kshetron main kaashi saakshaat meraa sharir he.
 panchakroshaat makajyotirlig-swaroopakashi sampoorn vishwa ke swami shri vishwanath kaa nivas-sthaan hone se bhav-bandhan se muktidaayini he. dharmagranthon main kaha bhi gaya he-kaashi marananmukti:. kaashi kii parikrama karne se sampoorn prithvi kii pradakshina kaa punyafal praapt hota he. bhakt sab paapon se mukt hokar pavitra ho jaataa he. teen panchakroshi-parikrama karne vaale ke janm-janmaantar ke sabhi paap nasht ho jate hai. kashivasiyonko kam se kam varsh main ek baar panchakosi-parikramshvashya kerani chahie kyonki anya sthanon par kiye gaye paap to kaashi kii tirthayatra se utpann puneagni main bhasma ho jate hai, parantu kaashi main hue paap kaa naash keval panchakosi-pradakshina se hi sambhav he. kaashi main sadachaar-sanyam ke saath dharm kaa paalan karnaa chahie. yah paryaton kii nahin varan tirthaton kii paavan sthali he.
 vastut:kaashi or vishweshwar jyotirligmein tatvat:koi bhed nahin he. ni:andeh sampoorn kaashi hi baba vishwanath kaa swaroop he. kaashi-mahatmaya main rishiyon kaa udghosh he-kaashi sarvapivishveshrupininathrasanshay:. atev kaashi ko vishwanathji kaa rup maanane main koi sanshay na karen or bhakthi-bhav se nity jap karen- shiv: kaashi shiv: kaashi, kaashi kaashi shiv: shiv:. jyeshtha maas ke shuklapaksh kii ekadshi tithi ke din shri kaashivishwanath kii vaarshik kalash-yatra varanasi main bady dhoomdhaam evam shraddha ke saath yojit hoti he, jisamen baba kaa panchmahanadiyonke jal se abhishek hota he.
 kaashi kii mahima vibhinn dharmagranthon main gaayi gayi he. kaashi shabd kaa arth he, prakaash dene vaali nagari. jis sthaan se gyaan kaa prakaash chaaron ore failata he, use kaashi kehete hai. aisi manyata he ki kaashi-kshetra main dehant hone par jeev ko moksh kii prapti hoti he, kaashyanmrananmukti:. kaashi-kshetra kii seemaa nirdhaarit karne ke liye purakalamein panchakroshimarg kaa nirmaan kiya gaya. jis varsh adhimaas lagata he, us varsh is maheene main panchakroshiyatra kii jaati he. panchakroshi yatra karke bhaktagan bhagwaan shiv or unki nagari kaashi ke prati apana sammaan prakat karte hai. lok main aisi manyata he ki panchakroshiyatra se loukik or parloukik abhishtiki siddhi hoti he. adhimaas ko purushottam maas bhi kaha jaataa he. lok-bhashaa main ise malmaas kaha jaataa he. is varsh malmaas pratham-jyeshtha shukla pratipada se prarambh hokar dwitiya-jyeshtha krishnapaksh amavasya tithi ko samaapt hoga. 
 panchakroshiyatra ke kuch niyam he, jinka paalan yatriyon ko karnaa padataa he. parikrama nange paanv kii jaati he. vaahan se parikrama karne par panchakroshi-yatraaka punya nahin miltaa. shauchadikriya kaashi-kshetra se baahar karne kaa vidhaan he. parikrama karte samay shiv-vishyak bhajan-kirthan karne kaa vidhaan he. kuch aise bhi yatri hote hai, jo sampoorn parikrama dandvat karte hai. yatri har-har mahadev shambho, kaashi vishwanath gange, kaashi vishwanath gange, mata parvati sangeka madhur gaan karte hue parikrama karte hai. sadhu, mahatma evam sanskritgyayatri mahimnastrot, shivatandav evam rudrashtakaka saswar gayan karte hue parikrama karte hai. mahilaayein samuhik rup se shiv-vishyak lok geeton kaa gayan karti hai. parikrama avadhi main shaakaahaari bhojan karne kaa vidhaan he. panchakroshiyatra manikarnikaghat se prarambh hoti he. sarvapratham yatriganmanikarnikakund evam ganga ji main snaan karte hai. iske baad parikrama-sankalp lene ke liye gyanavapi jate hai. yahaan par pande yatriyon ko sankalp dilaate hai. sankalp lene ke uparaant yatri shringaar gauri, baba vishwanath evam annapurna ji kaa darshan karke pun:manikarnikaghat laut aate hai. yahaan ve manikarnikeshwarmahadev evam siddhi vinayak kaa darshan-pujan karke panchakroshiyatra kaa prarambh karte hai. ganga ke kinare-kinare chalakar yatri assi ghat aate he. yahaan se ve nagar main pravesh karte he. lanka, nariya, karaundi, adityanagar, chitaipurahote hue yatri pratham padav kandava par pahunchate hai. yahaan ve kardameshwaramahadev kaa darshan-pujan karke raatri-vishram karte hai. raste main padane vaale sabhi mandiron main yatri dev-pujan karte hai. akshat or dravya daan karte hai. raste main sthaan-sthaan par bhikshaarthi yatriyon ko nandi ke pratik ke rup main saje hue vrishabh kaa darshan karaate hai or yatri unhen daan-dakshina dete hai. kuch bhikshaarthi shiv kii sarpamalake pratik rup main yatriyon ko sarp-darshan karaate hai or badale main akshat or dravya-daan praapt karte hai. kuch sadak par chaddar bichhaae baithe rahete hai. yatrigan unhen bhi niraash nahin karte. adhikansh yatri apni gathree apane sir par rakhkar panchakroshiyatra karte hai. parikrama-avadhi main yatri apni paariwarik or vyaktigat chintaaon se mukt hokar paanch dinon ke liye shivamay, kashimay ho jate hai. duusare din bhor main yatri kandava se agle padaav ke liye chalate hai. aglaa padaav he bheemchandi. yahaan yatri durgaamandir main durga ji kii puja karte hai or pehle padaav ke saare karmkand ko duhraate hai. panchakroshiyatra kaa teesraa padav rameshwar he. yahaan shiv-mandir main yatriganshiv-puja karte hai. chauthaa padaav paanchon-pandva he. yah padaav shivpur kshetra main pasta he. yahaan paanchon pandav kii murtiyon hai. draupadikund main snaan karke yatriganpaanchon pandavon kaa darshan karte hai. raatri-vishram ke uparaant yatri paanchaven din antim padaav ke liye prasthaan karte hai. antim padaav kapildhara he. yatriganyaha kapileshwar mahadev kii puja karte hai. kaashi parikrama main paanch kii pradhanta he. yatri pratidin paanch kos kii yatra karte hai. padaav sankhya bhi paanch he. parikrama paanch dinon tak chalati he. kapildhara se yatrigan manikarnika ghat aate hai. yahaan ve sakshi vinayak kaa darshan karte hai. aisi manyata he ki ganesh ji bhagwaan shankar ke sammukh is baat kaa sakshya dete hai ki amuk yatri ne panchakroshiyatra kar kaashi kii parikrama kii he. iske uparaant yatri kaashi vishwanath evam kaal-bhairav kaa darshan kar yatra-sankalp purna karte hai.
 
 
 
 sarai mohana ghat
 -rasagulla -bengal sweet house -sundarpur -jalebi- bharat mithai ghar rajapur -maliyo- maliyo ghar chowk-barfi -shriram bhandar -goduliya -gulab jamun- ramman bhandar -pandeipur
