 charles shefrd ek angreji chhayakaar or mudrak the jinhone 19 wein shatabdi ke uttarardh main bharat main kaam kiya tha. unke dwaara lee gayi tasveeron main angreji or bhartiya dono ke hi sainikon or nagarikon ke drishy shaamil hai. 
 shefrd ne san 1862 main arthur robertson ke saath milakar agra main shefrd and robertson naamak ek photo studio kii sthapana kii thi. yah studio san 1864 main shimla sthanantarit ho gaya or is samay samual bourn bhi shefrd ke vyavsaay main pramukh photographer ke rup main shaamil ho gayi or company kaa naam badalakar harvard, shefrd and bourn kar diya gaya. san 1868 ke aasapaas harvard ke jane ke baad company kaa naam sirf shefrd and bourn kar diya gaya. shefrd and bourn kii duusari shakha kalakatta main kholi, jahaan wo ek portret studio chalaate the, or yahaan se unke kaam ko vyapak rup se upmahadweep main abhikartaaon or britain main thok vitarakon ke madhyam se bechaa jaataa tha. 
 1870 main bourn england laut gayi, lekin form kaa kaam jari rahaa, or san 1872 main bourn kii jagah colin mare company ke pramukh chhayakaar ban gayi.
 shefrd jinhone mukhya rup se mudrak yaa chitra chhapane kaa kaam kiya tha, 1885 main company se alag ho gayi, lekin kolkata main bourn and shefrd kaa kaam badastoor jari rahaa.
 antim mughal samraat bahadur shah jafar dwitiya kii ekmaatr tasviir jo shefrd ne robert titalar ke saath khinchi thi, agast 1858.
 shefrd or robertson dwaara lee gayi muslim "bhishtiyon" kii ek tasviir. inamen se kuch bhishti ladaai main sainikon ke saath rahakar unhen pani pilaane kaa kaam karte the.
