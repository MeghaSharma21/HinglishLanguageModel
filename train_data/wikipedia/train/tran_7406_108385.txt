 jain dharmavalambee bhadrapada maas main paryushan parv manaate hai. shwetambar sampradaay ke paryushan 8 din chalate hai. uske baad digambar sampradaay vaale 10 din tak paryushan manaate hai. unhen ve 'dasalakshan' ke naam se bhi sambodhit karte hai.
 jain granth, tattwarth sutara main 10 dharmon kaa varnan he. yah 10 dharm he: 
 dasalakshan parv par in das dharmon ko dhaaran kiya jaataa he.
 yah sab chijen nashvanth he yah sab chijen ek din aap ko chod dengi yaa phir aapako ek din jabaran in chizon ko chhodna hi padega .nashvanth chizon ke pichhe bhaagane se behatar he ki abhimaan or parigrah sab bure kam main badhotari karte he jinako chhoda jaye or sab se vinamr bhav se pesh aae sab jivo ke prati maitri bhav rakhe kyonki sabhi jivo ko jivan jine kaa adhikaar he .
 sabhi ko ek na ek din janaa hi he to phir yah sab parigraho kaa tyaag kare or behatar he ki khood ko pahachaano or parigraho kaa naash karne ke liye khudko tap, tyaag ke saath sadhana rupi bhatthi main jhonk do kyonki inase bachaneka or paramshanti moksh ko paane kaa sadhana hi ekmaatr vikalp he .
 aatma gyaan, khushi, prayaas, vishwaas jaise asankhya guno se sinchit he us main itani takat he ki keval gyaan ko praapt kar sake. uttam aajav dharm hamen sikhaata he ki moh-maaya, bure kam sab chod chad kar saral swabhaav ke saath param anand moksh praapt kar sakate hai .
 uttam shouch dham hame yahi sikhaata he ki shuddh man se jitna mila he usee main khoosh raho paramatma kaa hameshaa shukriya maanon or apni aatma ko shuddh banaakar hi param anand moksh ko praapt karnaa mumkin he .
 uttam satya dham hame yahi sikhaata he ki aatma kii prakruti jaanane ke liye satya aavashyak he or iske aadhaar par hi param anand moksh ko praapt karnaa mumkin he . apane man aatma ko saral or shuddh bana len to satya apane aap hi aa jayega .
 pasand naapsand gusse kaa tyaag karnaa. in sab se chhutkaaraa tab hi mumkin he jab apni aatma ko in sab pralobhanon se mukt kare or sthir man ke saath sanyam rakhen . isi raah par chalate param anand moksh kii prapti mumkin he .
 hamaare tirthankarasn jaisi tap sadhana karnaa is jamaane main shaayad mumkin nahin he par ham bhi aisi hi bhaavana rakhte he or paryushan pav ke 10 dinon ke dauraan upwas, aikashan karaten he or param anand moksh ko praapt karne kii raah par chalane kaa praytn karte hai .
 chhodne kii bhaavana jain dharm main sabase adhik he kyonki jain sant sif gharbaar nahin yahaan tak ki apane kapadey bhi tyaag detaa he or puraa jivan digambar mudra dhaaran karke vyatit karata he .insaan kii shakti isse nahin parkhi jaati kii uske paas kitni dhan daulat he balki isse parkhi jaati he ki usne kitna chhoda kitna tyaag kiya he !
 sab moh papralobhanon or parigraho ko chhodkar hi param anand moksh ko praapt karnaa mumkin he .
 jaise jameen par sona na ki gadde takiyon par, zarurat se zyada kisi vastu kaa upyog na karnaa, vyay, moh, vaasana naa rakhte saadagi se jivan vyatit karnaa .koi bhi sant iska paalan karte he or visheshkar jainsnt sharir, jubaan or dimag se sabase zyada iskaa hi paalan karte hai .
 brahmacharya kaa paalan karne se aapako puure brahmad kaa gyaan or shakti praapt hogi or aisa na karne par aap sirf apni ichchhaaon or kaamnaayo ke gulam hi hai .
 is din shaam ko pratikraman karte hue puure saal me kiye gaye paap or katu vachan se kisi ke dil ko jaanate or anjaane thes pahunchi ho to kshamaa yachana karte he .ek duusare ko kshamaa karte he or ek duusare se kshamaa maangate he or haath jod kar gale milakar michhami dookkadam karte he.
 paryushan parv manaane kaa mul uddeshy aatma ko shuddh banane ke liye aavashyak upakramon par dhyaan kendrit karnaa hota he. paryaavaran kaa shodhan iske liye vaanchhneeya mana jaataa he. aatma ko paryaavaran ke prati tatasth yaa vitrag banaae bina shuddh swaroop pradaan karnaa sambhav nahin he. is drushti se'kalpasutra' yaa tatwarth sutara kaa vaachan or vivechan kiya jaataa he or sant-muniyon or vidwaanon ke saannnidhya main swadhyay kiya jaataa he.
 puja, archana, aarti, samagam, tyaag, tapasya, upwas main adhik se adhik samay vyateet kiya jaataa he or dainik vyavsaayik tathaa saavdhy kriyaaon se dur rahane kaa prayaas kiya jaataa he. sanyam or vivek kaa prayog karne kaa abhyaas chalata rahata he.
 mandir, upashray, sthand tathaa samavasharan parisar main adhiktam samay tak rahanaa jaruri mana jaataa he. vaise to paryushan parv deepawali va christmas kii tarah ullas-anand ke tyohaar nahin hai. phir bhi unka prabhaav puure samaaj main dikhaai detaa he. upwas, bela, tela, aththai, maskhman jaisi lambii binakuch khaae, bina kuch pie, nirjala tapasya karne vaale hajaaron log saraahna praapt karte hai. bharat ke alaava britain, america, canada, australia, japan, germany va anya anek deshon main bhi paryushan parv dhoomdhaam se manaae jate hai.
 magar paryushan parv par kshamatkshamapana yaa kshamavani kaa kaarykram aisa he jisase jainetar janata ko kaaphi prerana milti he. ise samuhik rup se vishwa-maitri diwas ke rup main manaaya ja saktaa he. paryushan parv ke samaapan par ise manaaya jaataa he. ganesh chaturthi yaa rishi panchami ko sanvatsari parv manaaya jaataa he.
 us din log upwas rakhte hai or swayan ke paapon kii aalochana karte hue bhavishya main unase bachane kii pratigya karte hai. iske saath hi ve churaasi lakh yoniyon main vicharan kar rahe, samast jeevon se kshamaa maangate hue yah suchit karte hai ki unka kisi se koi bair nahin he.
 paroksh rup se ve yah sankalp karte hai ki ve paryaavaran main koi hastkshep nahin karenge. man, vachan or kaaya se jaanate yaa ajaante ve kisi bhi hinsa kii gatividhi main bhaag na to swayan lenge, na dusron ko lene ko kahenge or na lene waalon kaa anumodan karenge. yah aashwaasan dene ke liye ki unka kisi se koi bair nahin he, ve yah bhi ghoshit karte hai ki unhone vishwa ke samast jeevon ko kshamaa kar diya he or un jeevon ko kshamaa maangane vaale se darane kii jarurat nahin he.
 khamemi savve jeeva, savve jeeva khamantu me.
 mittime savv bhues vairan mamajhan na kenai.
 yah vaakya paramparaagat jarur he, magar vishesh aashay rakhata he. iske anusaar kshamaa maangane se zyada jaruri kshamaa karnaa he.
 kshamaa dene se aap anya samast jeevon ko abhaydaan dete hai or unki raksha karne kaa sankalp lete hai. tab aap sanyam or vivek kaa anusaran karenge, atmik shanti anubhav karenge or sabhi jeevon or padaarthon ke prati maitri bhav rakhenge. aatma tabhi shuddh rah sakati he jab vah apane sebaahar hastkshep na kare or bahari tatv se vichlit na ho. kshamaa-bhav iskaa moolmantra he.
