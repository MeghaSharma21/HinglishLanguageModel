 dipti naval  hindi filmon kii prasiddh abhinetri hai. vah junun, 'chashme baddoor', 'katha' or 'saath-saath' jaisi kalatmak evam arthpurna filmon main apane shashakt abhinay ke liye jaani jaati hai. unka vyaktitv bahuaiami he| ve kavyitri or chitrakaar hone ke saath saath ek kushal chhayakaar bhi hai| iske atirikt unhen sangeet se bhi bahut lagaav he or ve khud bhi kai vaadya yantra baja leti hai| unki prakashit pustakon main lamhaa-lamhaa bahut makabool hui he| 
 janm: 22 agast 1957 upnaam :naval janmasthan amritsar, punjab, bharat 
 dipti naval kaa bachapan america ke neuyark main beetaa jahaan unke pita city uniwarsity main shikshak the. dipti naval ko bachapan se hi abhinay ke saath—saath chitrakaari evam photography kaa shauk tha. 
 unhone apane film karier kii shuruuaat 1978 main us samay ke jane—maane film nirdeshak shyaam benegal kii film film 'junun' kii lekin unhen asli lokapriyata 1980 main pradarshit film 'ek baar phir' se mili. ​jin filmon ke liye vah jaani jaati hai unamem 'chashme baddoor', 'katha' or 'saath-saath' pramukh hai. 
