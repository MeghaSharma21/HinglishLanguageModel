 mana jaataa he ki isaki sthapana kaise bana 470 i. main maitra vansh ke sansthaapak senapati bhattarak ne kii thi. yah vah kaal tha, jab gupt samrajya kaa vikhandan ho rahaa. vallabhi lagbhag 780 i. tak rajdhani bana rahaa, phir achaanak itihaas ke pannon se adrishy ho gaya. aisa prathit hota he ki lagbhag 725-735 main saurashtra par hue arab akramanon se yah batch gaya tha.
 vallabhi gyaan kaa mahatvapurn kendra tha or yahan kai buddha math bhi the. yahan saatvin sadi ke madhya main chini yatri hwain tsang or ant main ichin aae the. jinhone isaki tulana bihar ke nalanda se kii thi. ek jain parampara ke anusaar paanchavin yaa chhathi shatabdi main duusari jain parishad vallabhi main yojit kii gai thi. isi parishad main jain granthon ne vartmaan swaroop grahan kiya tha. yah nagar ab lupt ho chukaa he, lekin val naamak gaanv se isaki pahchaan kii gai he, jahaan maitrakon ke taanbe ke abhilekh or mudraayen pai gai hai.
 pracheen kaal main yah rajya gujarat ke prayadwipiya bhaag main sthit tha. vartmaan samay main iskaa naam vala naamak bhootpurv riyasat tathaa uske mukhya sthaan valbhi ke naam main surakshit rah gaya he. 770 i. ke purv yah desh bharat main vikhyath tha. yahan kii prasiddhi kaa kaaran vallabhi vishvavidhyalay tha jo takshashila tathaa nalanda kii parampara main tha. vallabhipur yaa valbhi se yahan ke shaskaon ke uttarguptakaleen anek abhilekh praapt hue hai. bundelon ke paramparaagat itihaas se suchit hota he ki vallabhipur kii sthapana unke purvapurush kanaksen ne kii thi jo shri ramachandra ke putr lav kaa vanshaj tha. iskaa samay 144 i. kaha jaataa he.
 jain anushruti ke anusaar jain dharm kii teesri parishad vallabhipur main hui thi, jiske adhyaksh devardhigani naamak acharya the. is parishad ke dwaara pracheen jain aagmon kaa sampaadan kiya gaya tha. jo sangrah sampadit hua uski anek pratiyaan banaakar bharat ke bade-bade nagaron main surakshit kar di gai thi. yahi parishad chhathi shatee i. main hui thi. jain granth vividh tirth kalp ke anusaar valbhi gujarat kii param vaibhavshaalee nagari thi. valbhi naresh shiladitya ne rankaj naamak ek dhani vyapaaree kaa apmaan kiya tha, jisane afghanistan ke amir yaa hammiray ko shiladitya ke viruddh bhadakaakar akraman karne ke liye nimantrit kiya tha. is yuddh main shiladitya maaraa gaya tha.
