 raman prakirnan yaa raman prabhaav photone kanon ke lacheele vitaran ke bare main he. isaki khoj prasiddh bhartiya vaigyanik shri si ve raman ne kii thi.raman prabhaav ke anusaar, jab koi ekvarni prakaash dravon or thoson se hokar gujarata he to usamen aaptit prakaash ke saath atyalp tivrata kaa kuch anya varnon kaa prakaash dekhne main aata he. 1930 main bhautikee kaa nobel puraskaar chandrasekhar venkataramana ko unke is khoj ke liye pradaan kiya gaya tha. 
 raman kii puri shiksha-diksha bharat main hi hui. swayan 200 ru. kaa spectrummapi abhikalpit kar, keval lagan, parishram or ekanishtha anusandhan ke bal par itani mahatvapurn khoj kar sake. shuru main raman ne surya ke prakaash ko bangnee filter se guzaar kar praapt bangnee prakaash kiran punj ko drav se guzaara. nirgat prakaash punj mukhyatah to bangnee rang kaa hi tha, parantu ise hare filter se gujaarne par isamen bahut kam pariman main hari kirnon kaa astitv bhi dekhne main aayaa. raman prabhaav rasinic yogicon kii aantarik sanrachana samajhane ke liye bhi mahatvapurn he. yah prabhaav vaigyanikon ke liye kaaphi mahatvapurn khoj he. rashtriya vigyaan diwas ke din bharat ke vibhinn kshetron main vigyaan ke gatividhiyon kon badhaava dene vaale kaarykamo kaa aayojan kiya jaataa he.
 60 se zyada vibhinn dravon par prayog dohraane ke baad yah sunishchit ho gaya ki sabhi drav raman spectrum darshaate hai. drav badalane se keval usase prakirnit spectrumi rekha kaa rang badalata he. abhi tak ke prayogon main sirf dekhakar prabhaav kii pushti kii ja rahi thi. kintu raman jaanate the ki jab tak raman-rekhaon kii tarangadairdhyon or unki aapekshik tivrata kaa maapan nahin kiya jayega tab tak na to prabhaav kii santoshjanak vyakhya kii ja sakegi or na hi vaigyanik jagat main manyata praapt hogi. iske liye unhone ek quartj spectrograph kaa upyog kiya, jiske parimanatmak parinaam march 31, 1928 ke indian jarnal of physics main prakashit hue.
 yah ek adbhut prabhaav he, isaki khoj ke ek dashak baad hi 2000 rasinic yogicon kii aantarik sanrachana nishchit kii gai thi. iske pashchaat hi crystal kii aantarik rachana kaa bhi pataa lagaaya gaya. raman prabhaav ke anusaar prakaash kii prakruti or swabhaav main tab parivartan hota he jab vah kisi paardarshee madhyam se nikalataa he. yah madhyam thos, drav or gasiy, kuch bhi ho saktaa he. yah ghatana tab ghatati he, jab madhyam ke anu prakaash urja ke kanon ko prakirnit kar dete hai. yah usee tarah hota he jaise kairam board par striker gotiyon ko chhitara detaa he. photone kii urja yaa prakaash kii prakruti main hone vaale atisookshm parivartanon se madhyam kii aantarik anu sanrachana kaa pataa lagaaya ja saktaa he.
 raman ek atyant utsaahi, parishramee, or medhvi vyakti the. 19 varsh kii aayu main unhone pratham shrenee main pratham rahete hue bhautikee main em.e. kiya or vitt sevaaon kii pratiyogi pariksha main safal hokar kalakatta main upmahaalekh adhikri ban gaye. kuch kar guzarane kii chaah or vigyaan ke prati ruchi ne unhen mahendra laal sarkaar dwaara sthapit vigyaan anusandhan sanstha indian association for kaltivation of sciensej se jod diya. ve din bhar apane daayitv kaa nirvaah karne main vyast rahete or shaam se der raat tak prayogshaala main. unka praarambhik kaary vaadya yantron kii karypranali se jude vigyaan ke anveshan se sambhddha rahaa. raman kaa vigyaan ke prati samarpan itnaa teevr tha ki 1917 main jab unhen kalakatta vishvavidhyalay main bhautikee ke palit professor banaae jane kaa prastaav mila to apni sarkari naukari chhodkar lagbhag aadhi tankhaah par unhone is pad ko sweekaar kar liya. raman kii sampurna shiksha bharat main hi hui thi or abhi tak duniya ke anya vaigyanikon ke saath unka sampark pustakon or antarrashtriya shodhpatrikaon main chape lekhon ke madhyam se hi tha. 
 1921 main pehali baar ek adhyayan yatra par unhen videsh jane kaa avasar mila. pani ke jahaaj se yatra karte samay sagar ke nile-nile jal ne unka dhyaan aakarshith kiya. lard raile ne akaash ke nile rang kii safal vyakhya vayukanon se prakaash-vikirnan ke aadhaar par kii thi kintu sagar jal kaa nila rang unhone akaash kaa jal main pratibimb maan liya tha. raman ko yah vyakhya sweekaarya nahin thi. unako lagata tha ki jo siddhant vaayu ke nile rang ke liye uttaradaayi tha vahi jal ke nile rang ke liye bhi hona chahie, isliye, apni vaapasi yatra main unhone ek jebi spectrummapi apane saath rakhaa. es.es. narkunda naamak jalayaan par yatra ke dauraan unhone glaciaron or jal se prakirnan ke kuch prayog is yantra kii sahaayta se kiye. bharat pahunchate-pahunchate unhen vishwaas ho gaya ki unka vichaar sahi tha. unhone 'nechar ko ek chota lekh is sambandh main bheja or yuva vaigyanikon ke apane dal ke saath prakaash-prakirnan sambandhi apane prayogon main leen ho gaye. 7 varsh ke athak parishram or saikadon dravon evam thoson se prakaash-prakirnan kaa adhyayan karne ke baad aakhir 28 farvari, 1928 ko unhone raman prabhaav kii ghoshnaa kii. 1987 se bharat main yah din rashtriya vigyaan diwas ke rup main manaaya jaataa he.
 raman prabhaav kii upyukt vyakhya keval kwantum siddhant ke aadhaar par kii ja sakati he, jahaan ekvarni prakaash punj ko urja yukt kanon ke pravaah ke rup main dekha jaataa he. ye photon jab madhyam ke kanon se takaraate hai to unamem yaa to pratyasth sanghatt hota he jisase anivarytah aaptit aavriti kii hi tarangen utsarjit hoti hai yaa phir apratyasth sanghatt hota he jisase aaptit vikiranon se adhik tarangadairdhya kii spectrumi rekhaaen bhi praapt ho sakati hai or kam tarangadairdhya kii spectrumi rekhaaen bhi. apratyasth sanghatt se praapt vikiranon kaa prakram raman prakirnan kehalaata he or iske parinamswaroop praapt spectrumi rekhaaen 'raman rekhaaen' kehalaati hai.
 bhautikeevidon kaa prabhavi aujaar shuruuaati daur main raman prabhaav kaa upyog bhautikeevidon dwaara shodh adhyayanon main kiya gaya. pehle 7 varshon main is prabhaav ko aadhaar bana kar 700 se adhik vaigyanik shodh patr prastut kiye gaye. ek ore saidhantik bhautikee kii drushti se is prabhaav ne kwantum bhautikee ko sudrudh aadhaar pradaan karne kaa kaary kiya to vahiin duusari ore praayogic bhautikavidon ko crystalon or anuon kii sanrachanaon ke adhyayan ke liye ek atyant daksh, saral takanic pradaan kii. phir dhire-dhire bhautikavidon kii is nai takanic main ruchi kam hone lagi. par tab tak rasayanagyon ke bich ek vishleshnatak aujaar ke rup main yah takanic lokapriy hone lagi thi.
 rasayanagyon ke aujaar ke rup main prayek padaarth kaa apana vishisht spectrum hota he. atah padaarth ko nasht kiye bina mishranon kaa bhi rasinic vishleshan is takanic dwaara kiya ja saktaa tha or padaarth carbonic ho yaa acarbonic uske hastakshar raman spectrum main pahachaane ja sakate the. saath hi spectrumi rekhaon kii tivrata kii tulana se unke saapeksh pariman kii upasthiti kaa akalan bhi kiya ja saktaa tha. yah ek vyapak takanic thi or iskaa upyog dravon ke atirikt gaison or thoson ke liye bhi kiya ja saktaa tha.
 kintu dwitiya vishwayuddh ke baad sugrahi sansuchakon or electronic main hue vikaas ke kaaran vaigyanikon ko avarakt spectrummiti raman spectrummiti se saral lagane lagi or raman prabhaav ke anuprayogon kii ore rujhaan kuch kam hua. kintu lesar kii khoj ke baad 1960 se raman prabhaav phir se vaigyanik anveshakon main lokapriy ho gaya.
 raman prabhaav ke sansuchan main sabase kathin samasya yah thi ki raman rekhaaen bahut ksheen hoti thim isliye unke sansuchan ke liye atyant teevr prakaash strot kii aavashyaktaa thi. lesar ne na keval aisa atyant teevr prakaash strot pradaan kiya varan prakirnit prakaash main aise nae prabhaav pravartit kiye jinhone raman spectrummiti main nae aayam jod die. parinamswaroop raman spectroscopy ke anek parivartt viksit hue. inamen jin mul sankalpanaaon kaa upyog kiya gaya he unamem sugrahita vruddhi ke liye prishthvardhit raman, sthanik vibhedan main sudhaar ke liye raman microscopy or atyant vishisht soochna prapti ke liye rejonence raman mukhya hai. in sankalpanaaon ke samakalan se anek bhinn-bhinn raman spectrum takneekein viksit kii gai hai.
 furier roopantaran takneekon or dota prabandhan ke liye computaron kaa anuprayog jud jane ke baad 1980 ke dashak ke uttarardh se vyavsaayik raman spectrummapi uplabdh ho gaye or ab koi bhi kshetra raman prabhaav ke anuprayogon se achoota nahin rahaa he.
 jahaan bhi sample ko bina kshati pahunchaae, drutagati se padaarth vishesh ke kuch kan pahchaan kar nishkarsh nikaale ja sakate hon, vahaan raman prabhaav sabase adhik prabhavi takanic pradaan karata he. abhinav raman spectrummiti ke kuch anuprayog neeche die gaye hai :
 samay ke saath raman prabhaav ke anuprayog badhate ja rahe hai or yah 21ve shatabdeen main raman prabhaav kii viraasat ke mahatv ko darshata he.
