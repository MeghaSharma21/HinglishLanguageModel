 nirdeshaank: 25°27′N 81°51′E / 25.45°N 81.85°E / 25.45; 81.85
 aravaansi may bahadurgard phulpur, elahabaad, uttar pradesh main sthit ek gaanv he.yah gaanv elahabaad gorakhpur rashtriya rajmarg par sthit he. elahabaad jonpur seemaa se sata hua gaanv agra pattee iske padosi gaanv hai. yah gaanv jansankhya or kshetrafal donon ke aadhaar main kaaphi bada he. yah gaanv main kai purava main bata hua he jaise shukulpur, choti aravaansi, badi aravaansi, jubba kaa puraa, rani kaa talab, chamarauti or dackhin.
 is gaanv ke log kaaphi sampann hui he or saath hi saath kuch garib tabake ke log bhi hai yahaan ke log kheti karte hai. maveshi paalan bhi inkaa ek vyavsaay he, haalanki is gaanv main kuch baniyaa birdari ke log bhi hai jo dukaan vyavsaay karte hai.
 yah gaanv kaaphi viksit he yahaan par pani kii badi tank bhi he jisase gaanv waalon ko jalaapurti hameshaa hoti rahati he is gaanv ke padosi gaanv ke naam nimna he agra pattee, harbhanpur, varanaa aadi.
 gaanv ke peeche ek badi si jhil he jise sthaneey log taal kehete hai. barish ke mausam main jhil bhar jaati he, jisase gaanv waalon ko dhan kii kheti tathaa anya fasalon ko ugane main madad milti he.
 rashtriya rajmarg se sate hone ke kaaran yahaan par yatayaat kii acchhee suvidha he. sarkari tathaa nijee donon prakaar kii basen gaanv se hokar jaati hai. kuch kilometre kii duuri par phulpur he, jahaan gaanv se nikatatam railway stesan sthit he. yahaan par sadak ke pehle 2 len kii thi, parantu ab sadak chaudeekaran ke dauraan ise chaar len main badla ja rahaa he. gaanv ke andar kii sadak vyavastha acchhee hone ke kaaran privet vaahanon kaa istemaal bhi bahutayat main hota he.
 is gaanv main aitihaasik dharohar rani kaa talab sthit he, jiskaa nirmaan phulpur ke raja manikchand kii rani gomti ne karavaaya tha. kaha jaataa he ki phulpur se rani gomti rani ke talab main aarti karti thi. samay ke saath rani kaa talab khandhar hota gaya, parantu gaanv waalon kii sahakaaryata se ab ise acha kar liya gaya he. paas hi main shri hanuman ji kaa ek mandir bhi he. vijaydashami oktober-november main yahaan par ramlila kaa aayojan bhi hota he. yah aayojan bahut bhavy hota he. yahaan se kuch duuri par varanaa gram main shri gavarudeshwar mahadev kaa bhavy mandir he. choti album se gram main sadak ke kinare san 1994 main bana ek bhagwaan shankar kaa mandir bhi he.
 is gaanv main kai vidhyalay hai, jisamen se gram kaa sarkari vidhyalay, laal bahadur singh inter college, saraswati shishu mandir tathaa yashraj singh purv madhyamik vidhyalay he. bachche tathaa bacchiyon donon ke liye yahaan par nimna str se intermediat tak kii shiksha kii vyavastha he. gaanv main kab bacchiyon ko padhaayaa jaataa he tathaa sabko shiksha mili isliye samay-samay par vidyalayon ke dwaara sarv shiksha abhiyaan bhi chalaaya jaataa he, parantu aaj bhi gaanv main kai aise bachche aapako mil jaaenge jo apni aathvin tak kii shiksha bhi naa grahan kar sake or mumbai shahar ko kamaane ke liye parivaar chalaane ke liye chale gaye hai.
 
 
