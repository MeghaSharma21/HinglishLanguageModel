 nirdeshaank: 14°41′N 77°36′E / 14.68°N 77.6°E / 14.68; 77.6shri satya sai baba kaa janmasthan anantpur andhra pradesh kaa sabase pashchimi jila he jo ek ore itihaas or aadhuniktaa kaa sangam dikhaata he or duusari ore tirthasthan or kilon ke darshan karaata he. rajya kaa sabase bada jila anantpur 19130 varg kilometre kshetra main failaa he. uttar main yah kurlul se, purv main kuddapa or chitoor tathaa dakshin or pashchim main karnataka rajya se ghira he. yah puraa jila apane resham vyapaar ke aadhunik rup ke liye janaa jaataa he. paryaton kii baat karen to lipakshi mandir yahaan kaa pramukh aakarshan he. anantpur andhra pradesh kuddupa pahadiyon ke purvi bhaag main avasthit he. san 1800 i tak anantpur east india company kaa pramukh kendra tha. anantpur kaa sambandh thomas munro se bhi rahaa he, jo yahan kaa pratham colector tha. anantpur ke sameep lepakshi gram apane adbhut bhitti chitronyukt mandiron ke liye prasiddh he.
 anantpur ke pramukh paryatak sthal hai:
 lipakshi vastav main ek chota sa gaanv he jo anantpur ke hindoopur kaa hissaa he. yah gaanv apane kalatmak mandiron ke liye janaa jaataa he jinka nirmaan 16veen shatabdi main kiya gaya tha. vijaynagar style ke mandiron kaa sundar udhaaharan lipakshi mandir he. vishaal mandir parisar main bhagwaan shiv, bhagwaan vishnu or bhagwaan virbhadra ko samarpit teen mandir hai. bhagwaan virbhadra kaa raudravatr he. bhagwaan shiv nayak shaskaon ke kuldevataa the. lipakshi mandir main nagling ke sambhavat: sabase badi pratimaa sthapit he. bhagwaan ganesh kii murti bhi yahaan aane vaale sailaaniyon kaa dhyaan aakarshith karti he.
 is vishaal kile kaa har pathar us samay kii shaan ko darshata he. penuconda anantpur jile kaa ek chota kaa nagar he. pracheen kaal main yah vijaynagar raajaaon ke duusari rajdhani ke rup main prayukt hota tha. pahaad kii chotii par bana yah kila nagar kaa khubasurat drishy prastut karata he. anantpur se 70 kilometre dur yah kila kurnul-bangaleru road par sthit he. kile ke andar shilalekhon main raja bukka pratham dwaara apane putr veeraa varipunna udiyaar ko shashansatta saunpane kaa zikr miltaa he. unke shasankaal main is kile kaa nirmaan hua tha. kile kaa vaastu is prakaar kaa tha ki koi bhi shatru yahaan tak pahunch nahin paata tha. yeramanchi dwaar se pravesh karne par bhagwaan hanuman kii 11 feet oonchi vishaal pratimaa dikhaai padati he. 1575 main bana gagan mahal shahi parivaar kaa samar resort tha. penuconda kile ke vaastushilp main hidu or muslim style kaa sangam dekhne ko miltaa he.
 shri satya sai baba kaa janmasthan hone ke kaaran unke anek anuyaayi yahaan aate rahete hai. 1950 main unhone apane anuyaayiyon ke liye ashram kii sthapana kii. ashram parisar main bahut se guestaouse, rasoighar or bhojanalay hai. pichley saalon main ashram ke aasapaas anek imaaraten ban gai hai jinamein skool, vishvavidhyalay, awasaiya caloniyon, aspataal, planetarium, sangrahalay shaamil hai. ye sab is chote se gaanv ko shahar kaa rup dete hai.
 narsimha swami mandir anantpur kaa ek pramukh tirthasthan he. aasapaas ke jilon se bhi anek shraddhalu yahaan aate hai. dharmagranthon ke anusaar narsimha swami bhagwaan vishnu ke avatar the. mandir kaa nirmaan patharlapattanam ke ranganaidu jo ek palager the, ne kiya tha. rangamantap kii ceiling par ramayana or lakshmi mantem kii par bhagavat ke chitra ukere gaye hai. deevaaron par banaai gai tasveeron kaa rang feekaa pad chukaa he lekin unka aakarshan barkaraar he. mandir ke adhikansh shilalekhon main raja dwaara mandir main die gaye uphaaron kaa ullekh kiya gaya he. mana jaataa he ki jo vyakti is mandir main puja archana karata he, use apane saare du:khon se mukti mil jaataa he. dashahara or sakrant ke dauraan yahaan vishesh puja archana kaa aayojan kiya jaataa he.
 kadiri se 35 kimi. or anantpur se 100 kilometre dur sthit yah sthaan bargad ke ped ke liye prasiddh he jise sthaneey bhashaa main timmamma marri maanu yani "timmamma marri maanu" kaha jaataa he. ise dakshin bharat main apni tarah kaa sabase bada srikshna mana jaataa he. is ped kii shakhaaen paanch acre tak faili hui hai. 1989 main ise ginis book of world record main shaamil kiya gaya. mandir ke neeche timmamma ko samarpit ek chota sa mandir he. mana jaataa he ki timmamma kaa janm seti baaliji parivaar main hua tha. apane pati bala virayya kii mrityu ke baad ve sati ho gai. mana jaja he ki jis sthaan par unhone aatmadah kiya tha, usee sthaan par yah bargad kaa ped sthit he. logon kaa vishwaas he ki yadi koi ni:santan dampatti yahaan prarthana karata he to agle hi saal timmamma kii krupa se unke ghar santan utpann ho jaati he. shivaratri ke avasar par yahaan jatra kaa aayojan kiya jaataa he jisamen hajaaron bhakt yahaan aakar timmamma kii puja karte hai.
 raayadurg kile kaa vijaynagar samrajya ke itihaas main mahatvapurn sthaan he. kile ke andar anek kile hai or dushmano ke liye yahaan tak pahunchnaa asambhav tha. iskaa nirmaan samudr tal se 2727 feet kii oonchai par kiya gaya tha. mul rup se yah bedaaron kaa garh tha jo vijaynagar ke shashan main shithil ho gaya. aaj bhi pahari ke neeche kile ke avshesh dekhe ja sakate hai. mana jaataa he ki kile kaa nirmaan jang nayak ne karavaaya tha. kile ke paas chaar gufaaen bhi hai jinke dwaar pathar ke bane hai or in par sidhon kii nakkashi kii gai he.
 kile ke aasapaas anek mandir bhi hai jaise narsinghswami, hanuman or elmmaa mandir. yahaan bhakton kaa aana-janaa laga rahata he. iske alaava prasanna venkateshwar, venugopal, jambukeshwar, virbhadra or kanyakaparmeshwari mandir bhi yahaan hai.
 hariyaali ke bich sthit yah mandir anantpur se 36 kilometre dur he. dantakthaon ke anusaar is mandir kaa nirmaan bhagwaan lakshmi narsingh swami ke padachihmon par kiya gaya he. vivaah samarohon ke liye yah mandir pasandida jagah he. april ke maheene main yahaan vaarshik rath yatra kaa aayojan kiya jaataa he. mandir parisar main hi aadi lakshmi devi mandir or chenchu lakshmi devi mandir bhi hai.
 guti anantpur se 52 kilometre dur he. yah kila andhra pradesh ke sabase puraane pahari kilon main se ek he. kile main mili praarambhik shilaalekh kannada or sanskrit bhashaa main hai. kile kaa nirmaan saatvin shatabdi ke aasapaas hua tha. murari raav ke netritv main maraathon ne is par adhikaar kiya. guti kai fiyat ke anusaar mir jumala ne is par shashan kiya. uske baad yah qutub shahi pramukh ke adhikaar main aa gaya. kalantar main haidar ali or britishon ne is par raaj kiya. guti kila guti ke maidaanon se 300 meter kii oonchai par sthit he. kile ke andar kul 15 kile or 15 mukhya dwaar hai. mandir main anek kuen bhi hai jinamein se ek ke bare main kaha jaataa he ki isaki dhara pahari ke neeche se judi hui he.
 bangaleru or puttapurthi hawaondde se anantpur pahunchaa ja saktaa he. bangaleru hawaii adda desh ke pramukh shaharon se judaa he jabaki puttapurthi simit shaharon se judaa he.
 anantpur se hyderabad, bangaleru, mumbai, nai dilli, ahmedabad, jaipur, bhubaneshwar, pune, vishakhapatanam or anya pramukh shaharon tak relon kaa jaal bicha hua he.
 anantpur se rashtriya rajmarg 7 or 205 guzarate hai jo anantpur is shahar ko bade shaharon se jodate hai. andhra pradesh ke andar va baahar kii jagahon ke liye nijee va saarvajanik bas sevaayen bhi uplabdh hai.
