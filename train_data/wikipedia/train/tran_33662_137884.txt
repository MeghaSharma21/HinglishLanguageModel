 hands free yuktiyaan, aise upkaran hote hai, jo upabhokta ko bina mobile phone ko haath main liye baat kar paane main sakasham kar paati hai. ye yuktiyaan, handband kii tarah hoti he, jisamen munh ke paas ek microphone laga hota he, jisase upabhokta apni baat kah sakate he or kaan ke paas lage duusare hadeband se baat sun sakate he. ye yuktiyaan aakaar, kshamta, paraas, conection, phone or feechar ke anusaar kai prakaar kii hoti hai. phone ke anuroop dhalaa hona inkaa pramukhatam kaarak hota he. yahi iskaa mobile phone ke sang prayog hona yaa na hona nishchit karata he. saadhaaran hendsphri yuktiyon main handset hota he, lekin bazaar main milane vaali hendsphri yuktiyon main spikar phone lage hote hai.
 hands free yukti kii sahaayta se phone se baat karte samay anya kaam bhi kar sakate hai. baat karte samay computer par likh sakate hai yaa kaagaj par ankit bhi sakate hai. khaskar gaadi driving karte samay bhi hendsphri yukti kii sahaayta se baat kar sakate hai. ye yuktiyaan inphra-red yaa bluetooth dwaara mobile phone se judi rahati hai.
 england main hue kuch pareekshanon ke anusaar gaadi chalaate samay hands free mobile phone kaa prayog nashe kii haalat main driving se adhik khatarnaak hota he. in pareekshanon se gyaat hua he ki in logon kii pratikriya vyakt karne kii kshamta nirdhaarit se jaraa bhi zyada nasha karne waalon ke mukaable 30 pratishat kam hoti he. england parivahan shodh prayogshaala, landan main hue adhyayan main chaalkon ko 70 mile prati ghante kii gati par achaanak gaadi ke brake lagane kaa nirdesh diya gaya. ve log jo nirdhaarit maatra se jaraa bhi zyada nashe main gaadi chalaa rahe the, unhone saamaanya chaalak ke mukaable brake lagane main 13 feet aage brake lagaaye or unke mukaable hands free mobile phone par baat kar rahe chaalkon kii gaadi brake lagane tak lagbhag 26 feet aage nikal chuki thi. shodhakartaaon ke anusaar car main kisi bhi prakaar kaa vaartalap khatm hone ke baad bhi chaalak kii ekaagratha kaa str das minute tak kamjor bana rahata he. shodhakartaaon ne brain imaging pareekshanon dwaara dekha he, ki gaadi chalaate samay mobile par baat karte hue chaalak kaa dhyaan gaadi chalaane se adhik baaten sunne par hota he. tantrikavigyaani mercel just kii team dwaara kiye gaye adhyayan ke anusaar gaadi chalaate samay hands-free phone kaa prayog karne par maanav mastishk ke do khaas bhaagon - parettle lob or akyptal lob - main sakriyata kaa hraas hota he. parettle lob mastishk kaa vah bhaag hota he jo disha gyaan karaata he, jabaki akyptal lob kii sakriyata se drushti sambandhi suchanaaen milti hai. is prakaar baat karte hue disha sambandhi gyaan or dekhne main baadha pahunchati he or yah suraksha ke liye ghaatak ho saktaa he.
 vishwa bhar main mobile phone se cancer aadi hone kii sambhaavna ke bare main charchaaen hoti rahi hai, haalanki ye abhi tak nishchit yaa siddh nahin hua he. is bare main vishwa swasthya sanghathan kii raay yahi he, ki hands free kit dwaara mobile kaa prayog kiya jaye.
