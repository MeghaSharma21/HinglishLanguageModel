 khagolashastra main mahanova kisi taare ke bhayankar visphot ko kehete hai. mahanova nova se adhik bada dhamaakaa hota he or is se nikalataa prakaash or vikiran itnaa zordaar hota he ke kuch samay ke liye apane aage puri akashganga ko bhi dhundhala kar detaa he lekin phir dhire-dhire khud dhundhala jaataa he. jab tak mahanova apni charamasima par hota he, vah kabhi-kabhi kuch hi hafton yaa mahino main itani urja prasaarit kar saktaa he jitani kii hamaara suraj apane arabon saal ke jeevankaal main karegaa.
 mahanova ke dhamaake main sitara apane adhikansh bhaag ko 30,000 kimi prati sekkind tak kii raftaar se vyom main phenkata he, jo antartaarkeey madhyam main ek akramak jatke kii tarang ban ke failati he. iske nattejey se jo failata hua gas or khagoleey dhul kaa badal banataa he use "mahanova avshesh" kehete hai.
 
 "mahanova" ko angrezi main "supernova" likhaa jaataa he. san 1604 main vaigyanik jonkepalar ek mahanova ko dekha tha, jiskaa naam aage chalakar "asafan 1604" rakhaa gaya. isse pehle taco brahe ne san 1572 ek mahanova dekha jise es° en° 1572 kehete he. unhone ise apni kitaab main laathini bhashaa main "de stella nova" bulaayaa jiskaa matlab he "nae taare ke bare main" jis se "nova" naam baith gaya, haalaanki iskaa arth laathini main sirf "nav" yaa "nayaa" tha. 1930 tak bade visphoton ko "mahanova" or chote visphoton ko "nova" bulaayaa jaataa tha, lekin kabhi-kabhi ek hi chiz ke liye donon naam prayog kar liye jate the.
