 samalangikta kaa arth kisi vyakti kaa samaan ling ke logon ke prati yon or romancepurvak rup se aakarshith hona he. ve purush, jo anya purushon ke prati aakarshith hote he unhen "purush samalingi" yaa ge or jo mahila kisi anya mahila ke prati aakarshith hoti he use bhi ge kaha ja saktaa he lekin use aamtaur par "mahila samalingi" yaa lasbian kaha jaataa he. jo log mahila or purush dono ke prati aakarshith hote hai unhen ubhayalingi kaha jaataa he. kul milakar samalangik, ubhaylangik or lingaparivartit logo ko milakar el ji bi tii samudaay banataa he. yah kahana kathin he ki kitne log samalangik hai. samalangikta kaa astitv sabhi samskritiyon or deshon main paaya gaya he, yadhyapi kuch deshon kii sarkarein is baat kaa khandan karti he.
 yadhyapi yah kaha ja saktaa he ki samalangikta shabd un logo ke liye prayukt hota he jo romance rup se samaan ling ke logon ke prati aakarshith hote hai, lekin isaki anya paribhaashaayen bhi hai. yadi koi samalangikta ko is arth main letaa he ki yah shabd keval un logo ke liye prayukt hota he jo samaan ling ke logon ke prati aakarshith hote hai, tab is paribhaasha ke anusaar kahin adhik log samalangik honge bajaay ki yadi koi samalangikta kaa arth keval yah samajhataa ho jisamen do samanlingi logon ke aapasi yon-sambandh he. aamtaur par, yah shabd un sabhi logon ke liye prayukt hota he, jo samaan ling ke prati aakarshith hote he, unke liye bhi jinka abhi tak samalangik yon-sambandh nahin hai . baharhaal, samalangikta kaa sabase dikhaai dene vaala rup vaastavik sambandh he. pracheen samskritiyon main samalangikta ke sambandh main sarvaadhik pramaan un chitrakaariyon se praapt hote he, jisamen do purushon ko antarang sambandh yaa yon-kriya main dikhaaya gaya he.
 kuch log homophil or φιλεῖν ) shabd kaa bhi upyog karte hai. yah shabd aamtaur par ek "vinamr" shabd he. yah aamtaur par un logon ke liye prayukt hota he jo keval apane ling ke logon ke prati aakarshith hote hai, par jinke samalangik sambandh nahin he yaa wo samarth nahin hai.
 samalangikon ke liye bahut se shabd prayukt hote hai. inamen se kuch kaa upyog samalangikon ko apamaanit karne ke liye kiya jaataa he. haalanki algebiti samudaay kabhi-kabhi swayan ko varnit karne ke liye in shabdon kaa upyog karata he. yah in shabdon ko kam kshtakaari banane ke liye kiya jaataa he. samalangik purushon ke liye prayukt hone vaale kuch shabd hai ge or queer. samalangik mahilaon ke liye prayukt hone vaale kuch shabd hai lasbian or dike. lasbian shabd kaa adhikanshtah upyog kiya jaataa he. dike kam upyog main aane vaala shabd he, jo kabhi-kabhi un lasbiyanon ke liye prayukt hota he, jo adhik purushon jaisi hoti hai .
 jab samalangik log apni langik prarthamikta ko gupt rakhte hai, to unhen "kothri ke bheetar" kaha jaataa he. "khulaa" yaa "kothri se baahar" ek kathboli shabd he, jiskaa arth he ki koi samalangik vyakti apni langik prarthamikta ko lekar khulaa hua he. iskaa arth he ki vah vyakti apni samalangikta ke tathy ko chhipaata nahin he. kuch samalangik log isliye apni langikta ko chhipate he ki ve sochate hai ki pataa lagane par na jane kya hoga yaa ve aise kshetra main rahete hai jo samalangikon ke liye surakshit nahin he.
 kabhi kabhaar ve log jo "khule" hai, yah bhi kehete hai ki unhen 'garv' he. "khulaa" yani ki ve apni langik prarthamikta ko nahin chipa rahe hai. "garv" arthath ve isse lajjit nahin hai. "garv hona" yaa "garv karnaa", kaa algebiti samudaay main vishesh arth he. iskaa arth he ki ve prasann hai or apni samalangikta kaa utsav manaa rahe hai. iskaa arth "garv hona" hona nahin he, jaise unhonen koi aisa kaam kiya ho, lekin iskaa arth lajjit hone ke viparit he. bahut se nagaron main "gaurav parade" hoti hai. pehle ye virodh pradarshan hua karte the, lekin aaj, inhen aamtaur par utsav manaane ke liye yojit kiya jaataa he or ye adhikanshtah june ke maheene main 1969 ke neuyork shahar main bhadke 'stonewal dangon' kii smriti main yojit hoti hai. ye dange police dwaara logon ke samalangik hone par unhen pratadit karne ke parinamswaroop hue the. 'stonewal' yaa 'stonewal dange' kabhi-kabhi algebiti adhikaar andolan kaa prarambh bhi maane jate hai.
 samalangik or ubhaylangik hone ke kaarnon par vivaad he . bahut se dharmon main samalangikta yaa ubhaylangikta ko paap mana jaataa he. kuch dharmon main samalangikta yaa ubhaylangikta ko vikalpon ke rup main dekha jaataa he jo kisi vyakti kii apni pasand par nirbhar karata he.
 parantu, bahut se aadhunik vaigyanikon dwaara darshaya gaya he ki samalangikta vikalp nahin he. samalangikta ke kaarak abhi spasht nahin hai, lekin anuvanshiki or janm se purv kaa hormone ke prabhaav or vaataavaran kabhi kabhaar iske kaarak maane jate hai. vaigyanikon ne yah bhi darshaya he ki samalangikta keval manushyon main hi nahin balki bahut si pashu prajatiyon main bhi pai jaati he. bahut se pashuon jaise penguin, chimpazi or dolphinon main bhi samalangikta pai gai he, kuch main to manushyon ke samaan hi jivan bhar ke liye bhi.
 bahut se vaigyanik or chikitsak is baat par sahamat hai ki samalangik vyavhaar ko badla nahin ja saktaa he. chikitsakon dwaara samalangikon kaa upachaar yah maanakar kiya jaataa tha ki yah koi maansik rog he. yadhyapi, ab bahut se deshon main samalangikta ko chikitsakon dwaara maansik rog kii shrenee main nahin rakhaa jaataa he. kuch dharmik samudaay avashya hai, jo samalangikta ke upachaar ke prayaason main hai. ise 'riperrative chikitsa' kaha jaataa he. is prakaar kii chikitsa main bahut se samalangikon ne apane aap ko vishamalangik banane kaa prayaas kiya he or wo ye daawa bhi karte hai ki unamem badlaav aayaa bhi he, lekin bahut se log in batoo par vishwaas nahin karte ki aisa bhi sambhav he.
 riperrative chikitsa kii bahut se chikitsa or manorog vigyaan samoohon dwaara ninda kii gai he, jaise america manovaigyanik sangh, america manorog sangh, royal manochikitsak mahavidhyalay, rashtriya saamaajik kaaryakarta sangh, royal nursing mahavidhyalay or america bal chikitsa academy. ye vaigyanik or shikshit samooh is baat par sahamat he ki yon unmukhikaran yaa langik prarthamikta badali nahin ja sakati he. yah is baat par bhi sahamat hai ki riperrative chikitsa kaa samalangikon par aahatkaari prabhaav ho saktaa he.
 bahut se log is baat ko durbhagyapurna maanate hai ki vishalangikta ke karkon par charchaa kiye bina, samalangikta or ubhaylangikta ke karkon par charchaa kii ja rahi he. yadhyapi yah samajhnaa saral he ki vishamalangikta ke astitv kaa kya kaaran he, lekin yah is baat par prakaash nahin daalata ki samalangik logon ke mastishk kaa vikaas kis prakaar hota he. vishamalangikta, samalangikta or ubhaylangikta sabhi ke kuch kaaran hai or kuch log yah maanate hai ki keval samalangikta or ubhaylangikta par charchaa karnaa yah sujhata he ki in prakaar kii langik prarthamiktaaon vaale logon main kuch gadabad he.
 ██ 1790–1799██ 1800–1829██ 1830–1839██ 1840–1859██ 1860–1869██ 1870–1879██ 1880–1889██ 1890–1929██ 1930–1939██ 1940–19491██ 1950–1959██ 1960–1969██ 1970–1979██ 1980–1989██ 1990–19992██ 2000–2009██ 2010–present██ Same-sex sexual activity legal3██ Male same-sex sexual activity illegal██ Same-sex sexual activity illegal
 anya logo ke samaan hi samalangikon ko bhi pyaar ho saktaa he or unke bhi jivan-paryant sambandh ho sakate hai. bahut se deshon main samalangik apane jodidar se vaidhanik rup se vivaah nahin kar sakate. haalaanki unke bhi vaise hi sambandh ho sakate he, jaise vishamalangikon ke. samalangik praayah ek duusare ko 'jodidar' yaa 'jivan-saathi' kehete he, bajaae ki 'pati' yaa 'patni' kehane ke. vaivaahik samaaroh kii bajaae unka 'patibaddhta samaaroh' ho saktaa he.
 kuch samalangikon kaa vivaah samaaroh hota he, yadhyapi sarkaar dwaara ise manyata nahin di jaati yaa sweekaar nahin kiya jaataa. ve apane jodidar ko pati yaa patni kehete hai, kanoon kii chintaa kiye bina.
 par unke liye vivaah keval naam ke liye nahin he. vivaahit logon ko bahut se laabh hote hai. kisi deshaanusaar ye laabh bahut prakaar ke ho sakate hai, jaise - kam kar bhugtan, apane pati/patni kaa beemaa paanaa, sampatti kaa uttaradhikari hona, saamaajik suraksha laabh, bachche paidaa karnaa yaa god lenaa, apane pati/patni ke desh pravasgaman, apane biimaar pati/patni ke liye kisi vikalp kaa chunaav karnaa, yaa apane biimaar pati/patni ko aspataal milane janaa.
 abhi 25 desh aise hai jahaan samalangiko ko vivaah karne kii anumati he yaa jahaan kinhin rajyon/hisson main samalangiko ko vivaah karne kii anumati he. ye hai- netherland, norge, belgium, spain, dakshin africa, taiwan, brazil, argentina, kolombia, frans, ireland, island, portugal, denmark, america, germany, malta, newzealand, united kingdom, mexico, sweden, luxmberg, urugway, finland or canada. netherland sarvapratham desh tha, jahaan 2001 main ise manyata mili. sabase antim he germany or malta jahaan 2017 main ise manyata mili. kabhi-kabhi inhen 'samalangik vivaah' yaa 'ge marriage' kaha jaataa he.
 bharat ke kai hisson main bhi samalangik rishte or vivaah kii khabaren aati rahati hai. chhattisgarh main sambhawatah pehla samalangik byaah sarguja main zila aspataal kii nurse tanuja chouhan or jaya verma ne rachaaya tha. ise desh main samarohpurvak samalangik vivaah kaa pehla maamla bataaya jaataa he. 27 march 2001 ko donon ne vaidic reeti se vivaah kiya tha. chhattisgarh ke hi durg zile main to doctor nira rajak or nurse anjani nishad ne samalangik vivaah ke liye jila prashasan ko aavedan bhi diya lekin zila prashasan ne is aavedan ko thukraa kar apana pallaa jhaad liya. haalanki donon ke jivan par isse koi fark nahin padaa. isi rajya main raigarh se 40 kilometre dur ek gaanv main rahane vaali 20 saal kii rasamati or 13 saal kii rukmani ne bhi byaah rachaaya lekin gaanv main is par khub hangaamaa machaa or aakhir main donon ko alag-alag rahane ke liye baadhya kar diya gaya. bhartiya sarvocch nyaayalay ne sitambar 2018 main is dhara kaa prayog un kaaryon ke liye asanvaidhanik ghoshit kar diya jinamein do vayask paraspar sahmati se samalangik aacharan karte hai. arthath bharat main paraspar sahmati se do vayaskon ke bich samalangik sambandh ab aparaadh nahin rahaa. yah nirnay bharat ke samvidhan ke anuchhed 141 or dilli samjhaute 1952 ke tahat jammu or kashmir rajya par bhi lagu hota he, kyonki ipisi kii dhara 377 or ranbir dand samhita paar materia he or nyaayik uccharan jammu or kashmir tak badha di gai he.
 vivaah ke bajaae kuch deshon yaa rajyon main samalangikon ke liye 'naagarik sangyojan' yaa 'gharelu bhagidaari' kaa praavdhaan he. in praavdhaanon ke antargat vivaah se sambandhit kuch suraksha or laabh milte hai, lekin sabhi nahin. naagarik sangyojan yaa gharelu bhagidaari jaise praavdhaanon ko algebiti samudaay dwaara 'duusare darje' ke rup main dekha jaataa he. isamen samalangik jodo ko kuch laabh to milte hai, lekin ye yah lakshith karte hai ki is prakaar ke dampatti utane mahatvapurn yaa vaid nahin hai jitne ki vishamalangik dampatti. kuch log to inaki tulana "alag lekin samaan" niyamon se bhi karte hai jinka upyog america main logon ko nasleey rup se pruthak karne ke liye kiya jaataa he. unka maananaa he ki alag niyam kabhi bhi samaan nahin ho sakate or samalangikon ko duusare darje kaa naagarik hona asweekaar kar dena chahie.
 samalangik yonkriya yaa ge sex use kehete hai jab samaan ling ke logon ke bich yon sambandh hon, chaahe ve do yaa do se adhik purush hon yaa mahilaayein.
 bahut se dharm samalangik yonkriya ko paap maanate hai, jisamen hindu, islam, yahudee or isai dharm bhi hai. yadhyapi in dharmon ke kuch sampradaayon main, mukhyatah isiyat or yahudiyat main ab samalangikta ko sweekaar kiya jaataa he.
 aadhunik samay main samalangikta ko "pashchimi" deshon main sweekrut kiya jaataa he. adhikansh pashchimi deshon main samalangiko ko hinsa or bhedbhaav se bachaane ke liye kanoon bane hue hai.
 yadhyapi bahut se deshon main samalangik bhedbhaav se surakshit nahin hai. ek samalangik vyakti ko keval isliye naukari se nikaala ja saktaa he kyonki vah samalangik he, bhale hi vah kitna acha karmchaaree kyon naa ho. samalangikon ko makaan kiraye par lene yaa apni langik prarthamikta ke kaaran kisi restraan main khaane se bhi vanchit kiya ja saktaa he. in deshon main samalangik hinsa or bhedbhaav kaa anubhav kar sakate hai. jaise ki, islamic vidhi kaa upyog kuch sthanon par samalangikon ko karagaar main daalane or mrityu dand dene tak ke liye kiya jaataa he. kuch samoohon kaa maananaa he ki 1979 ke baad se iran main lagbhag 4,000 samalangikon ko unki langik prarthamikta ke aadhaar par phaansi di ja chuki he. 2005 main, chaudaa maheenon kii kaid or pratadna ke baad kishorayu ke do ladakon ko phaansi de di gai.
 united kingdom main samalangikta aparaadh hua karata tha. auskar wild naam ke prasiddh irish lekhak ko iske kaaran bandi banaaya gaya or parinamswaroop, is kaaran ek hasya lekhak or naatakkaar ke rup main unki pratishtha or vritti ko bahut bada jhatka laga. ellen turing naam ke vyakti ko, jisane dwitiya vishwa yuddh main germanon dwaara prayukt kiye gaye anigma code ko tod kar mitra rashtron kii sahaayta kii thi, par is aparaadh kaa doshi tehraaya gaya or antat uski samalangikta ke upachaar ke prabhaav ke kaaran usne aatmahatya kar lee.
 aaj united kingdom main samalangik surakshit hai. vayaskon ke bich yon sambandh aparaadh nahin he. samalangik purush or mahilaayein vivaah to nahin kar sakate, lekin unke bich "naagarik bhagidri" ho sakati he jiske antargat vivaah sambandhit kuch adhikaar or laabh milte hai. samalangik purush sena main bhartee ho sakate hai. isliye yadhyapi united kingdom main bahut si baton ko badla he, lekin samalangikon ko abhi bhi puure or samaan adhikaar nahin hai.
 adhikansh duniya main, samalangikon ko abhi bhi utane adhikaar or swatantraaa nahin he, jitne ki vishamalangikon ko.6/9/2018 se bharat bhi samalangik logon ke liye surakshit ho gaya he.yahaan pehle ise 158 saalo se gaiyr kanoonee rup main mana jaataa tha.lekin 5 jajo kii samvidhan peeth ne naye chaar faisale sunaaye jis se puure desh bhar main samalangik logo me utsaah chaa gaya he.
 may 2016 main, moksh music company dwaara samalangik mudde par kii kahani par video bhi banaaya gaya joki bahut charchit hua. is video main do ladakiyon kii samalangik prem-kahani ko dikhaaya gaya he. is video ke concept par raaj mahajan ne kaam kara or nirmaan kiya. is video ke charitron ko megha verma or ajita verma ne nibhaayaa tha. 
