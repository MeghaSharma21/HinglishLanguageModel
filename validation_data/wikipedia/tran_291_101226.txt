 opera vinfre  ek amareeki media udyojak, vaarta sho mezbaan, abhinetri, nirmaataa va lipikaar he. vinfre ko unke swayan ke naam ke kai puraskaar vijeta sho ke kaaran janaa jaataa he jo 1986 se 2011 tak prasaarit kiya gaya va itihaas kaa sabase adhik reating vaala dharawahik ban gaya. unhen 20vi sadi kii america kii sabase rais africa amareeki lipikaar hone kaa sammaan praapt he or ek kaal main ve vishwa kii akeli ashwet arbapati thi. kuch jaankaron ke anusaar ve vishwa kii sabase prabhavakaari mahilaon main se ek he.
 vinfre kaa janm mississippi ke ek garib gaanv main kuwanri maan ke yahan hua tha va unka bachapan milvowki main hua. apane bachapan main unhone unhen kai museebaton kaa saamana karnaa padaa jiname unke anusaar nau varsh kii aayu main unka balaatkaar kiya gaya tha va chaudaah kii umr main ve garbhvatee ho gai thil unka betaa garbh main hi mar gaya tha. tennesi main ek hajjam ke yahan unhen rahane ke liye chod diya gaya jinhen ve apana pita kahati he. vahaan rahete hue unhone ek radio main kaary karnaa prarambh kiya or saath hi saath 19 kii umr main hai skul main padhai karte hue gharelu samachar main sah-mezbaan bhi ban gai. unki bhaawanaaon se prerit vaktavyon ke chalate unhen din main prasaarit hone vaale vaarta sho kaa adhikaar pradaan kiya or is sho ko chicago ke pratham kramank kaa sho banane ke baad unhone apni swayan kii nirmaan company khol di va vishvabhar main prasaaran karnaa shuru kar diya.
