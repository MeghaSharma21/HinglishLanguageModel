 brahmand shabd kaa arth khagol se liya jaataa he. agar ham bhautik rup se brahmand ko samajhnaa chahen to ham brahmand ko saral bhashaa main aise paribhaashit kar sakate hai ki brahmand wo he jiske kshetra main sampoorn grah, upgrah, taare aadi sthit hai or is kshetra ke astitv kaa mul aadhaar wo saare tatv hai, jinke dwaara brahmand main sthit sampoorn grah, upgrah, taare aadi nirmit hai. brahmand kshetra or sampoorn grah, upgrah, taron aadi ke madhya maatr itnaa sa antar he ki brahmadi kshetra, tatwon ke "mul" rup se nirmit he joki swatantra hai, jabaki sampoorn grah, upgrah, taare aadi inhen tatwon ke kisi karanvash aapas main judne or jud kar tutane se nirmit hai.
 tatwon ke vrihad se vrihadtar rup se nirmit sampoorn grah, upgrah, taare aadi jo brahmand ke ek ek ang hai, inkaa vargikaran maanav ne inaki prakruti ke anusaar kiya hai. bharat ke rishiyon ne in taron or grahon ke vishay main khagol shaastra ke madhyam se lagbhag 2200 saal pehle hi pataa laga liya tha. bhagwat puraana ke anusaar rishi barahamihir ne 27 nakshatra, 7 grahon tathaa dhruv taare ko vedhane ke liye ek jalashay main meru stambh kaa nirmaan karavaaya tha. is meru stambh main 7 grahon ke liye 7 manzil or 27 nakshatron ke liye 27 roshanadaanon kaa nirmaan kaale pattharon se karavaaya gaya tha tathaa iske chaaron taraf mandir swarupi 27 vedhashalayen sthapit kii gayin thim
