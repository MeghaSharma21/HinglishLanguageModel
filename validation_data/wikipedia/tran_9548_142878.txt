 vidyut motor ek vidyutyantric mashin he jo vidyut urja ko yantric urja main badalati he; arthath ise upyukt vidyut strot se jodne par yah ghoomane lagati he jisase isse judi mashin yaa yantra bhi ghoomane lagati he. arthath yah vidyut janitr kaa ulta kaam karti he jo yantric urja lekar vidyut urja paidaa karata he. kuch motaren alag-alag paristhitiyon main motor yaa janarator dono kii tarah bhi kaam karti hai.
 vidyut motor vidyut urja ko yantric urja main parinat karne ke saadhan hai. vidyut motor audyogic pragati kaa mahatvapurn suchak he. yah ek badi saral tathaa badi upyogi mashin he. udyogon main shaayad hi koi aisa prayojan ho jiske liye upyukt vidyut motor kaa chayan na kiya ja sake.
 vidyut motaron kaa mul uddeshy vidyutchumbakeey bal/balaghurna utpann karke stater or roter ke bich aapekshik gati paidaa karnaa he. is prakaar vidyut motor, vidyut urja lekar yantric kaary karti he.
 motor kii vinding ke dharawahi chaalkon par lagane vaala lorange bal nimnlikhit sameekaran dwaara abhivyakt hota he-
 motor dwaara utpann yantric shakti Pem nimnlikhit sameekaran se di jaati he-
 jahaan shaft kii koniya chaal radian prati second main tathaa T newton-meter main honi chaiye.
 raikhik motaron ke liye, 
 jahaan F newton main tathaa veg v meter prati second main hogi.
 vidyut motor udyogon main ek adarsh pradhan chaalak he. adhikansh mashine vidyut motaron dwaara hi chalaai jaati he. iskaa mukhya kaaran yah he ki vidyut motaron kii dakshata duusare chaalkon kii tulana main unchi hoti he. saath hi uskaa nishpaadan bhi adhiktar unase acha hota he. vidyut motor pravartan tathaa niyantran ke drushtikon se bhi adarsh he. motor ko chalaanaa, athwa band karnaa, tathaa chaal ko badalanaa anya chaalkon kii apeksha adhik sugamawa se kiya ja saktaa he. iskaa duurastha niyantran bhi ho saktaa he. niyantran kii sugamawa ke kaaran hi vidyut motor itane lokapriy ho gaye hai.
 vidyut motor anek kaaryon main prayukt ho sakate hai. ye kai sau ashwashakti kii badi badi mashine tathaa choti se choti, ashwashakti tak kii, mashine chalaa sakate hai. udyogon ke atirikt ye krishi main bhi, kheton ke jotane, bone tathaa kaatane kii mashiinon ko or sinchai ke pampon ko chalaane ke liye, prayukt hote hai. gharon main prashithan, dhovan, tathaa anya vibhinn kaamon kii mashine bhi inase chalaai jaati hai.
 vidyut motor bhinn-bhinn prayojanon ke liye bhinn bhinn prayojanon ke liye bhinn bhinn prarupon ke bane hai. inamen saral niyantrak lage rahete hai, jinase anek prakaar kaa kaam liya ja saktaa he.
 sambharan ke anusaar paramparaagat rup se motor do prakaar ke ginaye jate rahe hai ham ynha sansofhan dekhnege- dishtdhaara motor evam prayavarti dhara motor . apane vibhyah galat haiSiRta lakshanon ke anusaar donon hi ke bahut se praroop hote he. kintu samay ke saath yah vargeekaran kamjor pad gaya he kyonki universal motor e.si. se bhi chal sakati he. shakti electraniki ke vikaas ne commutator ko ab motaron ke andar se baahar kar diya he.
 motaron kaa doosraa vargeekaran sincronas or acincronas ke rup main kiya jaataa he. yah kuch seemaa tak adhik tarkpurna vargeekaran he. sincronas mashiinon kaa roter usee koniya chaal se chakkar katata he jis gati se us motor kii prayavarti dhara ke kaaran utpann chumbakeey kshetra gati karata he. kintu iske vipareet acincronas motaron kaa roter kuch kam gati se chakkar karata he. preran motor iskaa pramukh udhaaharan he.
 kuch pramukh motaren is prakaar hai:
 disi motaren vahaan adhik upyogi hoti hai jahaan chaal-niyantran bahut mahatv rakhata he. aisa isaliye hai ki inkaa speed control bahut aasaani se kiya ja saktaa he.
 yah vastav main cerise disi motor he jo asi evam disi dono se chalaayi ja sakati he. gharon main upyog main aane vaala mixr kaa motor universal motor hi hota he. iske atirikt railgadee kaa ingine khinchne ke liye univershal motor kaa hi upyog kiya jaataa he kyonki inaki chaal ke saath balaghurna ke badalane kaa sambandh is kaam ke liye bahut upyukt he. yah motor kam chaal par bahut adhik balaghurna paidaa karata he jabaki chaal badhane par iske dwaara utpann kiya gaya balaghurna kramshah kam hota jaataa he.
 sabase-saamaanya prayavarti dhara motor preran motor he, jo preran ke siddhant par kaary karata he. yah motor sabase adhik upyog main aata he jiske kaaran ise udyogon kaa workehorse kehete hai. isamen ghisne vaala koi avyav nahin he jisase yah bina marammat ke bahut dino tak chal saktaa he.
 gharon main saamaanya kaaryon evam kam shakti ke liye prayukt adhikansh motaren ek-feji preran motor hi hotin hai inhen fracshnal horshpawar motor bhi kehete hai. udhaaharan ke liye pankhons, dhulaai kii mashiinon ke motor aadi.
 prayavarti dhara motaron main bhi disht dhara motaron kii bhanti hi kshetrakundaliyaan tathaa armechar hote hai, parantu kuch vibhinn rup main. inamen do mukhya bhaag hote hai : ek to stater, jo sthir rahata he or doosraa roter ko ghumta he. prayavarti dhara motaren bhi vibhinn prarupon ke hote hai.
 teen feji sincronas motor bahut kam upyog main aati he. iskaa ek pramukh upyog shakti gunank ko acha banane ke liye kiya jaataa he. yah apane-aap start nahin hoti evam chalaanaa armbh karne ke liye kuch atirikt vyavastha kerani padati he. kintu sincronas janitr yaa alternetr kaa bahut upyog hota he or duniya kaa adhikansh vidyut shakti altaranetaron ke dwaara hi paidaa kii ja rahi he. yah motor kii laagat jyada nahin hoti he.
 inkaa upyog aajkal tej gati kii railgadiyon main ho rahaa he.
 aajkal inkaa upyog sthiti niyantran evam chaal-niyantran ke liye bahut hota he. inako aankik nikaayon kii sahaayta se control karnaa bahut aasaan kaary he; jaise ki kisi microcontrolar kii sahaayta se.
 
 yadi chaal vyavasthaapan kaaphi vistrut paraas main karnaa ho, to shraag motor bahut upyukt hote hai. bahut se sthanon main disht dhara, shrenee motor kaa prachaalan lakshan vaanchhneeya hota he. isaki vyavastha karne ke liye prayavarti dhara motaron main bhi praytn kiya gaya he. prayavarti dhara shrenee motor evam dikparivartak motor isi prakaar ke vishisht lakshanon kii vyavastha karte hai. tulykaalik motor keval tulykaalik chaal par hi prachaalan kar sakate hai. at: jahaan ekasmaanchaal kii aavashyaktaa ho, vahaan ye adarsh hote hai. jis prakaar disht dhara janitr evam motor, vastut: ek hi mashin hai or donon ko kisi bhi rup main prayog karnaa sambhav he. usee prakaar tulykaalik motor bhi, vastut:, prayavarti dhara janitr kaa, jise saamanyat: prayavartitra kehete hai, hi rup he or donon ko kisi bhi rup main prayog karnaa sambhav he. iske prachaalan ke liye iske stater main prayavarti dhara sancharan tathaa roter main disht dhara uttejk donon kii aavashyaktaa hoti he. in motaron kaa prayog kuch simit he. disht dhara uttejan ke liye prayavartit kii bhanti hi inamen bhi ek uttejan ke liye prayavartit kii bhanti hi inamen bhi ek uttejk kii vyavastha hoti he. in motaron kaa mukhya laabh yah he ki uttejnaa ko badhaane se shaktigunank bhi badhaayaa ja saktaa he. at: visheshtya un udyogon main jahaan bahut se preran motor hone ke kaaran, athwa kisi or kaaran, se shaktigunank bahut kam ho jaataa he, vahaan tulykaalik motaron kii vyavastha kar shaktigunank ko sudhara ja saktaa he. bahut se sthanon main to ye motor keval shaktigunank sudhaar ke liye hi prayukt kiye jate hai. aisi dasha main inhen tulykaalik sandharitra kaha jaataa he.
 bahut se sthanon main keval ekakaleey sambharan hi uplabdh hota he. vahaan ekakaleey motor prayog kiye jate hai. choti mashiinon tathaa gharelu kaaryon ke liye ekakaleey preran motor bahut lokapriy hai. bijli ke pankhons main bhi ekakaleey motor prayukt hote hai. isi prakaar dhavan mashiinon, prashitakon tathaa silaai kii mashiinon ityadi main ekakaleey motor hi pramukh kiye jate hai. ekakaleey motaron kii mukhya kathinaayee inke aarambh karne main hoti hai. aarambh karne ke liye kisi prakaar kaa kala vipatan aavashyak hota he. kala vipatan saadharantaya ek sahaayak kundali dwaara kiya jaataa he, jiske aripath main ek sandharitra diya hota he, jo sahaayak kundalan kii dhara ko mukhya kundalan kii dhara se lagbhag 10 vidyut degree visthapit kar detaa he. iske kaaran ghurni chumbakeey kshetra kii utpatti sambhav ho sakati he or motor chalane lagata he. sandharitra ke paripath main rahane se motor kaa prachaalan shaktigunank bhi sudhar jaataa he. bahut se chote chote motor saarvatrik kism ke hote hai or disht dhara evam prayavarti dhara donon main hi prayukt kiye ja sakate hai. vastut: ye shrenee motor hote hai, jinka prachaalan disht dhara evam prayavarti dhara donon main hi prayukt kiye ja sakate hai. vastut: ye shrenee motor hote hai, jinka prachaalan disht dhara ev prayavarti dhara donon main hi sambhav he, parantu ye atyant chote aakaaron main hi banaae ja sakate hai or keval kuch vishesh prayuktiyon main hi kaam aate hai.
 metron tathaa duusare ukaranon main tathaa jahaan kisi vidyut raashi kaa maapan karnaa ho vahaan atyant chote aakaar ke motor prayukt hote hai. duurastha niyantran, athwa valve ityadi ko kholane ke liye bhi, bahut se chote motor prayukt hote hai.
 motor kaa upree aavaran vibhinn paristhitiyon ke anusaar banaaya jaataa he. kuch motor khule hue praroop ke hote hai, jinamein unke andar ke bhaag saamne dikhaai padate hai, parantu aise motaron main dhul mitti jane kaa dar rahata he. atev ye khule sthanon main nahin prayukt kiye ja sakate. parantu aise motaron main prakritik sanvathan acha hota he. atev ye shighrata se garam nahin hone pate. is kaaran aise motor aakaar ke anusaar saapekshatya adhik kshamta ke hote hai. jahaan motor ko khule sthanon main prachaalan karnaa padataa he vahaan dhul mitti ityadi kaa dar ho saktaa he, at: purnataya aavruth motor prayukt kiye jate hai. aise motaron main mukhya kathinaayee sanvathan kii hoti he. inkaa aavaran bhi aisa banaaya jaataa he ki vah adhiktam ooshmaa vistarit kar sake. saath hi usee isha par aropit ek pankhe kii bhi vyavastha hoti he, jo motor ke andar sanvathan vaayu ko pravesh kar sake or usamen utpann honevaali ooshmaa ko vistarit kar sake. adhikansh prayojanon ke liye ardh-paribaddh motor santoshjanak hote hai, jinamein motor ke drushtigochar honevaale bhaag jaali dwaara dhake rahete hai. is prakaar inamen uparyukt donon prarupon ke laabh nihit rahete hai. vishesh paristhitiyon ke liye vishesh prakaar ke aavaran banaae jate hai, jaise khaanon ke andar athwa visphotak vaataavaran main purnataya jwalarahit motor prayukt kiye jate hai. isi prakaar kuch motor pani main neeche kaam karne ke liye banaae jate hai or unke aavaran kii rachana kaam karne ke liye banaae jate hai or unke aavaran kii rachana is prakaar hoti he ki pani motor ke andar na ja sake. or bhi bahut si vibhinn paristhitiyon main vibhinn prakaar ke aavaran banaae jate hai.
 bahut si motaron ko bhaar se sidhe hi sambhddha kar diya jaataa he or bahut si avasthaaon main unhen pattee, gear athwa chen dwaara sambhddha kiya jaataa he. gear se chaalak evam chaalit mashiinon main lagbhag sthir chaal anupaat poshit kiya ja saktaa he or gear kram badalakar vibhinn chaalen bhi praapt kii ja sakati hai. pattee dwaara shakti ke preshan main mashin ko motor se kaaphi dur bhi rakhaa ja saktaa he or ek saamaanya isha ko bhi chalaaya ja saktaa he, jisase duusari mashine sambhddha hon. bade bade kaarkaanon main saadharantaya yahi vinyas hota he.
 motaron kii kshamta ke liye mukhya parisima taap kii vruddhi he. taap ke badhane par kshat hone kaa bhi bhay rahata he, tathaa haniyon ke bad jane se motor kii dakshata bhi kam ho jaati he. is prakaar motor anwarat prachaalan nahin kar saktaa. adhikansh motor ek vishisht taap vruddhi ke liye kshamit hote hai, jo vidyutarodhi ke varg par nirbhar karata he. bahut se motor "santat kshamta" ke hote hai, jiskaa taatpary he ki vah nirdhaarit bhaar, bina taap ke vishisht seemaa tak bade, nirantar sambharan kar sakate hai. bahut se motor keval alp kaal ke liye hi purna bhaar par prachaalan karte hai or baaki samay bahut kam bhaar par rahete hai athwa band rahete hai. yadi prachaalankram nishchit ho, to aise prayojanon ke liye kam kshamta kii motor keval alp kaal ke liye hi purna bhaar par prachaalan karte hai or baaki samay bahut kam bhaar par rahete hai athwa band rahete hai. yadi prachaalankram nishchit ho, to aise prayojanon ke liye kam kshamta kii motaren prayog kii ja sakati hai, jinka prachaalan tathaa kshamta alp samay ke liye hi nirdhaarit hoti he.
