 viral mrudaa yaa 'durlabh mrudaa dhaatuen' dhaatuon ke un ksharak oxidon ko kehete hai jinke tatwon ke aavart sarini ke tritiy samooh main aate hai. inamen 15 tatv hai, jinaki parmanusankhya 57 or 71 ke bich he. ye aise khanijon main paae jate hai jo kahin kahin hi or vah bhi badi alpamaatra main hi, paae jate hai. aise khanij scandinavia, siberia, greenland, brazil, bharat, srilanka, carolina, florida, idaho aadi deshon main milte hai. khanijon se viral mrudaa kaa pruthakkaran kathin, parishramasadhy or vyaysadhy hota he. at: ye bahut mahange bikate hai. is kaaran inkaa adhyayan vistaar se nahin ho sakaa he. 1887 i. main crukes is paring par pahunche the ki viral mrudaa ke tatv vastut: kai tatwon ke mishran hai. eks-re varnapat ke adhyayan se hi inke sambandh main nishchit gyaan praapt kiya ja sakaa he.
 inke naam main laga 'durlabh mrudaa' ab galat mana jane laga he kyonki ab gyaat ho chukaa he ki ye na to 'durlabh' hai or na hi ye 'mrudaa' hai. bhugarbha main ye apekshaakrit 'acchhee-khaasi' maatra main paye jate hai. yahan tak ki sirium, jo is samooh kaa hi sadsy he, 25vaan sarvaadhik paaya jane vaala tatv he. arthath yah lagbhag tanba ke samaan hi paryaapt maatra main bhugarbha main maujuud he. haan, ek baat satya he ki bhugarbha main ye ek jagah par adhik maatra main nahin paye jate balki thodi-thodi maatra main 'bikhare' pade hai. is kaaran inkaa khanan or prapti aarthik rup se mahangaa he. 
 sabase pehle gadolinite naamak khanij main ye paye gayi the jo sirium, yitrium, loha, silicon or anya tatwon kaa yogic tha. yah khanij sweden ke yetrurabi naamak gaanv kii ek khan se nikaali gayi thi. adhikansh durlabh mrudaa tatwon ke naam isi sthaan ke naam se vyutpann naam hai.
 in tatwon ke khanijon ko do virgon main vibhakt kiya gaya he. ek ko serite or duusare ko gadolite kehete hai. ye khanij saadharantaya silicket hote hai, par phosphate ke rup main bhi kuch paae gaye hai.
 tatwon main bahut samanta hone ke kaaran inkaa pruthakkaran kathin hota he. at: kuch tatwon ke sambandh main abhi bhi andeh he ki ye vastut: ek tatv hai yaa tatwon ke mishran hai. khanijon se inhen nikaalane ke liye khanijon ko maheen piskar amlon se upachaarit par nishkarsh nikaalte athwa gaalak ke saath galaate hai. inhen phir sirium or yttrium samoohon main pruthak karte hai. sodium yaa potacium lavenon ke saath ye lavan banate hai. uparyukt abhikarmakon kii sahaayta se ye avakshit kiye ja sakate hai. kuch lavan adhik viley hote hai or kuch kam. inhen phir uparyukt dvigun lavenon main parinat kar, unke prabhaji crystalan, prabhaji avakshepan, prabhaji vighatan, prabhaji jalavighatan dwaara, jahaan jo upyukt ho, pruthak karte hai. shuddh rup main praapt karne ke liye prakram ko kai baar doharaana pad saktaa he. 
 viral mrudaa tatv nimnlikhit hai :
 sanket, parmanusankhya 57. iske lavan trisanyojak ksharak hote hai. ye adhik vaigyanik mahatv ke hai.
 sanket, parmanusankhya 58. is samooh ke tatwon main yah adhik vyapak paaya gaya he. iskaa pruthakkaran bhi saralata se ho jaataa he. dekhne main yah ispaat sa lagata he tathaa ghatvardhya, tanya, kuch komal tathaa anuchumbakeey hota he. sirium ooshmaa kaa suchalak, par bijli kaa kuchaalak hota he. yah chamak ke saath jalataa he tathaa mishradhaatuon ke nirmaan, utprerak ke rup tathaa dhaatukarm main kaam aata he. iskaa lavan serick sulphate vishleshan main prayukt hota he.
 sanket parmanusankhya 59. neodimium se iskaa pruthakkaran kuch kathin hota he. iske lavan hare rang ke hote hai.
 sanket,, parmanusankhya 60. pregeodium se iskaa purna rup se pruthakkaran kathin hota he. iske lavan gulabi rang ke hote hai. yah beta-radidharmee samajha jaataa he.
 sanket, parmanusankhya 61. yah radiadharmee hota he or badi alp maatra main paaya jaataa he. iskaa naam pehle ilinium or florentinium padaa tha. 1949 i. main promethium naam diya gaya.
 sanket parmanusankhya 62. iske lavan halke pile rang ke hote hai. yah radidharmee hota he or bahut dhire-dhire alpha kan utsarjit karata he.
 sanket, parmanusankhya 63. yah bahut kam paaya jaataa he. iske sulphate aviley hone ke kaaran iskaa pruthakkaran saral he. iske dwisanyojak lavan hare rang ke or trisanyojak lavan halake gulabi rang ke hote hai.
 viral mrudaa ke anya tatwon main gadolinium, terbium, dysprotium, hilyim sanket,, parmanusankhya 67], yttrium, ervium, itarbium tathaa lutitium he.
 is samooh ke tatwon kii dhaatu ke rup main prapti unke dravit chlorite ke vidyut apghaton se hoti he. yttrium samooh kii dhaatuen ab bhi bilkul shuddhavastha main praapt nahin ho saki he. ashuddh yttrium bhi kathinata se prapya he. inaki mishradhatu 'mish dhaatu' bade mahatv kii he. lohe yaa jaste ke saath ye sphuling gunwale hote hai. fosfaras ke aisi yahi mishradhatu he, jisase aag paidaa ho sakati he. isi kaa upyog 'cigarette liter' main hota he. viralamrudaa ke lavenon kaa adhyayan adhik vistaar se hua he. in lavenon ke anek upyog paae gaye hai. oxide yaa fluoride gatiman prakshepitra, sarchalite tathaa kshandeep main kaam aanevaale carbon-arq electrode ke crodon ke nirmaan main kaam aate hai. udeept gas mantal main sirium or thorium ke oxidon kaa mishran prayukt hota he. vishisht prakaar ke kaanch nirmaan main in dhaatuon ke hydrate prayukt hote hai. kuch lavan vastra vyavsaay or kaanch kii paalish main bhi kaam aate hai. nimna taap, arthath paramashunya taap, kii prapti main gadolium kaa asht yaa octa hydrate kaam aata he. prakaash filter main neodimium or prauzeodenium kaam aate hai.
