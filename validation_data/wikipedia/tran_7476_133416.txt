 nirdeshaank: 29°41′N 76°59′E / 29.68°N 76.98°E / 29.68; 76.98haryana main sthit karnal is naam ke jile kaa mukhyalay shahar he. yah rashtriya rajmarg 1 par chandigarh se 126 kimi kii duuri par yamuna nadi ke kinare sthit he. gharonda, nilokhedi, asandh, indri or taravadi iske mukhya darshneey sthal hai. karnal main anek factriyaan hai. in factriyon main vanaspati tel, itr or sharaab taiyaar kii jaati he. iske alaava yah apane anaaj, kapaas or namak ke bazaar ke liye bhi bahut prasiddh he. yahaan par mukhyat: dhan kii kheti kii jaati he. yah dhan ucch gunvattta vaala hota he or iskaa niryaat videshon main kiya jaataa he. isaki uttar-pashchim disha main kurushetra, pashchim main jind va kaithal, dakshin main panipat or purv main uttar pradesh sthit he. paryatak yahaan par anek paryatak sthalon kii yatra kar sakate hai. inamen qalandar shah gumbad, chhavnee carch or sita maai mandir aadi pramukh hai. yah sabhi bahut khubasurat hai or paryatakon ko bahut pasand aate hai.karnal ke ek chote se gaanv madanpur kaa ek ladka jiskaa naam camel kashyap ha vah apni tirv buddhi ke liye puure haryana main mashhoor he.
 dantakatha ke anusaar karnal shahar ko mahabharat ke raja karn ne basaaya tha. karnal par nadirshah ne mogul badshaah mohammadshah ko haraaya tha. iske baad yah kramash: jind ke raajaaon, maraathon or ladwa ke sikh raja gurudattasingh ke adhikaar main rahaa. 1805 i. main angrezon ne is par apana adhikaar kar liya. raja karn ke naam par hi shahar kaa naam karnal padaa he.
 karnal shahar kii sadaken adhikanshat: pakki, parantu tedi-medhi or sankri hai. yahan deshi kapadaa banataa he jo yaheen par prayog main aa jaataa he. kambal or juute baahar bheje jate hai. kambal vyavsaay main adhik log lage hue hai. karnal shahar dilli,pa.nipat tathaa ambala se vishesh sambandhit he. yah shahar gaanv raganruti kheda se 40.85 kimi dur he.
 iske nirmaan main marble kaa prayog kiya gaya he or ise khubasurat kalakritiyon se sajaayaa gaya he. iskaa nirmaan dilli ke shaasha gayasuddin ne karaayaa tha. yah gumbad bo ali qalandar shah ko samarpit he. bo ali qalandar shah muslim vidwaan the. gumbad main masjid, jalashay or jharne kaa nirmaan bhi kiya gaya he. paryatakon ko yah gumbad bahut pasand aata he or vah iske khubasurat drishy apane camaron main kaid karke le jate hai.
 karnal main khubasurat chhavnee carch bhi he. is carch ko kai mile dur se bhi dekha ja saktaa he kyonki yah lagbhag 100 feet ooncha he. carch main dhaatu kaa cross bhi lagaaya gaya he. iskaa nirmaan saint james ne karaayaa tha. unheen ke naam par iskaa namakaran kiya gaya he.
 mahabharat ke yuddh main raja karn ne mahatvapurn bhoomika nibhaai thi. vah apni daanveerta ke liye jane jate the. unhone hi karnal kii sthapana kii thi. unki yaad main yahaan par ek jalashay kaa nirmaan kiya gaya he. haal hi main is jalashay kii marammat kii gai he. isko dekhne ke liye paryatak pratidin
 sita maai mandir sita maai gaanv main sthit he. yah nilokhedi se 19 kimi dur he. is mandir kaa kuch bhaag muslim shaskaon dwaara gira diya gaya tha. iske baavjood yah mandir paryatakon ko aakarshith karata he. kaha jaataa he ki yah vahi sthaan he jahaan sita dharti kii god main samaa gai thi.
 kunjpura karnal kii uttar-purv disha main 6 mile kii duuri par he. isaki sthapana pathan shaasha nijaabat khan ne kii thi. unhone yahaan par ek shandaar kile kaa nirmaan bhi karaayaa tha. ab is mahal main sainik skool kaa nirmaan kar diya gaya he. kanjpura main paryatak anaaj mandi dekhne bhi ja sakate hai.
 yah shahar mahaan samraat prithviraj chauhan kaa bhi garh rahaa he aaj bhi yahan par chouhan kaa kila maujuud ,jo bhi swayan main ek darshanik sthal he,aajkal is kile main sthani nivasee hi rahete he!yah sikh va hindu logo ke liye bhi ek pavataravadi karnal kii uttar disha main sthit aitihaasik shahar he kyonki yahaan par aurangzeb ke putr ajam kaa janm hua tha. ajam ke naam par iskaa naam aajamabad rakhaa gaya tha. baad main yah aajamabad se tara vadi ho gaya. aurangzeb ne iske chaaron taraf diwaar banavaai thi or charadivari ke andar talab or masjid kaa nirmaan bhi karaayaa tha. yah talab or masjid bahut khubasurat he. ise dekhne ke liye paryatak pratidin yahaan aate hai. yahaan par basmati chawlon kii kheti kii jaati he. in chawlon kaa niryaat videshon main kiya jaataa he.
 puraanon ke anusaar yah vahi sthaan he jahaan rishi veda vyas ne mahabharat kii rachana kii thi. yah karnal se 27 kimi dur he. yah bhi kaha jaataa he. basthali ke neeche ganga bahati he.              punya sthaljhinvarhedy gaav main devtaa maharaj kaa punya sthaan he. yahan dur dur se sradaalu aate he. yahan par naag de. .. barasaluyah gaanv karnal kaa ati mahatvapurn gaanv he. yahaan stith naag devtaa kaa bahut purana mandir he jiske bare main mashhoor he ki agar kisi ko bhi naag yani saanp kaat le or wo yaa uske ghar kaa koi sadsy yahaan mandir main aa kar naag devtaa ke saamne desi ghi kaa deepak jalaaye ore naag devtaa ko pani mishrit doodh se snaan karaaye to us vyakti jisko saanp ne dasa he, us par kitna bhi vishaiylla saanp ho uskaa zehar koi asar nahi karata. iskaa sabase bada udhaaharan he ki aaj tak barasaalu gaanv main kisi kii bhi saanp ke kaatane se mrityu nahi hui.
 vayumarg se bhi paryatak aasaani se karnal tak pahunch sakate hai. paryatakon kii suvidha ke liye karnal main karnal flying club kaa nirmaan kiya gaya he. nikatatam vyavsaayik vimaanashetra dilli va chandigarh hai. 
 paryatak rail dwaara bhi aasaani se karnal tak pahunch sakate hai. dilli se karnal ke liye kai express or sawari rail chalati hai.
 rashtriya rajmarg 1 se paryatak aasaani se karnal tak pahunch sakate hai. dilli ke kashmiri get bas adde se karnal ke liye basen chalati hai. agar paryatak bas dwaara nahin janaa chaahate to taxi yaa apni car dwaara bhi aasaani se karnal tak pahunch sakate hai.
