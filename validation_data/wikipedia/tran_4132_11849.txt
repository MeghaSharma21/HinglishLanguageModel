 abhikalp yaa dizin shabd kaa upyog prayukt kalaon, abhiyantriki, vaastushilp evam isi tarah ke anya srujanaatmak kaaryon evam kshetron main kiya jaataa he. ise kriya ke rup main evam sangya ke rup main prayog kiya jaataa he. 
 kriya ke rup main dizin kaa arth us prakriya se he jo kisi utpaada, dhaancha, tantra yaa saamaan ko astitv main laane yaa uske vikaas ke liye apanaayi jaati he.
 sangya ke rup main dizin shabd do arthon main prayukt hota he-
 aajkal prakriyaayonko bhi dizin kaa parinaam mana jaataa he. is arth main prakriya kii dizin kaa prayog kiya jaataa he.
 dizin ke antargat bahut se lakshya nirdhaarit kiye gayi hote hai. inamen pramukh aavashyaktaayen hai - kaary sambandhi, aakaar va aaytan sambandhi, mulya yaa laagat sambandhi, shakti kii aavashyaktaa sambandhi, rakrakhaav tathaa bigadne par sudhaar sambandhi, vibhinn bhaagon ko aapas main jodne main aasaani sambandhi, nirmaan evam utpaan main saralata aadi.
 abhiklpana kisi purvanishchit dhyey kii uplabdhi ke liye tatsambandhi vichaaron evam anya sabhi sahaayak vastuon ko krambaddh rup se suvyavasthit kar dena hi 'abhiklpana' he. vaastuvid kisi bhawan ke nirmaan kii yojana banaate hue rekhaon kaa vibhinn roopon main ankan kisi ek lakshya kii purti ko sochakar karata he. kalakaar bhi rekhaon ke sangyojan se chitra main ek vishesh prabhaav yaa vichaar upasthit karne kaa praytn karata he. isi prakaar imarti ejeeniyar kisi imaarat main sunishchit tikaaupan or dridhtaa laane ke liye uski vividh maapon ko niyat karata he. sabhi baaten abhiklpana ke antargat hai.
 vaastuvid kaa kartavya he ki vah aisa vyavhaarya abhiklpana prastut kare jo bhavannirmaan kii lakshyapurti main suvidhajanak evam mitavyayi ho. saath hi use yah bhi dhyaan rakhana chahie ki imaarat kaa aakaar us kshetra ke pados ke anukool ho or apane id-gird khadi puraani imaaraton ke saath bhi uskaa mail baith sake. maan lijie, id-gird ke sabhi makaan mehrabadar daravajevaale hai, to unke bich ek sapaat daat ke daron kaa, sade dhang ke samnevaala makaan shobhaa nahin degaa. isi tarah or bhi kai baaten hai jinka vichaar parshvavarti vaataavaran ko drushti main rakhte hue kiya janaa chahie. duusari vishesh baat jo vaastuvid ke liye vichaarneey he, vah he bhawan ke bahari aakaar ke vishay main ek sthir mat kaa nirnay. vah aisa hona chahie ki ek raah chalata vyakti bhi bhawan ko dekhakar puche bina yah samaj le ki vah bhawan kisalie bana he. jaise, ek kalege ko aspataal sareekha nahin laganaa chahie or na hi aspataal kii akruti kalege sareekhee honi chahie. banks kaa bhawan dekhne main pusht or surakshit laganaa chahie or naatakghar yaa cinemaghar kaa bahari drishy shobhaneey hona chahie. vaastuvid ko yah sunishchit hona chahie ki usne us puure kshetra kaa bharpoor upyog kiya he jisapar use bhawan nirmit karnaa he.
 kalapurna abhiklpanaaon ke antargat manoranjan athwa rangamanch ke liye parde rangnaa, alankaran ke liye vibhinn prakaar ke chitrankan, kisi vishesh vichaar ko abhivyakt karne ke liye bhittichitra bananaa aadi kaary bhi aate hai. kalakaar kii khubi isi main he ki vah apni abhiklpana ko yatharth aakaar de. chitra ko kalakaar ke vichaaron kii sajiv abhivyakti kaa pratik hona chahie. chitra kii aavashyaktaa ke anusaar kalakaar pencil ke rekhachitr, tailchitr, pani ke rangon ke chitra aadi banaae.
 imaaraton ke ejeeniyar ko vaastuvid kii abhiklpana ke anusaar hi apni abhiklpana aisi banani hoti he ki imaarat apane par padanevaale sab bhaaron ko sanbhaalane ke liye yathesht pusht ho. is drushti se vah nirmaan ke liye vishisht upkarnon kaa chunaav karata he or aise nirmaan padaarth lagane kaa aadesh detaa he jisase imaarat sasti tathaa tikaoo ban sake. iske liye is baat kaa bhi dhyaan rakhana aavashyak he ki nirmaan ke liye sujhaaye gaye vishisht padaarth bazaar main uplabdh hai yaa nahin, athwa sujhai gai vishisht kaaryastylee ko karyanvit karne ke liye abhisht dakshata kaa abhaav to nahin he. bhaar kaa anumaan karne main swayan imaarat kaa bhaar, banate samay yaa uske upyog main aane par uskaa chal bhaar, chal bhaaron ke aghat kaa prabhaav, hawa kii daab, bukamp ke dhakkon kaa parinaam, taap, sankoch, neenv ke baithne aadi anek baton ko dhyaan main rakhana padataa he.
 inamen se kuch bhaaron kii gananaa to sookshmata se kii jaae sakati he, kintu kai aise bhi hai jinhen vigat anubhavon ke aadhaar par keval anumaanit kiya ja saktaa he. jaise bukamp ke bal ko len---iskaa anumaan bada kathin he or is baat kii koi purvakalpana nahin ho sakati ki bukamp kitne bal kaa or kahan par hoga. tathaapi saubhagyavash adhiktar chal or achal bhaaron ke prabhaav kii gananaa bahut kuch thik-thik kii ja sakati he.
 taap evam sankochajanit daabon kaa bhi paryaapt sahi anumaan puure rituchakra ke tapon main hone vaale vyatikramon ke adhyayan tathaa kancreet ke gyaat gunon dwaara kiya ja saktaa he. hawa evam bukamp ke kaaran padanevaale bal antatogatva anishchit hi hote hai, parantu unki maatra ke anumaan main thodi truti rahane se praaia: haani nahin hoti. nirmansaamagree saadhaarant: itani pusht lagaai jaati he ki daab aadi balon main 33 pratishat vruddhi hone par bhi kisi prakaar kii haani kii ashanka na rahe. neenv ke dhansane kaa acha anumaan neeche kii bhoomi kii upyukt jaanch se ho jaataa he. prayek abhikalpak ko kuch agyaat tathyon ko bhi dhyaan main rakhana hota he, yatha kaarigaren kii aakshamata, kisi samay logon kii akalpit bheed kaa bhaar, istemaal main laae gaye padaarthon kii chhipi sambhavya kamajoriyaan ityadi. in tathyon ko 'surakshagunak' ke antargat rakhaa jaataa he, jo ispaat ke liye 2 se 1/2 or kancreet, shateer tathaa anya upkarnon ke liye 3 se 4 tak mana jaataa he. surakshagunak ko bhawan par atirikt bhaar ladane kaa bahaanaa nahin bananaa chahie. yah keval agyaat kaarnon ke liye he or ek seemaa tak hraas ke liye bhi, jo bhavishya main bhawan ko dhakke, jarjarata evam mausam kii anischitataayen sahan karne ke liye sahaayak siddh ho saktaa he.
