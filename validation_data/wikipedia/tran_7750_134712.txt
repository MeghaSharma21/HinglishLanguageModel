 carch shabd unani visheshan kaa apbhransh he jiskaa shabdic arth he "prabhu kaa". vastav main carch do arthon main prayukt he; ek to prabhu kaa bhawan arthath girjaghar tathaa doosraa, isaayiyon kaa sanghathan. carch ke atirikt 'kalisia' shabd bhi chalata he. yah unani bible ke 'eklesia' shabd kaa vikrut rup he; bible main iskaa arth he - kisi sthanvishesh athwa vishwa bhar ke isaayiyon kaa samudaay. baad main yah shabd girjaghar ke liye bhi prayukt hone laga. yahan par sanstha ke arth main carch par vichaar kiya jaayga.
 sabhi isai praaia: is baat se sahamat hai ki isa ne keval ek hi carch kii sthapana kii thi, kintu anek kaarnon se isaayiyon kii ekta akshunn nahin rah saki. falswaroop aajkal unke bahut se carch athwa sanghathan vartmaan hai jo ek duusare se purnataya swatantra hai. unka vargeekaran is prakaar kiya ja saktaa he :
 isai dharm kii praarambhik shatabdiyon main carch kii paribhaasha tathaa uske swaroop ke vishay main apekshaakrit kam chintan kiya gaya he. bible main isa kii jeevani tathaa shiksha kaa jo varnan he usase spasht he ki prarambh hi se isaayiyon kaa vishwaas tha ki is ne samast maanav jati ke liye mukti ke sadhano ko sulabh kar diya or is uddeshy se prithvi par "ishwar kaa rajya" sthapit kiya. "ishwar kaa rajya" un logon kaa samudaay he jo isa ke ishwartv par vishwaas kar unki shiksha grahan karte hai. bible main us samudaay ko "ishwar ko praja" kaha gaya he. uske sanghathan tathaa shashan ke liye isa ne 12 shishyon ko chunakar unhen vishesh shikshan tathaa adhikaar die or aadesh diya ki ve duniya bhar main jaakar unki shiksha kaa prachaar karen tathaa vishwaas karanevaalon ko baptism sanskaar karke carch main sammilit kar len. is prakaar bible main isa ke anuyaayiyon ke samudaay ko carch, "ishwar kaa rajya" tathaa "ishwar kii praja" kaha gaya he. in padon se aisa prathit ho saktaa he ki prarambh main carch ke vaastavik rup ko bahari sanghathan tak simit mana gaya he, kintu aisi baat nahin he. isa ne apni shiksha main isapar bal diya he ki unamem tathaa unke sachche anuyaayiyon main adrishy evam rahasyatmak ekta he. unhone apane shishyon se kaha- "main draksha lata hoon or tum daaliyaan ho." isse spasht ho jaataa he ki carch kaa sabase mahatvapurn tatv aadhyatmik hi he. sant paulus ne carch ke is aadhyatmik tathaa rahasyatmak paksh par bahut bal diya he. isa tathaa unke sachche anuyaayiyon kaa aadhyatmik sambandh or isa ke sabhi anuyaayiyon kii rahasyamay ekta ko spasht karne ke liye unhone apane patron main barambar carch ko "isa kaa aadhyatmik sharir" kaha he . at: prarambh hi se carch ke bahari sanghathan tathaa uske aadhyatmik swaroop, donaan kaa dhyaan rakhaa gaya he.
 protestant dharm ke kaaran carch main foot padi to dharmacharya carch ke swaroop par adhik chintan karne lage. protestant vidvan carch ke adrishy swaroop par or pratikriyaswaroop katholic dharmapandit carch ke bahari sanghathan, uski drishy sadsyta aadi par adhik bal dene lage. is vivaad main unhone carch ke chaar bahari lakshanon kaa apekshaakrit adhik mahatv diya he. isa kaa sachcha carch katholic he ; ek he, prem ke bandhan main ek hokar uske sabhi sadsy ek se dharmasiddhanton par vishwaas karte hai. ek sanskaar, ek si pujanapaddati or ek hi parmadhikari kaa shashan sweekaar karte hai; pavitra he ; apozels he 
 carch ke drishy sanghathan main kuch aise log bhi sammilit ho sakate hai jo paakhandee hai, jinka isa ke saath koi aadhyatmik sambandh nahin he, jo isa ke aadhyatmik sharir ke ang nahin hai. ishwar hi jaanata he ki koun carch kaa sachcha sadsy he or is kaaran yah mana ja saktaa he ki vaastavik carch adrishy hi he. phir bhi us adrishy vaastavik carch kii purna sadsyta kii anivaary shart bahari sanskaar hi hai, at: adrishy carch se alag nahin kiya ja saktaa he. aajkal praaia: sabhi protetianst bhi is baat ko maanate hai. mukti ke liye carch kii purna sadsyta apekshit hote hue bhi anivaary nahin he. ishwar sabhi logon kii mukti chahta he or sab manushyon ke ant:karan main satprerana utpann karata he. jo ishwar kii prerana par chalate hai ve anjaane hi adrishy rup se carch ke apurna sadsy ban jate hai or isa dwaara pradutt mukti praapt kar sakate hai.
 dwitiya mahayuddh ke pashchaat isai sansar main carch kii ekta ke andolan ko adhik mahatv diya jane laga. falswaroop khandan-mandan ko chhodkar bible main vidyaman tatwon ke aadhaar par carch ke vaastavik rup ko nirdhaarit karne ke prayaas main isapar apekshaakrit adhik bal diya jane laga ki carch isa kaa aadhyatmik sharir he. isa uskaa sheersh he or sachche isai us sharir ke ang hai. 
 1. isa kii mrityu ke baad unke shishy yahudiyon tathaa gaiyr yahudiyon main isai dharm kaa prachaar karne lage. pratham mishnariyon main se sabase safal the sant paulus; unki yatraaon kaa varnan tathaa unke patr bibil ke uttarardh main surakshit hai. us samay antiok roman samrajya kaa teesraa shahar tha, is kaa uttaradhikari sant petrus yaheen chale aae or us centre se sant paulus ne asia miner, maasedonia tathaa yunaan main isai dharm kaa prachaar kiya. baad main rajdhani rome isai dharm kaa pradhan centre bana. vahiin sant petrus or sant paulus shahid ho gaye. bible kaa uttarardh pratham shatabdi i. ke uttarardh main likhaa gaya. 
 san 100 i. tak bumadhyasaagar ke sabhi nikatavarti deshon or nagaron main, visheshkar asia miner tathaa uttar africa main isai samudaay vidyaman the. teesri shatabdi ke ant tak isai dharm vishaal roman samrajya ke sabhi nagaron main fail gaya tha; isi samay faras tathaa dakshin rus main bhi bahut se log isai ban gaye. is safalataa ke kai kaaran hai. ek to us samay logon main prabal dharmajigyaasa thi, duusare isai dharm prayek maanav kaa mahatv sikhalaataa tha, chaahe vah das athwa stri hi kyon na ho. iske atirikt isaayiyon main jo bhaatrubhaav tha usase log prabhavit hue bina nahin rah sake.
 2. pratham teen shatabdiyon ke itihaas kii sabase badi visheshta yah he ki samay par shaskaon dwaara isaayiyon par atyaachaar kiya gaya or ve badi sankhya main apana dharm chhod dene kii apeksha sanand yantranaa evam mrityu sweekaar karte the. yadhyapi roman shaasha prarambh hi se us nae dharm ko andeh kii drushti se dekhte the or uske anuyaayiyon ko sataate the, phir bhi keval teesri shatabdi main isai dharm ko purna rup se mitaane kaa dhyaapak praytn kiya gaya tha, vishesh rup se desius, dyoklishan, muskiminian or gallarius ke shasankaal main .
 3. sanghathan is prakaar tha : har shahar main sthaneey giraje kaa parmadhikari dharmadhyaksh kehalaata tha, unke shashan main purohit or uppurohit dharm kaaryo main lage rahete the. rome, sikandriy, antiok main bishpon ko petriark kii oopaadhi di jaati thi kintu sarvatra rome ke bishap kaa vishesh adhikaar mana jaataa tha.
 4. praarambhik isai sahitya pradhanthya unani bhashaa main likhaa gaya he. origen or sant ireneyas vishesh rup se ullekhneey hai. ireneyas ne tatkaaleen bhraamak dharanaon kaa virodh karte hue roman carch kii shiksha ko sachhee isai shiksha kii kasuti ghoshit kiya. unhone adhiktar isai goongyaanavaad kaa khandan kiya. goongyaanavaad isa ke purv hi se chalaa aa rahaa tha kintu baad main isamen isai tatwein kaa samavesh kiya gaya tha. us vaad kaa moolbhoot siddhant he ki samast bhautik jagat or maanavsharir bhi dooshit he. kisi na kisi rup main yah siddhant shatabdiyon tak jivit rahaa. 
 uttari africa ke nivasee teratulian latin bhashaa ke pratham vikhyath isai lekhak hai. duusari shatabdi ke ant tak edessa ke aasapaas siriyak bhashaa main isai sahitya kii rachana prarambh ho gai thi.
 5. dyoklishan ke padatyag ke baad uttaradhikari ke liye jo grihayuddh hua usamen konstantin vijayi hua or usne 313 i. main milan kii rajagna nikaalkar sabhi dharmo ko swatantraaa pradaan kar di. us samay ariyas ke mat ke kaaran isai sansar main ashaanti failane lagi thi. use dur karne ke uddeshy se konstantin ne cotholic carch kii pratham vishwasabha kaa aayojan kiya; nikia kii is sabha ne orius ke mat ke virodh main ghoshit kiya ki isa vaastavik arth main ishwar hai. konstantin ke uttaradhikariyon ne ariyas ke anuyaayiyon kaa paksh liya, falswaroop lagbhag 50 varsh tak purvi katholic carch main itani avyavashtha rahi ki vahaan kaa carch us kuprabhav se kabhi mukt nahin ho paaya. us shatabdi ke ant main pratham vaastavik isai samrat theodosius ne isai dharm ko rajdharm ke rup main ghoshit kiya; unhone orius ke anuyaayiyon kaa niyantran bhi kiya or us uddeshy se kunstutunia main katholic carch kii dwitiya vishwasabha kaa aayojan kiya.
 paanchavin shatabdi main or do baar vishwasabha bulaai gai. kunstutunia kaa bishap nestorius ek nae siddhant kaa prachaar karne laga jiske anusaar isa main ishwariya or maanviya do vyakti vidyaman the. effesus kii vishwasabha ne nestorius ko padchyut kiya or uske anuyaayiyon ko carch se bahishkrut ghoshit kiya, iske falswaroop faras kaa carch alag ho gaya. baad main yutikes ne monophysitijm kaa pravartan kiya jiske anusaar isa main ek hi vyakti or ek hi swabhaav he. is mat ke virodh main kalcedon kii vishwasabha ne isa main ishwartv tathaa manushyatv donon ko vaastavik mana he. syria, aarmenia or mistra ke bishpon ne kalcedon ke nirnay ko asweekaar kiya or un deshon ke isai samudaay bhi katholic carch se alag ho gaye . baad main islam ne syria or mistra ko samrajya se chin liya or vahaan ke adhikansh log us nae dharm se sammilit hue.
 6. is yug ke prarambh main isai sahitya kaa apurv vikaas hua. unani bhashaa ke lekhakon main athanasius, sant basil or unke bhai nissa ke sant gregory, najiansus ke sant gregory, kunstutuniya ke bishap sant yohan crisostemas or sikandriyaa ke sant sirilas vishesh rup se ullekhneey hai.
 6. is yug ke prarambh main isai sahitya kaa apurv vikaas hua. unani bhashaa ke lekhakon main athanasius, sant basil or unke bhai nissa ke sant gregory, najiansus ke sant gregory, kunstutuniya ke bishap sant yohan crisostemas or sikandriyaa ke sant sirilas vishesh rup se ullekhneey hai.
 pashchim main latin bhashaa ke mukhya isai lekhak is prakaar hai : milan ke bishap sant ambrosius, sant agastin or sat jerome . sant jerome ne samast bible kaa latin bhashaa main anuwaad kiya or unka anuwaad aaj tak roman carch kii puujaapaddati main prayukt he.
 7. isai dharm ke prarambh se hi kuch log aaajeevan brahmacharee rahane kaa vrath lete the, ve bahudhaa nirjan sthanon main rahakar ekantavasi hote the kintu dhire-dhire unke pados main unke shishy bhi unke nirdesh ke anusaar sadhana karne lage. iskaa parinaam yah hua ki ek hi sthaan main rahanevaale saadhakon ne ek hi adhikari kaa shashan sweekaar kar liya. is prakaar ke pratham math kii sthapana lagbhag 320 i. main sant pakomius dwaara mistra main hui thi. iske anukaran par philistin, syria or asia miner main badi sankhya main purushon or striyon ke mathon kii sthapana hui thi or paanchavin shatabdi main sikandriyaa, aantiok, kunstuntaniya aadi shaharon main bhi aise math sthapit ho chuke the. unamem praaia: sant basil kii niyamavali sweekrut thi.
 pashchim main sant marthin ne pehle pahal 360 i. main france ke dakshin main ek math sthapit kiya gaya or usee centre se france ke sabhi dehaton main isai dharm kaa prachaar hua kyonki us samay tak keval italy tathaa uttar africa kaa dehaat isai ban gaya tha. sant paitrik pehle france main mathvaasi the, unhone apane shishyon ke saath ireland ko isai dharm main mila liya or baad main vahaan ke sanyasiyon ne badi sankhya main pashchim europe ke deshon main isai dharm kaa prachaar kiya. sant bennedikt ne bhi ek dharmasangh kii sthapana kii or mathvaasi jivan ke liye ek niyamavali likhi jise europe ke praaia: sabhi mathon ne sweekaar kar liya. bennediktin sangh ke sanyasi isa kii chhathi shatabdi main england bheje gaye . unhone vahaan kii jatiyon ko isai dharm main mila liya or apane sangh ke math bhi sthapit kiye. sant bid ek angrej bennediktin the jinhone england kaa sarvapratham itihaas likhaa. ek samakaleen angrej bennediktin sant boniphos ne pehle holland main dharmprachaar kiya or baad main germany ke adhikansh bhaag ko isai dharm main milaayaa. pashchim main isai dharm ke is prachaar kaa shrey mukhya rup se mathvaasiyon ko hi he.
 8. paanchavin shatabdi se pashchim roman samrajya tathaa uttar africa main barbar jatiyon kaa aagaman prarambh hua tha ore us shatabdi ke ant main italy ke baahar sarvatra un barbar raajaaon kaa shashan sthapit ho chukaa tha. unamem se ek bhi katholic nahin tha. 496 i. main frank jati ke raja clovis ne isai dharm sweekaar kiya. chhathi shatabdi ke ant main katholic frank jati ne samast vartmaan france desh par adhikaar kar liya. portugal kii suavi jati bhi chhathi shatabdi ke madhya katholic dharm main sammilit ho gai or spain ke vijigoth 589 i. main orius kaa mat tyaag kar katholic ban gaye. agali shatabdi main spain ke sabase mahatvapoorn aitihaasik vyakti sant isidor hai jo 36 varsh tak sevil ke bishap the.
 9. sant gregory 590 i. main rome ke bishap chune gaye. unke shasankaal main italy par lombard jati kaa akraman hua. samrat unka virodh karne main asamarth tha or sant gregari ne lombard netaaon se bhent kar rome kii raksha kii. vastav main vah us samay rome ke vaastavik shaasha the. unheen ko cotholic carch ke rajya kaa sansthaapak mana ja saktaa he. sant gregory ke jeevankaal main hazrat mohammad kaa janm hua tha; unke anuyaayi 695 i. main uttar africa tathaa 711 i. main spain par adhikaar kar liya. yadhyapi purv main kunstutuniya kaa avrodh asafal hua tathaa pashchim main frake jati ke charles maarthel ne musalmaan senaaon ko france ke dakshin main haraa diya tha, tathaapi us samay se lekar 900 varsh tak isai tathaa musalmaan senaaon kaa sangharsh chalata rahaa.
 charles maarthel kaa putr pepin frank jati kaa raja ban gaya. kuch samay baad italy par lombard jati kaa nayaa akraman hua. samrat ko asamarth dekhakar pope ne pepin kii sahaayta maangi or usne apni frank sena se lombard jati ko haraakar italy kaa madhya bhaag pope ke adhikaar main de diya. us din se katholic carch kaa rajya vidhiwat prarambh hua or 1870 i. tak bana rahaa.
 10. pepin ke putr charlemen ne apane deergh rajyakaal main europe kii raajnneetik, dharmik tathaa saanskrithik ekta ke liye safal prayaas kiya. unhone spain main islam kaa virodh kiya tathaa uttar main sackson jatiyon ko haraakar unako isai banane ke liye baadhya kiya. unke jeevankaal main sarvatra shiksha kaa prachaar tathaa dharmik unnati hui. kintu unki mrityu ke baad unke samrajya kaa vighatan hua or samast europe main ashaanti fail gai. iskaa kuprabhav carch ke sanghathan par bhi padaa. us yug ko pashchim ke aadhyatmik patan kaa yug kaha gaya he. saadhaaran purohiton main anushaasanheenata bad gai or usamen se bahuton ne vivaah kiya yadhyapi paanchavin shatabdi se purohiton ke avivaahit rahane kaa niyam chalaa aa rahaa tha. bishap tathaa mathadhyaksh samant bhi the or unke chunaav main bahudhaa ghoosekhori kaa haath rahaa karata tha. pope ab raja bhi the tathaa papele stats ke shashan ke liye bahut se purohit raajnneetik maatr hi rah gaye the. popon ke chunaav main roman saamanton kii pratiyogita bhi hone lagi tathaa raajnneetik pratidwandviyon dwaara bahut se popon kii hatya bhi kar di gai thi. is kaaran 886 i. se 1043 i. tak 37 pope ho gaye.
 us patan ke pratikriyaswaroop 10veen shatabdi main france ke kluni math netritv main pashchim europe main mathvaasi jivan kaa apurv punarvikas hua. saikadon duusare upamath kluni ke mathadhyaksh kaa anushaasan sweekaar karte the jisase pope ke baad kluni kaa mathadhyaksh us samay isai sansar kaa sabase mahatvapurn vyakti ban gaya tha.
 11. kunstutuniya ke netritv main naveen shatabdi main balkan kii slav jatiyon kaa dharmaparivartan hua or uske baad rus main bhi isai dharm kaa vishesh vistaar hua. isai dharm kaa sabase bada durbhaagya yah he ki unani bhashaa bolanewaale praachya katholicon tathaa latin bhashaa bolanewaale paashchaatya cotholicon kaa algaav us yug main badhane laga. uske kai kaaran hai. unani samskruti latin samskruti se kahin adhik parishkrut thi. ek ore praachya carch tathaa bijemtine samrajya kaa ekikaran hua tha or duusari ore pashchim main rahanevaale pope ko vahaan ke shaskaon se sahaayta mila karti thi. rajdhani kunstutuniya ke bishap ko petriark kii oopaadhi mili thi or unka mahatv itnaa bad gaya ki vah samast praachya carch ke adhyaksh maane jate the. in sab kaarnon se purv main rome ke pope ke adhikaar kii upeksha hone lagi. naveen shatabdi main photiyas ne kuch samay tak praachya charchon ko rome se algakar diya tha or apni rachanaaon main rome ke viruddh itnaa katu prachaar kiya tha ki, yadhyapi usne baad main rome kaa adhikaar pun: sweekaar kar liya, phir bhi uski rachanaaon kaa kuprabhav nahin mit sakaa or baad main petriark maaikel serulariyas ke samay main kunstutuniya kaa carch rome se alag ho gaya . islam ne katholic carch ko europe tak simit kar diya tha, ab vah pashchim europe tak hi simit rahaa.
 12. 11veen tathaa 12veen shatabdiyon main carch ne bishpon kii niyukti tathaa pope ke chunaav main raajaaon ke hastkshep kaa teevr virodh kiya. pope sant leon navam ne carch ke anushaasan main bahut sudhaar kiya. 1059 i. main ek kanoon ghoshit kiya gaya ki bhavishya main cardinal maatr pope kaa chunaav karenge; bishpon kii niyukti ke vishay main german samrat henry chaturth or pope sant gregory saptam main jo sangharsh hua, usamen samrat ko jhukna padaa . agali shatabdi main german samrat tathaa cotholic carch main samjhauta hua. borms kii dharmasandhi ke anusaar bishpon tathaa mathadhishon kii niyukti main shaskaon kaa hastkshep ruk gaya. us samay se roman katholic carch kaa sanghathan rome main kendribhoot hua. rome ke pratinidhi sthaayee rup se sabhi deshon main rahane lage tathaa carch kaa ek nayaa kanoon sangrah sarvatra lagu hone laga.
 11veen shatabdi ke uttarardh main uttar spain ke islam-virdohi abhiyaan ko paryaapt safalataa mili or isai senaaon ne 1085 i. main toledo ko mukt kiya. purv main 1071 i. main bijemtine samrat kii haar hui. isse chintit haakar pope ne isai raajaaon se nivedan kiya ki ve asia miner tathaa philistin ko islam se mukt kar den. falswaroop pratham krussyuddh kaa aayojan kiya gaya. 1099 i. main yerusalem par isai senaaon kaa adhikaar hua, jo adhik samay tak nahin rah sakaa.
 13. 12veen shtabdi ko paashchaatya carch kaa utthan kaal mana ja saktaa he. paris ke peter lombard kii rachana se dharmavigyaan ko nayaa utsaah mila tathaa spain ke purohiton ne arabi bhashaa se arestu ke granthon tathaa usko arabi vyakhyaon kaa latin bhashaa main anuwaad kiya, jisase sarvatra darshanashastra main abhiruchi jaagrath hone lagi.
 us shatabdi main anek nae dharmasanghon kii utpatti hui jinamein se do atyant mahatvapurn hai. sitau ke dharmasangh kii sthapana 1098 i. main hui thi. us sistarsian sangh ke math pashchim europe ke jangalon main sarvantra krishi kaa prachaar karne lage. 12veen shatabdi ke ant tak is prakaar ke 530 mathon kii sthapana ho chuki tha. sant barnadan us sangh ke sadsy the, unki rachanaaon ke dwaara isa or unki mata mariya ke prati komal bhakthi kaa sarvatra prachaar hua.
 sant norbert ne 1120 i. main premonstratension dharmasangh kaa pravartan kiya. uske sadsy upadesh diya karte the tathaa isai jansadharan ke liy purohiton kaa kaary bhi karte the. vah sangh bhi sheeghra hi fail gaya.
 us shatabdi main scandinavia, madhya germany, bohemia, prasha or poland main jo dharmprachaar kaa kaary sampann hua vah mukhya rup se in do dharmasanghon ke madhyam se hi sambhav ho sakaa.
 12veen shatabdi ke uttarardh main samrat fredrick barbarossa ne phir carch par adhikaar jataane kaa prayaas kiya kintu pope alacgender tritiy ne unka safaltaapurvak virodh kiya. iske atirikt pope alexander tritiy ne carch kaa sanghathan bhi sudrudh banaaya jisase vah das sarvottam popon main gine jate hai.
 14. 13veen shatabdi ke prarambh main dakshin france tathaa uttar italy main provans ke shaskaon ke netritv main elbigensus naamak sampradaay ke prachaar se janata main atyadhik ashaanti fail gai. elbigensus bhautik jagat tathaa maanav sharir ko dooshit maanate the isaliye santatinirodh ke uddeshy se vivaah kaa virodh tathaa unmukt prem kaa samarthan karte the. us sampradaay ke unmoolan ke liye enaquisishan kii sthapana hui thi.
 us shatabdi main do atyant mahatvapurn dharmasanghon kii sthapana hui thi, franciski sangh tathaa dominiki sangh. italy nivasee sant francis dwaara sthapit dharmasangh main nirdhantaa par vishesh bal diya jaataa tha. prarambh main us sangh ke sadasyon main ek bhi purohit nahin tha; franciski sanyasi upadesh dwaara janata main bhakthi tathaa anya dharmik bhav utpann karte the. is sangh ko apurv safalataa mili. 10 varsh ke andar sadasyon kii sankhya 5000 ho gai thi or 1221 i. main unki pratham saamaanya sabha ke avasar par 500 nae ummedwaar bharti hone ke liye aae. sant dominic spanish the. unhone samaj liya ki elbigensus kaa virodh karne ke liye aise purohiton kii aavashyaktaa he jo tapasvi hai or vidvan bhi. at: unhone apane dominiki sangh main tap tathaa vidvatta par vishesh dhyaan diya. yah sangh franciscon sangh se kam lokapriy rahaa, phir bhi vah sheeghra hi samast europe main fail gaya.
 yadhyapi pope innasaint tritiy ke samay main isai sansar main pope kaa prabhaav apni charam seemaa tak pahunch gaya tha, phir bhi 13veen shatabdi main pope or german samraat kaa sangharsh hota rahaa. udaahranarth 1241 i. main pope ke marate samay 11 cardinal jivit the; samrat ne do ko kaid main daal diya, duusare bhaag gaye or do varsh tak carch kaa kei parmadhikari nahin rahaa. ant main france ke raja ke anurodh se samrat ne chunaav hone diya.
 13veen shatabdi main europe ke vishvavidyayalayon main kuch samay tak arestu ke arabi vyaakhyaata averoes ke mat tathaa scholastic philosophy kaa dwadvanyuddh hua, jisamen antatogatva sant elbert, sant bana venchyar tathaa sant thomas akwaines ke netritv main scolastic philosophy kii vijay hui or arestu kii isai vyakhya dwaara isai dharmasiddhanton kaa yuktisangat pratipaadan hua. us samay samast europe main kala or visheshkar vaastukala kaa vikaas hua or vishaal bhavy gaudik girjagharon kaa nirmaan prarambh hua.
 15. 13veen shatabdi ke ant main pashchim europe main carch kaa apakarsh prarambh hua or protestant vidroh tak uttarottar badhata gaya. us samay se german samrat ke atirikt france ke raja bhi carch ke maamalon main adhikadhik hastkshep karne lage. 1305 i. main ek french pope kaa chunaav hua, vah jivan bhar france main hi rahe or unke french uttaradhikari bhi 1367 i. tak avigyon naamak french nagar main nivas karte the. unamem se ek rome laute kintu vah ekaadh varsh baad phir france chale gaye; unke uttaradhikari gregory navam siena kii sant catherine kaa anurodh maanakar 1376 i. main rome laute. unki mrityu ke baad ek italian darban shashth ko chunaa gaya, kyonki janata ne cardinalon ko dhamkee di thi ki aisa na karne par unki hatya kii jaaegi. darban ke chunaav ke baad cardinal rome se bhaag gaye or unhone chaar maheene baad ek nae pope ko chun liya jo avigyon main nivas karne lage. ab pashchim europe main do pope the, ek ram main or ek avigyon main jisase samast katholic sansar 40 varsh tak do bhaagon main vibhakt rahaa. us samasya kaa hal karne ke prayaas main 1409 i. main ek tisare pope kaa bhi chunaav hua kintu 1417 i. main sabon ne navnirvaachit maarthin pancham ko sachche pope ke rup main sweekaar kiya or is tarah paashchaatya viched kaa ant hua.
 itane main angrej vocliff sikhalaane laga ki carch kaa sanghathan ), uske sanskaar aadi yah sab manushya kaa avishkaar he; isaayiyon ke liy bible hi paryaapt he. yah mat bohemia tak fail gaya jahaan jon hus uskaa prachaarak or shahid bhi ban gaya . luther par un siddhanton kaa prabhaav spasht he.
 carch ke apakarsh kaa mukhya kaaran 15veen shatabdi uttarardh ke nitant ayogy pope hi hai. europe main us samay sarvatra pracheen unani tathaa latin sahitya kii apurv lokapriyata ke saath-saath ek naveen saanskrithik andolan pranrabh hua jise rinesaan athwa navajagaran kaha gaya he. bijemtine samrajya kaa ant nikat dekhakar bahut se unani vidvan pashchim main aakar basane lage. unki sankhya or bad gai jab 1453 i. main kustutuniya islam ke adhikaar main aayaa. un unani vidwaanon se navajagaran andolan ko or protsaahan mila. rome ke pope us andolan ke sangrakshak ban gaye or unhone rome ko navajagaran kaa ek mukhya centre bana liya. naitikta or dharm kii upeksha hone lagi or 15veen shatabdi ke ant tak rome kaa darbar vyabhichaarvyapt rahaa. iske atirikt popon ke chunaav main raajnneeti ke hastkshep tathaa italy ke abhijaat varg kii pratiyogita ne bhi rome ke prati isai sansar kii shraddha ko bahut hi gata diya. asantosh kaa ek or kaaran yah tha ki samast carch kii sansthaaon par unki sampatti ke anusaar kar lagaaya jaataa tha or rome ke pratinidhi sarvatra ghumkar yah rupaya vasuul karte the.
 16. luther ne 1517 i. main katholic carch kii buraaiyon ke viruddh aavaj uthaai kintu vah sheeghra hi kuch paramparaagat isai dharmasiddhanton kaa bhi virodh karne laga. is prakaar ek nae sampradaay kii utpatti hui. luther ko german shaskaon kaa sangrakshan mila or germany ke atirikt scandinavia ke samast isai unke sampradaay main sammilit hue. baad main kalwin ne luther ke siddhanton kaa viksit karte hue ek duusare protestant sampradaay kaa pravartan kiya jo switzraland, scotland, holland tathaa france ke kuch bhaagon main fail gaya. ant main henry ashtum ne bhi englad ko rome ke adhikaar se alag kar diya jisase anglican carch prarambh hua.
 17. protestant vidroh ke pratikriya swaroop catholic carch main "counter rifformation" kaa pravartan hua. 16veen shatabdi ke mahaan popon ke netritv main carch ke shashan main aadhyatm ko phir praathamikta mil gai; bahut se nae dharmasanghon kii sthapana hui jisamen thiatine tathaa jesuit pramukh hai. praachi dharmasanghon main, visheshkar franciski tathaa carmelite dharmasangh main sudhaar laayaa gaya; bahut se sant utpann hue jinamein sant teresa tathaa sant jon ov di ktos apni rahasywaadee rachanaaon ke kaaran amar ho gaye hai. dharmprachaar kaa kaary naveen utsaah se america tathaa asia main failane laga. trent main carch kii 19veen vishwasabha kaa aayojan kiya gaya kintu protestanton ne isamen bhaag lene se inkaar kar diya. is vishwasabha ko kai baar sthagit kar diya gaya jisase vah 1545 i. main prarambh hokar keval 1563 i. main samaapt ho gai. puraahiton ke shikshan tathaa carch ke sanghathan ke nae niyamon ke atirikt protestant sampradaay ke virodh main paramparaagat cotholic dharmasiddhanton kaa sutrikaran bhi hua. us samay se pashchim europe ke isai sansar main ekta laane kii aashaa bahut ksheen ho gai.
 parvarti shatabdiyon main samast pashchim europe main naastikta tathaa avishvaas vyapak rup se fail gaya. french kranti ke falswaroop carch kii adhikansh jaaydaad jabt hui or carch tathaa sarkaar kaa gaharaa sambandh sarvada ke liye tut gaya. 1870 i. main italian kranti ne papele stats par bhi adhikaar kar liya, is kaaran jo samasya utpanan hui vah 1929 i. main hal ho gai.
 18. 20veen shatabdi ke prarambh main isai ekta kaa andolan prarambh hua. us samay tak protestant dharm bahut se sampradaayen main vibhakt ho gaya tha or is kaaran dharmprachaar ke kary main kathinaayee kaa anubhav hua. 1910 main edinburgh main pratham world mishanri conference kaa adhiveshan hua. is andolan ke falswaroop world concil ov charchenge kaa sanghathan hua. sabhi mukhya protestant sampradaay tathaa praachya orthodox carch us sanstha ke sadsy hai or rkantholic objarwar uski sabhaaon main upasthit rahete hai. usee prakaar 1962 i. main rome main cotholic carch kii jo 21veen vishwasabha prarambh hui uske liye mukhya protenstent sampradaayon ne tathaa praachya aathdox carch ne apane liye mukhya protestant sampradaayon ne tathaa praachya aathdox carch ne apane pratinidhi bheje. 
 The following links give an overview of the history of Christianity:
 
 | width="50%" align="left" valign="top" |The following links provide quantitative data related to Christianity and other major religions, including rates of adherence at different points in time:
