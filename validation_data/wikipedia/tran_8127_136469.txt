 232 °C, 505 K, 450 °F 
 monosodium glutamet, jise sodium glutamet yaa ems bhi kaha jaataa he, ek sodium lavan he,glutamic amla kaa sodium lavan. yah amla kudarti rup se milanevaala sabase sulabh gaiyr-zaruri amino amla he. america ke khaadya or dawa prashasan ne ems ko saamanytah surakshit samajhe janevaale ke rup main or europea sangh ne bhojan yojya ke rup main vargeekrut kiya he. ems kaa eches code 29224220 or i sankhya i621 he. ems kaa glutamet bhojan main glutamet kaa hi umami swaad laata he. rasinic drushti se ye donon abhinn hai. audyogic aahaar nirmaataa ems ko swaad badhaanevaale ke rup main bechate or upyog karte hai, kyonki yah anya swaadon ko santulit karata he, milaataa he or unke sampurna ehsaas ko purnataa pradaan karata he. monosodium glutamet ke vyapaar naamon main shaamil hai aji-no-moto®, vetsin or essent. 
 professor kikunei ikeda ne 1908 main glutamic amla ko ek nae swaad padaarth ke rup main samudri-ghaas lamineria japonica, konbu, se jaleey nishkarshan or crystaleekaran paddati se alag kiya or uske swaad ko umami naam diya. unhone dekha ki katsuobushi or konbu se bani japani shorwe main ek vilakshan swaad hota he, jise us samay tak vaigyanik rup se varnit nahin kiya tha or jo mithe, namakeen, khattey or kadue swaad se bhinn he.isaki pushti karne ke liye ki umami swaad ynikrut glutamet ke kaaran he, professor ikeda ne calcium, potacium, ammonium or magnesium glutamet jais anek glutamet lavenon ke swaad sambandhi gunon kaa adhyayan kiya. in sabhi lavenon ne umami swaad paidaa kiya jiske saath kuch dhatvik swaad bhi mila hua tha kyonki unamem anya khanij bhi the. in sab lavenon main, sodium glutamet sabase adhik ghulansheel or khaane yogya tha or iskaa crystaleekaran bhi aasaani se hota tha. professor ikeda ne is utpaada kaa naam monosodium glutamet rakhaa or ems ke nirmaan hetu patent kii arji rakhi. suzuki bhaaiyon ne 1909 main aji-no-moto®, jiskaa japani bhashaa main arth hota he, swaad kaa saar, ke vyaper-naam se iskaa vyavsaayik utpaadan shuru kiya. yahi duniya main monosodium glutamet kaa pehali baar utpaadan tha.
 jab se ems ko bazaar main utaara gaya he, uskaa nirmaan teen vidhiyon se hota he: vanaspatik proteinon ke hydrochloric amla se jal-apghaton dwaara, jisase peptid bandha vishrunkhalit ho jate hai, acriloniteril se sidhe rasinic sanshleshan dwaara or jeevanuon dwaara kinvan se, jo vartmaan vidhi he. shuru main, jal-apghaton ke liye gehun ke laase kaa upyog kiya jaataa tha, kyonki usamen 100 gram protein main 30 gram glutamet or glutamine hota he. parantu ems ke nirantar badhati maang ko puraa karne ke liye jaise-jaise utpaadan badhaane kii aavashyaktaa mahasoos hui, utpaadan kii nai vidhiyon kaa adhyayan hone laga: rasinic sanshleshan or kinvan. Polyacrylic resha udyog kaa aarambh japan main 1950 ke dashak ke madhya main hua or tab acriloniteril ko ems ke sanshleshan hetu praarambhik vastu ke rup main apanaaya gaya. vartmaan main, vishwa main adhikansh ems kaa nirmaan jeevanuon dwaara kinvan se hota he, jo madiraa, sirka, dahi or yahan tak chocolate tak ke utpaadan ke liye apanaai janevaali vidhi se milti-julati prakriya he. sodium ko baad main udaasinikaran ke charan main milaayaa jaataa he. kinvan ke dauraan, ammonia or shakarkad, ganne, tepyoka yaa shore se praapt carbohydrton ke mishran main ugaae gaye chuninda jeevanu mishran main amino acid utsarjit karte hai, jisamen se el-glutamet ko alag kar liya jaataa he. kyova-heko kogyo company limited ne el-glutamet ke utpaadan ke liye pratham audyogic kinavan vidhi viksit kii. aajkal, ems ke audyogic udpaadan main sharkaron se glutamet kii paidaavaar main or utpaadan dar main nirantar sudhaar ho rahaa he, jo is padaarth kii maang ko puraa karne main madad kar rahaa he.chaanane, sankendrit karne, amleekaran or clistaleekaran ke antim utpaada shuddh glutamet, sodium or jal hote hai. yah ek safed, gandh-rahit, crystali churna ke rup main prakat hota he, jo vilyan main glutamet or sodium main viyojit ho jaataa he. yah pani main acchhee tarah ghulata he, lekin yah ardratagrahi nahin he or ether jaise saadhaaran jaivik vilaayakon main yah kareeb-kareeb aviley he. saamanytah, ems bhojan banane kii saamaanya sthitiyon main sthir rahata he. khaanaa pakaane ke dauraan, ems vighatit nahin hota he, parantu jaisaa ki anya amino amlon ke saath hota he, browning yaa myllard abhikriyaayein sharkara kii upasthiti main bahut adhik taapamanon par ho sakati hai.
 shuddh ems kaa apane aapmen koi priy swaad nahin hota he, yadi ise kisi sahyogi suswaadu sugandh se na milaayaa jaae. yadi swaad ke rup main ems ko sahi maatra main milaayaa jaae, to usamen anya swaad-sakriy yogicon ko santulit karne or kuch vyanjanon ke samgr swaad ko purnataa dene kii kshamta hoti he. ems maans, machhlee, murg, kai tarah kii tarkariyon, chatniyon, rason or shorabon ke saath acchhee tarah miltaa he or gomans ke rase jaise bhojanon ke sampurna swaad ko badhaata he. lekin, sharkara ko chhodkar anya mul swaadon ke samaan, ems bhojan kii rochakata ko tabhi badhaata he jab use sahi maatra main milaayaa jaae. yadi ems kii maatra zarurat se zyada ho to vyanjan kaa swaad tezi se kharaab ho jaataa he. haalaanki sahi maatra vyanjan-vyanjan par nirbhar karti he, rase main suswaduta kaa score tab teji se girane lagata he jab 100 mili main ems kii maatra 1 gram se adhik ho. iske alaava ems or namak or newcliotide jaise anya umami padaarthon ke saath abhikriya hoti he. sarvocch swaad ke liye in sabko ishtatam maatra main hona aavashyak he. in gundharmon ke kaaran ems kaa upyog namak ke antargrahan ko kam karne ke liye kiya ja saktaa he, jo ucchraktchaap, hrid-rog or aghat ke liye jimmedaar hota he. kam namak vaale bhojanon kaa swaad ems ke saath us sthiti main bhi sudharta he jab namak kii maatra 30% tak kam kii jaae. ems main sodium kii maatra  sodium chloride kii tulana main lagbhag 3 guna kam he. kam namak vaale rason main glutamet ke anya lavenon kaa bhi upyog kiya gaya he, kintu ye in rason ko ems jitna suswaadu nahin bana pate hai.
 bhojan ko jaayakedaar banane ke liye ems kaa upyog 100 se bhi adhik saalon se hota aa rahaa he. is lambii avadhi main ems kii bhoomika, laabh or suraksha ko spasht karne ke liye vistrut adhyayan hue hai. aaj sthiti yah he ki bhojan yojyon se sambandhit antarrashtriya or rashtri nikaayon kaa maananaa he ki ems swaad badhaanevaale tatv ke rup main manushyon ke liye surakshit he. "ems abhilakshan sankul" ko prarambh main "chini restaraan syndrome" naam rakhaa gaya tha, jab robert ho main qoke ne amareeki-chini bhojan karne ke baad use mahasoos hue abhilakshanon kaa varnan kiya. qoke ne in abhilakshanon ke liye anek kaaran bataae, jinamein shaamil the, wine ke saath pakaane kaaran elkhol, sodium kii maatra, yaa emessi kaa milaayaa janaa. lekin sara dhyaan ems par hi jam gaya or tab se in abhilakshanon ko ems ke saath jodakar dekha ja rahaa he. wine or namak kii maatra ke prabhaav par kabhi adhyayan nahin kiya gaya. jaise-jaise samay bitta gaya, gaiyr-vishisht abhilakshanon kii suchi suni-sunai baton ke aadhaar par lambii hoti ja rahi he. saamaanya paristhitiyon main, hamamen glutamet, jisamen teevr vishakta laane kii bahut kam kshamta hoti he, ko pachaane kii shakti hoti he. mukh se lene par lenevaalon main se 50% ke liye ghaatak khuraaq chuhon or chuhiyon main kramshah 15 or 18 gra/kilo sharir vajan he, jo namak ke eldy50 se 5 guna adhik he. isliye, bhojan yojya ke rup main ems kaa antargrahan or bhojanon main glutamic amla kaa swaabhaavik str manushyon ke liye vishaaktata kii chintaa kaa kaaran nahin he. america kii praayogic jeevigyaan socitiyon ke sangh dwaara 1995 main america ke khaadya or dawa prashasan ke liye sankalit ek roport main yah nishkarsh diya gaya he ki "paaramparik staron tak" khaane par ems surakshit he or yadhyapi aise swasth laganevaale vyakti hai jinamein bina bhojan ke 3 gram ems khaane par ems abhilakshan sankul dekhne main aata he, ems ke kaaran mrityu kii ghatnaayen siddh nahin kii gai hai kyonki ems abhilakshan sankul likhit sakshya par aadhaarit he. is report se yah bhi suchit hota he ki chirsthayee yaa aksham karanevaale rogon main glutamet kii bhoomika hone kii baat ke samarthan main koi bhi data nahin he. ek niyantrit duhare rup se prachhann bahukendri chikitsakeey pareekshan main ems abhilakshan sankul or aise vyaktiyon dwaara, jo yah maanate the ki unamem ems ke prati vipareet prabhaav dekhe jate hai, ems ke antargrahan ke bich sambandh ko pradarshit nahin kiya ja sakaa. koi bhi sankhyikeey sambandh pradarshit nahin kiye ja sake or thodi si hi pratikriyaayein praapt huin or ve bhi asangat thim. jab bhojan ke saath ems diya gaya, to ye abhilakshan nahin dekhe gaye.
 prayog ke str ke purvagrahon ke nirasan hetu apanaae gaye upayon main shaamil hai, ek duhare rup se prachhann, plasibo-parichaalit prayog dizine or capsule ke madhyam se anuprayog kyonki glutameton kaa after-test kaaphi shashakt hota he. tarasof or keli dwaara kiye gaye ek adhyayan main anshan karanevaale 71 pratibhaagiyon ko 5 gram ems diya gaya or uske baad samanytah liya janevaala subah kaa naashtaa. ek hi abhilakshan tha or vah bhi swa-ghoshit, esasji ke prati samvedansheel vyakti main tha jise plasibo diya ja rahaa tha. geha or anya vyaktiyon dwaara kiye gaye ek anya adhyayan main, ems ke prati samvedansheeltaa bataanevaale 130 vyaktiyon kii pratikriya kaa adhyayan kiya gaya. anek dibipisi pareekshan kiye gaye or kam se kam do abhilakshan vaale vyaktiyon ko hi liya gaya. is sampurna adhyayan main keval 2 vyakti hi sabhi chaar chunautiyon tak pahunch paae. is tarah ke nimna prachlan ke kaaran, haal ke anusandhankarta is nishkarsh par pahunche hai ki ems ke prati abhilakshanon ko punarpradarshit karnaa sambhav nahin he.anya adhyayanon main is par vichaar kiya gaya he ki kya ems motopa laata he or inke parinaam mishrit rahe hai. ems or dame ke bich maujuud tathakthith sambandh par anek adhyayan hue hai; vartmaan main uplabdh pramaan aise kisi karnatmak sambandhon kii pushti nahin karte hai.chunki glutamet maanav mastishk main mahatvapurn tantrika-preshak hai, jo seekhney kii kriya main or smriti main ahm bhoomika nibhaate hai, tantrika-vishaarad is samay bhojan main vidyaman ems ke kisi sambhavit parshv-prabhaav kaa adhyayan karne main sanlagn hai, lekin koi nirnaayak sambandh ab tak sthapit nahin ho paae hai.
 khaadya maanak australia newjiland ne "kai vaigyanik adhyayanon ke zabardasat pramaan" kaa ullekh karte hue, ems or "kisi gambhir vipareet prabhaav" yaa "lambey samay tak bane rahanevaale prabhaav" ke bich kisi bhi bhi prakaar ke sambandh ko spasht shabdon main nakaarte hue, ems ko "jan-saadhaaran ke liye surakshit" ghoshit kiya he. lekin, vah yah bhi bataata he ki aabaadi ke 1% se kam bhaag main, samvedansheel vyakti "alpakaalik" parshv prabhaav anubhav kar sakate hai, jaise, "sirdard, sunnata/jhurajuri, tamtamaana, peshiyaan akadana or saamaanya kamajori", yadi ve ek hi bhojan main emsiji kii bahut adhik maatra kaa antahgrahan karen. jo log apane aapako ems ke prati samvedansheel maanate hai, unhen protsaahit kiya jaataa he ki ve uchit chikitsakeey moolyankan se is baat kii pushti kara len.australia or newjiland ke bhojan maanak samhita kaa maanak 1.2.4 yah aavashyak banaata he ki package-band bhojanon main ek bhojan yojya ke rup main ems kii upasthiti kaa ullekh uske label main kiya jaae. label main bhojan yojya kaa varg naam or uske baad bhojan yojya kaa naam ems, athwa antarrashtriya ankan pranali main uski sankhya, 621 aana chahie.
 monosodium glutamet bhojan main milanevaale glutamic amla ke vibhinn roopon main se ek he. iskaa mukhya kaaran yah he ki chunki glutamic amla ek amino amla he, vah prakruti main har jagah paaya jaataa he. glutamic amla or uske lavan kai prakaar ke anya yojyon main bhi maujuud rah sakate hai, jinamein shaamil hai, jal apaghatit vanaspatik protein, swatah vighatit khamir, jal apaghatit khamir, khamir kaa satv, soy satv or alag kiye gaye protein, jinhen inke in saamaanya or prachlit naamon se label karnaa hoga. 1998 se, ems ko "masaalon or swadavardhakon" main shaamil nahin kiya ja saktaa he. bhojan yojya, dysodium inosinet or dysodium guanillate, jo ribonucliotide hai, kaa upyog saamanytah monosodium glutamet-yukt ghatakon ke saath kiya jaataa he. lekin, 'kudarti swaad' pad kaa upyog bhojan se sambandhit udyog main tab hota he jab glutamic amla kaa upyog kiya ja rahaa ho. epad viniman na hone ke kaaran, yah pataa karnaa sambhav nahin he ki 'kudarti swaad' kaa kitna pratishat vastav main glutamic amla he.epad "ems nahin he" yaa "ems nahin milaayaa gaya he" jaise labalon ko bhraamak maanata he, yadi us bhojan main aise ghatak hon jinamein mukt glutamet ho, jaise jal apaghatit protein. 1993 main, epad ne protein ke kuch jal apaghatit tatwon ke liye, jinamein kaaphi maatra main glutamet rahata ho, unke saadhaaran yaa prachlit naamon ke saath "" pad jodne kaa prastaav rakhaa tha.apni kitaab on phud and kooking ke 2004 ke sanskaran main, bhojan-bhatta or lekhak herold micgi likhte hai, ", vishavigyaani ko yah maananaa padaa he ki ems ek niraapad ghatak he, badi matraaon main bhi."
