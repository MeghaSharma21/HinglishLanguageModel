 yah lekh 2013 main shuru hue dharawahik ke upar hai, puraane vaale ke liye dekhe mahabharat . film ke liye mahabharat .
 mahabharat dharawahik hindi puranic kathaon kii tivi naatak shrinkhalaa he or yah 6 sitambar 2013 se star plus par somvaar se shanivaar raat 08:30 baje prasasit ho rahaa he. yah bhartiya itihaas ke sabase bade yuddh mahabharat par aadhaarit naveen takneekon vaala dharawahik he.
 yah swaastik productions dwaara utpaadit he. saurabh raaj jain, shaheer shaikh, puja sharma, ahm sharma or arav choudhary mukhya kirdaar par hai.
 vistaarpurvak jaankaree ke liye dekhen kurukshetra yuddh or mahabharat.
 yah dharawahik mahabharat kii katha par aadhaarit he. yah dharawahik kuruvansh ke rajya hastinapur ke itihaas par aadhaarit he.
 kahani kii shuruyaat tab hoti he jab maharaj shantnu or maharani satyavati donon naav par vicharan kar rahe the. dono main prem hua parantu satyavati nen maharaj kaa vivaah prastaav thukraa diya. maharaj ko chintit dekh unke tathaa ganga ke putr bhishma satyavati ke paas gaye tab usne bolaa ki agar main tumhaare pita se vivaah karongi to mere putron kaa kya hoga kyonki gaddi par to tum baithoge. tab bhishma nen pratigya lee ki vah jivan bhar brahmacharee rahegaa tathaa hastinapur kii seva karegaa. aakhir main shantnu ke saath satyavati kaa vivaah hua. shantnu ke praputra pandu tathaa dhritarashtra hue, jisamen pandu ko raja banaaya gaya kyoki dhritarashtra andhaa tha. pandu kaa vivaah yadav vansh kii kunti tathaa maadri se hua.
 dhritarashtra ke vivaah kaa prastaav lekar jab gandhar tab gandhar kaa rajkumaar shakuni ne pratigya lee ki jis kuruvansh ne uski bahan gandhari kaa vivaah ek andhe vyakti dhritarashtra ke saanth kiya uskaa ant karunga.
 dhritarashtra kaa vivaah gandhari se hua tathaa inke 100 putr hue tathaa ek kanya thi. inamen duryodhana sabase bada tha. udhar pandu apni patniyon ke saath vihaar kar rahaa tha tab mrug samajhakar usne muni kingdom ko maar daalaa jisase use shraap laga ki vah jab bhi kisi stri se sambhog karegaa tab uski mrityu hogi. pandu raaj tyaag kar van main vaas karata he tathaa raja kii anupasthiti main dhritarashtra ko kaaryakari raja banaaya gaya. van main pandu ke kehane par kunti ne apane puraane vardaan ke dwaara devataaon se teen putr maange jinka naam kramash: yudhisthir, bhim tathaa arjuna padaa. maadri ke liye bhi do putr maange jinka naam nakul tathaa sahadev padaa. bhulvash maadri se sambhog karne hetu pandu kii jangal main mrityu ho gai.
 pandu putron ko pandav kaha gaya. inke tathaa kauravon ke guru dronacharya the. dronputra ashwatthama kii duryodhana se mitrataa hui.
 sab rajkumaar hastinapur gaye vahaan duryodhana kii mitrataa karn se hui tathaa use ang naamak rajya diya.
 baad main bhim nen rakshas hidimb kaa vadh kiya or uski bahan hidimba se vivaah kiya, inke putr kaa naam ghatotkuchh tha.
 pandavon kaa vivaah drupad kii kanya draupadi se hua jiske paancho pandavon se paanch putr hue. arjuna kaa vivaah shri krishna kii bahan subhadra se hua, iske putr kaa naam abhimanyu padaa jo garbh se hi yuddh kala main nipun tha.
 chausar main chal se kauravon ne pandavon ke raaj kaaj chin liye tathaa draupadi kaa cheer haran hua. pandavon ko vanvaas diya gaya.
 mahabharat kaa yuddh rajya ko lekar hua. yah 18 dinon tak chalaa jisamen bhagwaan krishna kaa narayani sena kauravon ke saath or bhagwaan khud arjuna ke sarathi bane tathaa arjuna ko shrimad bhagavadgita kaa gyaan diya. is yuddh main bhishma, duryodhana tathaa uske bhai, dron, abhimanyu, ghatotkuchh, shakuni aadi maare gaye. ashwatthama ne draupadi ko putron ko pandav samajhakar maar daalaa tab pandavon ne iske brahman hone ke kaaran iske mastak se mani nikaalkar adhamra chhod diya. abhimanyu or uttara ke putr parakshit kaa janm hua. takshak naag ke dansh se parakshit kii mrityu hui.
 yah kaarykram shuruyaat se hi safal he. yah swaastik pikchars kaa utpaadan he jisamen sanganakon dwaara kai prakaar ke naveen sampadan vidhiyon kaa upyog hua jisase iske team ne ise asli jaisaa bana diya.
 iske utpaadak siddharth kumaar tiwari kii maane to is kaarykram main kul 100 karod laagat ai he tathaa marketing main 20 karod kharch hua.isi ke saath yah dharawahik bhartiya televijan itihaas kaa sabase manhagaa dharawahik ban gaya.
 kishor kalakaar
 adhik - IMDb
 he katha sangram kii. .. ek kores geet he jiske rakshankarta ajay tathaa atul hai tathaa nirdeshak siddharth tiwari hai. yah star plus ke kaarykram mahabharat kaa mukhya geet he. geet main mahabharat ke sabhi mukhya kirdaaron kaa chithran kiya gaya hai. 
 is kaarykram kii logapriyatake kaaran iskaa bhashaantaran kai bhashaaon main kiya gaya he jaise bengali, malayalam, telugu, tamil, indonesian bhashaa or marathi main. iskaa bengali sanskaran star jalasha channel main prasaarit hota he tathaa malayalam eshianet main, telugu sanskaran maa tivi main, tamil sanskaran star vijay main, marathi sanskaran star pravaah main tathaa indonesian eentivi main prasaarit hota he.
