 madhya pradesh ke jhaansi ke datia jile main sthit maa peetambara ke mandir se koi pukaar kabhi ansuni nahin jaati. raja ho yaa rank, maa ke netra sabhi par ek samaan krupa barasaate hai.
 is siddhapitha kii sthapana 1935 main param tejasvi swami ji ke dwaara kii gai. maa peetambara kaa janm sthaan, naam or kul aaj tak rahasy bana hua he. maa kaa ye chamatkaari dham swami ji ke jap or tap ke kaaran hi ek siddh peeth ke rup main deshbhar main janaa jaataa he.
 mandir ke acharya hari om pathak bataate he ki chartubhuj rup main virajman maa peetambara ke ek haath main gada, duusare main pash, tisare main vajra or chauthe haath main unhone rakshas kii jihva tham rakhi he.
 bhakton ke jivan main maa ke chamatkaar ko aae din ghatate dekha ja saktaa he. lekin is darbar main bhakton ko maa ke darshan ek choti si khidki se hi hote hai. darshanathiyon ko maa kii pratimaa ko sparsh karne kii manaahi he.
 mana jaataa he ki maa bagulamukhi hi peetambara devi hai isliye unhen pili vasteen chadhaai jaati hai. lekin maa ko prasann karnaa itnaa aasaan bhi nahin he. iske liye karnaa hota he vishesh anushthan, jisamen bhakt ko pile kapade pahanane hote hai, maa ko pili vasteen chadhaai jaati hai or phir maangi jaati he muraad.
 kehete hai vidhi vidhaan se agar anushthathan kar liya jaae to maa jald hi puri kar detii hai bhakton kii manokamana. maa peetambara ko rajasatta kii devi mana jaataa he or isi rup main bhakt unki aradhana karte hai. rajasatta kii kaamana rakhane vaale bhakt yahaan aakar gupt puja archana karte hai. maan peetambara shatru naash kii adhishthatri devi he or rajasatta prapti main maan kii puja kaa vishesh mahatv hota he.
 mandir main maa peetambara ke saath hi khandeshwar mahadev or dhoomavati ke darshanon kaa bhi saubhaahgya miltaa he. mandir ke daayin ore virajte hai khandeshwar mahadev, jinaki tantric rup main puja hoti he. mahadev ke darbar se baahar nikalate hi das mahavidhyaon main se ek maa dhoomavati ke darshan hote hai. sabase anokhi baat ye he ki bhakton ko maa dhoomavati ke darshan kaa saubhaahgya keval aarti ke samay hi praapt hota he kyonki baaki samay mandir ke kapaat band rahete hai.
 maa peetambara ke vaibhav se sabhi kii manokamana puri hoti he. bhakton ko sukh samruddhi or shanti milti he, yahi vajah he ki maa ke darbar main dur dur se bhakt aate hai, maa kii mahima gaate hai or jholii main khushiyaan bhar kar ghar le jate hai.
