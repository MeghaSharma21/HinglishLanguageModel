 sabhi prakritik vigyaanon main se khagoliki sabase pracheen he. iskaa armbh pragaitihaasik kaal se ho chukaa tha tathaa pracheen dharmik evam mithkeey kaaryon main iske darshan hote hai. khagoliki ke saath falit jyotish kaa bahut hi najdiki sambandh rahaa he or aaj bhi janata dono ko alag nahin kar paati. khagoliki or falit jyotish keval kuch shatabdi pehle hi ek-duusare se alag hue hai.
 pracheen khagolvid taron or grahon ke bich ke antar ko samajhate the. taare shatabdiyon tak lagbhag ek hi sthaan par bane rahete hai jabaki grah kam samay main bhi apane sthaan se hate hue dikh jate hai.
