 dhoorbhaash yaa telephone, doorsanchaar kaa ek upkaran he. yah do yaa kabhi-kabhi adhik vyaktiyon ke bich baatcheet karne ke kaam aata he. vishwa bhar main aajkal yah sarvaadhik prachlit gharelu upkaran he. 
 telephone ke astitv kii sambhaavna sarvapratham sanyukt rajya america ke ailexander graham bel kii is ukti main prakat hui: yadi main vidyudwara kii tivrata ko dhwani ke utaar chadhaav ke anusaar usee prakaar newnaadhik karne kii vyavastha kar paaun, jaisaa dhvanisancharan ke samay vaayu ke ghanatv main hota he, to main mukh se bole gaye shabdon ko bhi telegraph kii vidhi se ek sthaan se duusare sthaan ko sanchaarit kar sakane main samarth ho sakuunga.
 apni isi dharna ke aadhaar par bel ne apane sahaayak thomas watsan kii sahaayta se telephone paddati kaa avishkaar karne ke hetu prayaas aarambh kar diya or ant main 10 march, 1876 i ko ve aisa yantra bana sakane main safal ho gaye jisase unhone watsan ke liye sandesh preshit kiya- mi. watsan, yahan aao. mujhe tumhaari aavashyaktaa he. lagbhag usee samay america main isi sambandh main kuch anya log vidyudvidhi dwaara vagdhvani kaa sancharan karne ke sambandh main prayog kar rahe the or pro. elisha grey naamak vaigyanik ne, bel dwaara apane yantra ko patent karaane kaa prarthanapatr die jane ke keval teen ghante baad hi, apane ek aise hi yantra ko patent karaane ke hetu aavedan kiya. isapar bada vivaad utpann hua or lagbhag 600 vibhinn mukademen bel or grey ke bich chalane ke baad ant main bel kii vijay hui or ve telephone ke vaastavik avishkaarak ke rup main pratishthit hue.
 bel ke anuyaayiyon evam uttaradhikariyon ne america main telephone sanchaarvyavastha kaa prasar kiya. pehle bade bade nagaron main, uske baad ek nagar se duusare nagar ke liye telephone pranaaliyon kii pratishtha hui. kuch varshon ke uparaant american telephone or telegraph company ne bel company se telephone pranali kaa swatv kray kar liya. is company ne drut gati se america main telephone linon kaa jaal bichaane kaa kaary prarambh kar diya.
 telephone pranali kii safalataa ne europe main bhi halchal machaa di. pehle to anek deshon kii sarkaron ne apane deshaa main is pranali ko lagu karne ke prati ghor virakti pradarshit kii, kyonki un sarkaron ne telegraph pranali par apana aadhipaty rakhaa tha or unhen bhay tha ki telephone pranali kii pratishtha se telegraph pranali dwaara honevaali aay par aghat pahunchega. kintu germany or switzraland kii sarkaron ne telephone kii mahan upyogita ko dhyaan main rakhte hue sarkaar dwaara niojit telephone vyavastha apane apane deshon main pratishthit kii. isse prabhavit hokar france, belgium, norge, sweden or denmark ne bhi gramsamaajon tathaa anya tatsadrush gaiyrsarkari sansthaaon ke madhyam se desh ke graamyanchalon main bhi telephone sancharpranali kaa prarambh kara diya.
 great britain ne pehle to apane desh main, uparyukt bhay ke kaaran, telephone sanchaar pranali aarambh karne ke prati koi utsaah nahin pradarshit kiya, kintu san 1880 main british nyaayalayon ke nirnay ke aadhaar par ise dak vibhaag kaa ek ang maan liya. pehle to privet companiyon ko das pratishat railty par telephone pranali kii sthapana evam prasar kaa adhikaar diya gaya, kintu jab naishanal telephone company kaa is vyavsaay main ekadhikaar hone laga to britain kii sarkaar ne dak vibhaag or nagarpalikaon ko is vyavsaay main ukt company kii prabal spardhaa karne kaa nirdesh diya. falswaroop, naishanal telephone company kaa badi haani uthaani padi or ant main baadhya hokar us company ne ek samjhaute dwaara apni sampurna telephone pranali tathaa uskaa swatv 1 janvari, 1912 i0 ko dak vibhag ko hastantarit kar diya. pratham vishwayuddh ke purv tak to telephone sancharpranali kii dasha atyant dayaneey thi, kintu iske uparaant jab great britain kii aarthik sthiti kuch sudrudh hui, to isamen ashrchayajanak pragati hui. 1911 i. main jahaan great britain main keval saat lakh post aanphis telephone the vahaan 1912 i. main unki sankhya badhkar chalis lakh ho gai thi.
 dwitiya vishwayuddh main telephone nirmaan main prayukt honevaali saamagree kaa abhaav hone laga tha. is kaaran swachaalit telephone pranali kii pragati or vistaar kaa kaary avaruddh ho gaya tha, kintu saralata or suvidha kii drushti se atyant mahatvapurn hone ke kaaran vishwayuddh kii samaapti ke saath hi is pranali ke vistaar kaa kaary atyant drut gati se hone laga. isamen yadi 15 mile ke andar hi vaarta kerani ho, to oparator kii aavashyaktaa nahin padati. trunk kaal ke liye bhi swayanchalit pranali kaa vyavhaar karne kaa praytn kiya ja rahaa he.
 telephone yantra main ek preshitr or ek grahi ek vishesh prakaar ke dibbe yaa cese ke andar rakhe hote hai. ek lambii door, jo vastut: pruthgnyast taron kaa ek punj hoti he, us dibbe yaa cese ke andar kii vidyutpranali se telephone set ko jodatii he.
 telephone kaa yah bhaag dhvanurja ko vidyudurja main parinat karata he. isamen uccharit dhwanitarangen ek tanupat main, jiske peeche rakhe hue carbon ke kan paraspar nikat aate or failte hai, teevr kampan utpann karti hai. isse carbon ke kanon main pratirodh kramash: ghatata or badhata rahata he. falswaroop telephone chakra main pravaahit honevaali vidyudwara kii prabalata bhi kam yaa adhik hua karti he. ek second main dhara ke maan main jitani baar parivartan hot he use uski aavriti kehete hai. saadharantaya preshitr 250 se 5,000 chakra prati second tak kii aavritiyon ko sugamawa se preshit kar letaa he or lagbhag 2,500 chakra prati second kii aavriti atyant utkrushtaaapurvak prashit karata he. preshitr evam grahi kii is visheshta ke kaaran hi shrota ko vaktaa kii vaarta thik aisi prathit hoti he maanon vah paas hi kahin bol rahaa he.
 saadhaaran preshitr main ek tanupat hota he, jo siron par atyant dridhtaa se ksaa rahata he. vaktaa ke mukh se prasphutit dhwani vaayu ke madhyam se isapar padati he. uccharit dhwani kii tivrata or mandatha ke anusaar parde par padane vaali vaayu daab bhi ghatati badhati he. carbon kanon par daab main parivartan hone se unka pratirodh bhi usee kram se newnaadhik hua karata he jiske falswaroop vidyudwara bhi dhwani kii tivrata ke anupaat main hi ghatati badhati he. carbon prakashtha kii rachana is prakaar kii jaati he ki carbon kii yantric avabaadha nunatam ho, taaki preshit kii kisi bhi sthiti ke liye ucch adhimishran dakshata praapt ho. abhisht aavriti anukriya praapt karne ke hetu parde ko dohari anunaadi pranali se sanyugmit kar diya jaataa he, to parde ke peeche ek prakoshth, prashitr ekak tathaa ek plastic ke pyaale dwaara nirmit hoti he. ye donon prakoshth bune hue sutron se dhake hue chhidron dwaara sanyojit hote hai. sampurna preshitr tantra vishesh rup se nirmit prakoshth main rakhaa jaataa he.
 grahi ke paraantaritr kaa kaary vidyudurja ko dhvanurja main parinat karnaa hota he. isaki avabaadha praaia: 1,000 chakra prati second ke liye 150 om hoti he.
 grahi tantra praaia: do prakaar ke hote hai: 
  dwidhravi grahi or 
  valay armechar grahi.
 1. armechar, 2. challedaar jhanjhari, 3. paradaa, 4. tanupat, 5. sthaayee chumbak, 6. kudanli, 7. dhruv khand 8. sire kaa patt, 9. dhwaniki pratirodh, 10. varrister tathaa 11. pasch kakshika.
 dwidhruvi grahi to telephone parichaalak ke headphone main laga hota he or valay armechar ucch dakshatawaale telephone grahiyon main hota he. is telephone kii upyogita kaa mukhya kaaran isaki nimna dhwani-avabaadha tathaa vistrut aavriti vistaar ke liye ucch-shaktti-anukriya kii uplabdhi he. is uddeshy kii purti ke liye isamen ek halakaa gumbadakaar paradaa hota he, jo kisi chumbakeey padaarth ke valayakaar armechar se sanyukt hota he. parde main ek chhidr hota he, jo nimna aavriti ko chaan detaa he. yah pardaa ek vidyucchumbak ke saamne telephone kii shrotrika par laga hota he. vidyucchumbak par patale taar kaa ek kudanli lapeti rahati he. vidyucchumbak or pardaa uparyukt marmechar dwaara paraspar sambandhit hote hai. dhwanitarangon dwaara prabhavit parivarti vidyudwara vidyucchumbak main hokar guzarati he, jisase chumbakeey kshetra main bhi usee kram se nunata or adhikta hua karti he. isse paradaa bhi vidyucchambak kii ore kam or adhik khinchataa rahata he or is prakaar usamen teevr kampan utpann hota he. parde ke kampan se vaayu main pun: dhwanitarangen utpann hoti hai, jo thik waisi hi hoti hai jaisi duurastha preshitr main vaktaa dwaara uccharit dhwani se utpann hoti hai.
 telephone linon kaa kaary preshitr se grahi tak sanvaadon kaa vahan karnaa he. prarambh main is hetu lohe ke taron kaa upyog kiya jaataa tha, kintu ab taanbe ke taron kaa vyavhaar hota he, kyonki tanba lohe kii apeksha uttam vidyucchalak hota he or ksheen vidyudwara ko bhi apane main se pravaahit hone detaa he. telephone line prayek telephone ko ek kedriya karyaalay se sanyojit karti hai, jise telephone centre kehete hai. isi prakaar ve nagar ke ek centre ko duure kendron se tathaa ek nagar ke mukhya centre ko duusare nagar ke mukhya centre se jodatii hai. saadharantaya telephone line dharti se upar, khambhon ke sahare, ek sthaan se duusare sthaan tak jaati he, kintu ab vyast nagaron main jahaan telephone vyavastha kaa jaal sa fail gaya he bhumishth cabalon ke rup main inhen joda ja rahaa he. ek bhumishth cabel main 4,000 telephone ke taar rakhe jate hai.
 bahut lambii duriyon ko paar karanevaali telephone taron kii pranaaliyon main nirvaat nalikaay athwa electronic nalikaay, jinhen tapayanic nalikaay kehete hai, laga di jaati hai. inkaa kaary lambii duuri paar karne par, kshinpraia ho jane vaali vidyudwara kii prabalata ko pravardhit karnaa hota he. iske kaaran telephone cabalon main bahut patale taron ko pratyukt kar sakna sambhav ho gaya he or parinamswaroop ek keval main adhik sankhya main taar rakhe ja sakate hai. telephone taron main vidyudwara kii prabalata sthir rakhane ke liye bhaaran kundali kaa bhi praaia: upyog kiya jaataa he.
 ucch aavritiwali prayavarti dhara ke upyog se telephone pranali main ek anya mahatvapurn vikaas hua he. telephone vaarta dwaara utpann honevaali vibhinn prakaar kii tarangon ko sanyukt karke prayavarti dhara ek vaahak dhara ko janm detii he. kendriya sangrahi stesan par un vibhinn prakaar ke sanketatarangon kii is dhara main se "chhantai" hoti he or tab unhen unke uchit sthaan ko preshit kiya jaataa he.
 uparyukt angon ke atirakt telephone pranali main switch patt bhi ek mahatvapurn ang hota he. isaki sanrachana atyant jatil hoti he or yah aadhunik yantrakala or ejineering kaushal kaa ek utkrisht namoona he. yah kedriya telephone centre main rahata he. sabhi telephone isse sambandhit hote hai. prayek telephone ke number is patt par likhe rahete hai or prayek nambar ke upar ek chota sa balb laga hota he. jab aap telephone uthaate hai to yah balve jal uthta he or iske sanmukh baitha hua telephone oparator ek plag dwaara apane headphone kaa sambandh aapke telephone se sthapit karata he. aapse vaanchit telephone number gyaat karke vah aapke telephone kaa sambandh us telephone se sthapit karata he or apane saamne lage hue batan ko dabaakar us duusare telephone kii ghanti bajaata he. is prakaar vah duusare sthaan ke vyakti ko soochna dekar aap donon kii vaarta prarambh karata he. yadi duusare telephone kaa sambandh us centre se nahin hota to vah us kedra se, jahaan se vaanchit telephone kaa sambandh hota he, aapke telephone kaa sambandh jodta he or vahaan se aapke telephone kaa sambandh vaanchit telephone ke saath purvokt vidhi se sthapit kara diya jaataa he.
 grahi evam preshitr vyavasthaayen uparyukt saadhaaran telephone ke sadrush hote hue bhi, dial telephone main vaktaa evam shrota ke bich sidhaa sampark sthapit karne kii atirikt visheshta hoti he. telephone yantra ke upree bhaag main ek vrittakar dial hota he, jisaki paridhi par shunya se 9 tak ke ank kram se ankit hote hai. iske upar ek vrittakar chakra ghumta he, jisaki paridhi par das bade bade chhidr is prakaar bane hote hai ki sthir avasthaa main prayek chhidr dial ke kisi vishesh ank ke upar padataa he. yah chakra ek kendriya aksh ke chaaron ore ghurnan karata he. thodaa sa ghumaakar chhod die jane par, yah pun: apni praarambhik avasthaa main waapas aa jaataa he. grahi ko telephone set par se uthaakar vaktaa apane vaanchit telephone ke number ke pratham ank ke upar vaale chhidr main ungali daalata he or chakra vahaan tak ghuma le jaataa he jahaan use ruk janaa padataa he. ungali hataa lene par chakra pun: apni praarambhik sthiti main aa jaataa he. is prakaar vah kram se abhisht telephone ke number ke prayek ank chhidr main baari baari se ungali daalkar chakra ko ghumata or chodta he. jab chakra choda jaataa he to vah karr karr kii anek laghu dhvaniyaan utpann karata hua waapas lautataa he. yah dhwani telephone se janevaali vidyutddhara ko prabhavit karti he or isse kedriya karyaalay main sthit switchen band hoti hai. jab prayek ank se sambandhit switchen band hoti hai tab abhisht telephone se sambandh sthapit hota he. yadi abhishth telephone vyast hoga to aapkaa siti kii si dhwani sunai degi. yadi aapane galat number dial kiya to duusare prakaar kii dhwani sunai degi. dial telephonon kaa adhik duriyon ke liye upyog nahin kiya jaataa.
