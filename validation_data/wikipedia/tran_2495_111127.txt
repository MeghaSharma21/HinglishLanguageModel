 elliod yaa eliyad â€” pracheen unani shastreey mahakavy he, jo europe ke adikavi homer kii rachana maani jaati he. iskaa namakaran ilian nagar ke yuddh ke varnan ke kaaran hua he. samgr rachana 24 pustakon main vibhakt he or isamen 15,693 panktiyaan hai. elliod main try rajya ke saath greek longo ke yuddh kaa varnan he. is mahakavy main try ke vijay or dhwans kii kahani tathaa unani vir eklis ke virtv kii gaathaayen hai.
 sankshep main is mahakavy kii kathavstu is prakaar he : ilian ke raja prium ke putr paris ne sparta ke raja menelouse kii patni param sundari hellen kaa uske pati kii anupasthiti main apharan kar liya tha. hellen ko pun: praapt karne tathaa ilian ko dand dene ke liye menelouse or uske bhai aagaamemnan ne samast greek raajaaon or saamanton kii sena ekatra karke ilian ke viruddh abhiyaan aarambh kiya. parantu is abhiyaan ke uparyukt kaaran or uske antim parinaam, arthath ilian ke vidhwans kaa pratyaksh varnan is kavy main nahin he. iskaa aarambh to greek shivi main kavy ke nayak ekiles ke rosh se hota he. agamemnan ne suryadev apollo ke pujari kii putree ko balaatkaarpurvak apane paas rakh choda he. parinamat: greek shivi main mahamari faili hui he. bhavishyadrashtaa kalks ne batalaaya ki jab tak pujari kii putree ko nahin lautaaya jayega tab tak mahamari nahin rukegi. agamemnan badi kathinaayee se iske liye prastut hota he par iske saath hi vah badale main ekilies ke paas se ek duusari beti briseis ko chin letaa he. ekilies is apmaan se kshubdh or rusht hokar yuddh main na ladane kii pratigya karata he. vah apni mirmidan sena or apane mitra patroklas ke saath apane deron main chalaa jaataa he or kisi bhi manuhaar ko nahin sunata. parinamat: yuddh main agamemnan ke paksh kii kirakiri hone lagati he. greek sena bhagkar apane shivi main sharan leti he. paristhitiyon se vivash hokar agamemnan ekilies ke paas apane doot bhejtaa he or uske rosh ke nivaaran ke liye bahut kuch karne ko taiyaar ho jaataa he. parantu ekilies kaa rosh dur nahin hota or vah duusare din apane ghar laut jane kii ghoshnaa karata he. par vastav main vah agamemnan kii sena kii durdasha dekhne ke liye tehra rahata he. kintu uskaa mitra patroklas apane paksh kii is durdasha ko dekhakar ko dekhakar khiz uthta he or vah ekilies se yuddh main ladane kii ajna praapt kar letaa he. ekilies usko apana kavach bhi de detaa he or apane mirmidan sainikon ko bhi uske saath yuddh karne ke liye bhej detaa he. patroklas ilian kii sena ko khaded detaa he par swayan ant main vah ilian ke maharathi hektar dwaara maar daalaa jaataa he. patroklas ke nidhan kaa samachar sunakar ekilies shok or krodh se pagal ho jaataa he or agamemnan se sandhi karke naveen kavach dhaaran kar hektar se apane mitra kaa badla lene yuddh kshetra main pravisht ho jaataa he. ekilies se yuddh aarambh karte hi pasa palat jaataa he. vah hektar ko maar daalata he or uske pair ko apane rath ke pichley bhaag se baandhakar uske sharir ko yudhakshetra main ghaseetata he jisase uskaa sir ghul main ludhakta chalata he. iske pashchaat patroklas kii antyeshti bade thaat baat ke saath kii jaati he. ekilies hektar ke shav ko apane shivi main le aata he or nirnay karata he ki uskaa sharir khand-khand karke kutton ko khilaa diya jaae. hektar kaa pita ilian raja prium uske shivi main apane putr kaa shav praapt karne ke liye upasthit hota he. uske vilaap se ekilies ko apane pita kaa samaran ho aata he or uskaa krodh dur ho jaataa he or vah karunaa se abhibhoot hokar hektar kaa shav uske pita ko de detaa he or saath hi saath 12 din ke liye yuddh bhi roak diya jaataa he. hektar kii antyeshti ke saath eliyad kii samaapti ho jaati he.
 kuch hastlikhit pratiyon main eliyad ke ant main ek pankti is aashay kii milti he ki hektar kii antyeshti ke baad amejan naamak nari yoddhaon kii rani panthesilia prium kii sahaayta ke liye ai. isi sanket ke aadhaar par smarna ke quintus naamak kavi ne 14 pustakon main eliyad kaa poorak kavy likhaa tha. aadhunik samay main shri arvind ghosh ne bhi apane jivan kii sandhya main maatrik vrutt main ilian naamak eliyad ko purna karanevaali rachana kaa angreji bhashaa main aarambh kiya tha jo puri nahin ho saki. navam pustak kii rachana ke madhya main hi unki chirsmadhi kii uplabdhi ho gai.
 eliyad main jis yug kii ghatnaon kaa ullekh he usko virayug kehete hai. shliman or defelt ko try nagar kii khudaai ke pashchaat is yug kii satyata nirvivaad siddh ho chuki thi. i.pus. 13veen or 13 shatabdiyaan is yug kaa kaal maani jaati hai. par eliyad ke rachanakaal kii seemayen i.pus. naveen or saatvin shatabdiyaan hai. homer kii rachanaaon se sambandh rakhanevaali samasyaayen atyant jatil hai. ek samay homer ke astitv tak par andeh kiya jane laga tha. par ab sthiti adhik anukool ho chali he, yadhyapi ab bhi homer ke mahakavy ek vikascram kii charam parinti maane jate hai jinamein ek lokottar pratibha kaa kaushal spasht lakshith hota he.
 eliyad main mahakavy kii drushti se saralata or kavikarm kaa abhootpurv saamanjasy he. niti kii drushti se asaadhaaran kaam or krodh ke vidhwanskaari parinaam kaa pradarshan jaisaa is kavy main hua he vaisaa anyatra mushkil se milegaa. iske purush paatro main agamemnan, ekilies, patroklas, menelouse, prium, paris or hektar ullekhneey hai. stri paatro main hellen, hecuba, andromaco ityadi mahaan hai. yuddh main manushya or devtaa sabhi bhaag lete hai, kahin manushya gunon main devataaon se unche uth jate hai to kahin devtaa log maanviya durbalataaon ke shikaar hote drushtigochar hote hai evam parihaas ke paatr banate hai. bhartiya mahakavyon ke saath eliyad kii anek baaten mail khaati hai, jinamein hellen kaa apharan or ilian kaa dahan sita-haran or lankadahan se spasht saadrishy rakhte hai. sambhavat: isi kaaran megasthaneez ko bharat main homer ke mahakavyon ke astitv kaa bhram hua tha.
 homer ke anuwaad bahut hai parantu uskaa anuwaad, jaisaa prayek ucch koti kii moulik rachana kaa anuwaad hua karata he, ek samasya he. yadi anuvadak saralata par drushti rakhata he to homer ke kavitv ko ganvaa baithta he or kavitv ko pakadana chahta he to saralata kafoor ho jaati he.
 is mahakavy kaa europe kii har bhashaa main anuwaad hua he. padya or gadhy donon main anek anuwaad hue hai. kai bhartiya bhashaaon main bhi 'elliod' tathaa 'odissi' donon ke anuwaad hue hai. bangla main ek se adhik anuwaad ho chuke hai. prakhyat kavi micel madhusudan dutt dwaara elliod kaa bangla main kiya gaya pehla parantu adhuraa anuwaad 1941 isvi main prakashit hua. yogendranath kavyavinod ne elliod kaa padyanuwaad 1902-08 i0 or gadyanuwaad 1911 isvi main prakashit karavaaya tha. kalantar main elliod or odissi ke bangala main or bhi kai anuwaad hue. tamil main bhi anuwaad ho chukaa he.
 'elliod' kaa pratham hindi anuwaad 2012 i0 main prakashit hua. ek uttam anuwaad ke liye aavashyak parishram karke anuvadak ramesh chandra sinha ne yah kaary sampann kiya. unani sahitya, myth, itihaas, dharm or darshan ke adhyayan main anek varsh lagaakar elliod kaa hindi gadyanuwaad sampann hua he.
 This is an oil painting of the Goddess Thetis dipping her son Achilles into the River Styx, which runs through Hades. In the background, the ferryman Charon can be seen taking the dead across the river in his boat. The scene was painted by Peter Paul Rubens around 1625.
 This is a fresco of Paris abducting Helen by force. It is painted on a wall inside a villa in Venice, Italy.
 This is a drawing of the Greeks leaving their hiding place inside the Trojan Horse in order to attack Troy. The drawing is based on an oil painting by Henri Motte.
