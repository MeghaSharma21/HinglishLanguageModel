 penallope cruge sanches, jinhen penallope cruge ke naam se janaa jaataa he, ek spanish abhinetri hai. unhen jaimon jaimon, da girl of yor dream evam bel ipoke jaisi kai filmon ke liye yuva abhinetri ke taur par kaaphi aalochanatmak saraahna mili he. unhone blo, vanilla ski, vicky christina barcelona evam nine jaisi kai america filmon main bhi abhinay kiya he. vah sambhawatah, prasiddh spanish nirdeshak pedro almodover dwaara banaai gayi filmein brokene ambreses, walvar evam ol about maai madar aadi main apane abhinay ke liye sabase adhik jaani jaati hai. 
 cruge ko teen goyaa, do europea film aword tathaa kaan film samaaroh main sarvshereshth abhinetri ke aword se sammanit kiya gaya he. 2009 main, unhone vicky christina barcelona main apni bhoomika ke liye sarvshereshth sah-abhinetri kaa ek academy puraskaar, ek goyaa tathaa ek bft puraskaar jeeta. vah spain kii pehali mahila auskar vijeta hai evam jose pherar, rita moreno, benishio del toro, anthony queen evam spain ke saathi jevier burdem ke baad auskar jeetne vaali chhathi spanish hasti ban chuki hai.
 penallope cruge sanches kii paidaaish alcobendas, community of madrid, spain main hui. inaki mata ankarna sanches ek hair dreser evam nijee prabandhak thim tathaa pita adwardo cruge ek footkar vikreta va vaahan mechainic the. apane shishav se hi vah ek jabardast adaakara thi or apane parivaar ke manoranjan ke liye tivi vigyapanon ke abhinay kii nakal kiya karti thi. shuru main, cruge ne nrity par apana dhyaan kendrit kiya. spain ke neshnal consarvetary main nau saal tak shastreey baile seekhney ke baad unhone pramukh nartakon ke adheen apana prashikshan jari rakhaa. unhone angela garido ke saath spanish baile kaa teen saal kaa prashikshan liya. unhone raul cabelero ke saath jaiz nrity kaa bhi prashikshan liya evam madrid ke christina rota skool main padhai kii. 15 varsh kii umr main, ek tallent agency audishan main 300 se adhik ladakiyon ko pachhaadne ke baad unka ek or rujhaan badha.
 mecano naamak ek spanish singhpop group ke liye "laa phuerza del destino" video main aane ke baad cruge ko pehali prasiddhi hasil hui. baad main, isi group ke ek sadsy naacho kaano ke saath ek unka ek rishta shuru hua. unhone kishoron ke liye dikhaae jane vaale kaarykram laa quinata march main tivi prastota kaa kaam kiya, seri rose naam kii ek kaamuk francisi tivi dharawahik main unke kaam se unhen shuruaati pahchaan mili. ek kadi main unhone ek andhi veshya kaa kirdaar nibhaayaa tha evam ek anya kadi, jo ek kamedi thi, main yuva rais aurat kaa kirdaar nibhaayaa jo yuva rais aadmi hone kaa naatak karti he. 1994 main unhone naacho kaano ke video "el waltz de los lokos" kaa nirdesan bhi kiya.
 cruge kii pehali badi filmein thim jaimon, jaimon evam bele ipoke, jisane videshi bhashaa kii film kaa academy aword jeeta; apni pehali film main unki umr 16 varsh thi. 1997 main, unhone sophia pengiya ke rup main adwardo noriyegaa ke saath ailegendro amenabaar dwaara nirdeshit 'open yor aaiz ' main abhinay kiya, jabaki 1999 main ve pedro almodover kii film ol about maai madar ' main nazar aayin, jisane videshi bhashaa kii filmon kii shrenee main academy aword bhi jeeta. san 2000 main ve ol da prity haurces ' main mat damon ke saath dikhin.
 cruge ke liye, varsh 2000 kaa shuruuaati daur ausat darje kii samiksha evam mishrit vyavsaayik safalataa vaala rahaa. varsh 2001 ke ant main, ve vanilla ski ' naamak film main nazar aayin jo 'open yor aaiz ' kii hollywood rimek thi. varsh 2004 main europe laut kar cruge ne film dont move ' main abhinay karne ke liye italvi sikhi. unhone apni bhoomika ke liye samikshakon kii prashansa batori evam auskar ke samatuly david di donnatelo naamak italvi aword jeeta.
 varsh 2006 main unhone salama hyek ke saath film bandidas main abhinay kiya. usee varsh, cruge ko pedro almodovers kii film walvar main apane abhinay ke liye behad acchhee samikshaayen milin. kaan film samaaroh, 2006 main unhone apane paanch sah-kalakaaron ke saath sarvshereshth abhinetri ke aword kii saajhedaari kii evam mukhya bhoomika main sarvshereshth abhinetri kii shrenee main unka namakan golden globe, screen actors gild aword, bft aword tathaa academy aword ke liye aayaa. in namakanon ke baad ve pehali aisi spanish abhinetri ban gayin, jinka namakan sarvshereshth abhinetri kii shrenee main academy aword ke liye aayaa ho.
 may 2007 main, yah ghoshnaa kii gayi ki penallope va unki bahan monica barcelona aadhaarit fishan chen mango ke liye ek 25-pis sangrah kii dizine banaayengi. 7 july 2007 ko, cruge ne live arth main prastuti kii. varsh 2007 ke ant kii ore, unhone jome di liguana dwaara nirdeshit apane bhai ke pratham ekal 'kosas kyuu konter' naamak video main kaam kiya. isamen ve apane mitra mia mastro evam apni bahan monica ke saath thim. cruge ne pehle fishan ke liye apni gahari ruchi dikhaai thi evam ve lorial tathaa uske "telescopy" muskara ke liye modelling karti hai. 
 varsh 2008 main, cruge apane spanish saathi isabel koicouet kii film 'elegi ' main sar ben kingsle ke saath nazar aayin, jisamen unhen ek angrezi bhashi kirdaar nibhaane ke liye samikshakon kii baari prasansha mili. yah film philip roth kii da daaing animal naamak kahani par aadhaarit thi. apane abhinay ke liye unka namakan golden satelit aword ke liye kiya gaya. usee varsh baad main, unhone boodi ellen ke vicky christina barcelona ' main jevier burdem kii, dimagi rup se asthir, purv patni maaria elena kii bhoomika nibhaai. unke is abhinay ko samikshakon kii baari prashansa mili. is kirdaar ke liye, cruge ko academy aword kaa apana doosraa namakan praapt hua evam baad main sarvshereshth sahaayak abhinetri kaa aword jitkar ve academy aword jeetne vaali duusari spanish kalakaara ban gayin. iske ek varsh baad unke premi jevier burdem ne no country for old main ' ke liye ye aword hasil kiya. vah academy aword jeetne vaali pehali spanish abhinetri evam robert di nero evam ingrid bergamen ke alaava, do bhinn bhashaa bolne vaali ek bhoomika ke liye auskar jeetne vaali ekmaatr abhinetri ban gayin. auskar ke alaava, cruge ne 'vicky christina barcelona' main apane kirdaar ke liye sarvshereshth sahaayak abhinetri kaa bft, da independent spirit aword, da neshnal board of rivyuu aword evam da neuyork film critics sarkal aword jeeta. unhen apane kirdaar ke liye golden globe evam screen actors gild kaa namakan bhi hasil hua. 
 cruge ne punah pedro almodover kii film brokene ambraces ' main kaam kiya, jo navambar 2009 main america main release hui. unhen sangitamay nine ' ke film sanskaran main, sophia loren, judy dench, danniel de-louis, nichole kidman evam merian kotilord aadi anya auskar vijetaon ke saath chapa bhi gaya tha. 
 cruge kaa ek chota bhai adwardo, jo ek gayak he, evam ek choti bahan monica he.
 cruge varsh 2000 se shaakaahaari hone kaa daawa karti hai. ve chaar bhashaaen, spanish, italvi, francisi evam angreji bolti hai. cruge ne charity ke liye apana kaaphi samay va dhan bhi daan kiya he. varsh 1997 main unhone do maheenon tak uganda main swayamsevi kaa kaam kiya.
 cruge kii parvarish ek catholic ke rup main hui thi lekin ab ve apane aapako buddha dharm se adhik judaa hua mahasoos karti hai. 'vanilla ski ' main tom cruge ke saath kaam karne ke baad un donon ke bich teen varsh kaa rishta bana, jo janvari 2004 main samaapt ho gaya. us dauraan, unhen or cruise ko hollywood main dharmik aandolan ke sthanon par vibhinn girjagharon main jate dekha gaya tha or aisi atakalein bhi prakashit honen lagi thim ki cruise ne cruge ko carch main shaamil hone ke liye raji kar liya tha.
 farvari 2005 main 'sahaara ' ke filmakan ke baad mathew mixonhe ke saath unka prem sambandh shuru ho gaya. may 2006 main, un donon ne pipal ' main ek sanyukt ghoshnaa release kii ki "unhone ek dampatti ke rup main kuch samay kaa avkaash lene kaa faisla kiya he." usee varsh baad main unhone yah ghoshnaa kii ki "ve ab antarang nahin rahe evam is vaqt unke liye ek duusare se alag ho janaa hi sabase uchit faisla he." varsh 2007 se unka prem sambandh abhinayta jevier burdem se he; ye donon jaimon, jaimon ', live flesh ' tathaa 2008 main vicky christina barcelona ' main ek saath nazar aaye the.
 april 2007 main, jab cruge akeli thim to unhone kaha tha ki ve bhavishya main bacchon kii tamanna rakhti hai evam ve god lene kii zaroorat bhi mahasoos karti hai. cruge ne 'maari cleyar ' ke spanish sanskaran ke april ank main kaha - "beshaq main bachche chaahati hum. main apane bachche chaahati hum, lekin saath hi god bhi lenaa chaahati hum. kuch dinon se mujhe aisa mahasoos ho rahaa he ki agar main baccha god na luun, to meri zindagi adhuri rah jaayegi."
 imagin foundation awords 
 amtivi movie awords 
 eneesipi image awords 
 ondas awords 
 peniscola hasya chalchitr samaaroh 
 saanchaa:AcademyAwardBestSupportingActress 2001-2020
