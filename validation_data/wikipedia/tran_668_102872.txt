 glissrin yaa glicrol ek carbonic yogic he. yah tel or vasa main paaya jaataa he. yah rangahin, gandhhin evam shyaan drav he jiskaa prayog aushadhi nirmaan main bahutayat se hota he. glissrol main teen jalpremi hydoxil samooh hote hai jo isaki jal main vileyata ke liye uttaradaayi hai tathaa inhen hydroxil samoohon ke kaaran hi yah yah nami-shoshak hota he. glissrol bahut se lipids kaa mukhya ghatak he. yah swaad main meetha-meetha evam kam vishaaktata vaala hota he.
 sabun or vasa amlon ke nirmaan main tel or vasa kaa sabunikaran se upjaat ke rup main glissrin praapt ho saktaa he. tel or vasa ko yadi ati-tapt bhaap se vighatit kiya jaay to apekshaya shuddh glissrin praapt hota he. sharkaraaon ke daai-sodium sulphite kii upasthiti main yeast dwaara kinavan se alcohol ke saath-saath glissrin acchhee maatra main praapt hua he. isamen kuch acetaldihide, dash pratishat tak, banataa he. sharkaraaon kaa 20 se 25 pratishat glissrin main parinat ho jaataa he.
 tel or vasa ke sabunikaran dwaara sabun ke nirmaan main upjaat ke rup main ek jaleey vilyan praapt hota he, jise "meetha jal" kehete hai. meetha jal ko haddi ke koyale se upachaarit kar bhaap dwaara aswan se jo jaleey asut praapt hota he uske sandran se shuddh glissrin praapt ho saktaa he. par aisa glissrin visphotak ke liye acha nahin samajha jaataa. ati tapt bhaap ke vighatan se athwa sharkaraaon ke kinvan se praapt glissrin hi visphotak ke liye uttam hota he.
 glissrin kaa sanshleshan bhi prayogshaalaon main hua he. usase nishchit rup se pataa lagata he ki yah alcohol varg kaa yogic he or isamen teen hydraxil samooh vidyaman hai . isse iske sanghatan main koi andeh nahi rah jaataa.
 glissrin tel sa gadha paardarshak drav he. swaad main meetha hota he. 15 degree sein. par iskaa aapekshik gurutv 1.265 he. saamaanya dabaav par yah 290 degree sein. par or 12 mi. me. dabaav par 170 degree sein. par ubalata he. 0 degree sein. par yah dhire dhire jamkar thos paardarshak manibh rup main ho jaataa he, jo 17 degree 0 sein. par pighalta he. jal or alcohol main yah purna mishray hota he, par ether main aviley.
 kshar or dhaatuon ke hydraxidon ke saath yah glissret banaata he or amlon ke saath aster. tel or vasa glissrin or vasa-amlon ke aster hai. nitric amla ke saath yah nitric amla kaa aster banaata he, jise ashuddh naam nitro-glissrin diya gaya he. vastut: yah nitro yogic nahin he. nitro-glissrin bade mahatv kaa yogic he. yah badi maatra main visphotakon ke nirmaan main prayukt hota he. glissrin kaa adhik bhaag isi main khapata he. thodi maatra main nitro-glissrin aushadhiyon or vishanirmaan main bhi prayukt hota he.
 glissrin kii ek visheshta iskaa na sookhna he. jis padaarth main yah daalaa jaataa he, vah vaayu main sadaa bhigaa hi rahata he. is kaaran iskaa upyog juute tathaa fountain pen, duplicator, thappe or mudran kii syaahiyon tathaa plastic aadi banane main hota he.
 khaadya samagriyon or peyon ke sangrakshan main bhi glissrin bahumoolya siddh hua he. chamada glissrin ko purnataya avashoshit kar letaa he. is kaaran malaham, charmalep, kaantivardhak angaraag, prashaadhan powder aadi main iskaa vyavhaar hota he. brake or jaleey preson main jal ke sthaan par glissrin kaa upyog hota he. gasametre main yah bharaa jaataa he. glissrin or pani kaa vilyan na jald jamata he or na jald udwashit hota he. is kaaran vayuyanon main pratihimayak drav ke rup main iskaa vyavhaar hota he. vastravyavsaay main bhi kuch glissrin khapata he.
 . carbon ke rasinic yogicon ko carbonic yogic kehete hai. prakruti main inaki sankhya 10 lakh se bhi adhik he. jivan paddati main carbonic yogicon kii bahut hi mahatvapurn bhoomika he. inamen carbon ke saath-saath hydrogen bhi rahata he. aitihaasik tathaa parampara gat kaarnon se kuch carbon ke yogakon ko carbonic yogicon kii shrenee main nahin rakhaa jaataa he. inamen carbondioxide, carbon monooxide pramukh hai. sabhi jaev anu jaise carbohydrate, amino amla, protein, arene tathaa diene carbonic yogic hi hai. carbon or hydrogen ke yogico ko hydrocarbon kehete hai. methen sabase chote anusutra kaa hydrocarbon he. ethane, propen aadi iske baad aate hai, jinamein kramash: ek ek carbon judata jaataa he. hydrocarbon teen shreniyon main vibhajit kiye ja sakate hai: ethane shrenee, ethilin shrenee or asitilin shrenee. ethane shrenee ke hydrocarbon santrupt hai, arthath inamen hydrogen kii maatra or badhaai nahin ja sakati. ethilin main do carbonon ke bich main ek dwibandh he, asitilin main trigun bandha vaale yogic asthaayee hai. ye aasaani se oxikrut evam hellojanikrut ho sakate hai. hydrocarbonon ke bahut se vyutpann taiyaar kiye ja sakate hai, jinke vividh upyog hai. aise vyutpann chloride, bromide, iodide, alcohal, sodium alcoxide, amin, maracaptain, nitrate, nitrite, nitrite, hydrogen phosphate tathaa hydrogen sulphate hai. asatrupt hydrocarbon adhik sakriy hota he or anek abhikaarakon se sanyukt ha saralata se vyutpann banaata he. aise anek vyutpan audyogic drushti se bade mahatv ke siddh hue hai. inase anek bahumoolya vilaayak, plastic, kriminashak oshadhiyaan aadi praapt hui hai. hydrocarbonon ke oxikaran se alcodaul ether, kitone, aldihide, vasa amla, aster aadi praapt hote hai. alcodaul praathmik, dwitiyak or tritiyak ho sakate hai. inke aster drav sugandhit hote hai. anek sugandhit dravya inase taiyaar kiye ja sakate hai. isi prakaar glicrin ko bhi vibhinn prayogon main liya ja saktaa he.
