 dhara 370 bhartiya samvidhan kaa ek vishesh anuchhed he jiske dwaara jammu evam kashmir rajya ko sampoorn bharat main anya rajyon ke mukaable vishesh adhikaar athwa praapt he. desh ko azaadi milane ke baad se lekar ab tak yah dhara bhartiya raajnneeti main bahut vivaadit rahi he. bhartiya janata party evam kai rashtravaadi dal ise jammu evam kashmir main vyaapt algaavvaad ke liye jimmedaar maanate hai tathaa ise samaapt karne kii maang karte rahe hai. bhartiya samvidhan main asthaayee, sankramanakalin or vishesh upabandh sambandhi bhaag 21 kaa anuchhed 370 jawaharlal nehru ke vishesh hastkshep se taiyaar kiya gaya tha. swatantra bharat ke liye kashmir kaa mudda aaj tak samasya bana hua he.
 1) dhara 370 apane bharat ke samvidhan kaa ang he.
 2) yah dhara samvidhan ke 21wein bhaag main samavisht he jiskaa sheershak he- â€˜asthaayee, parivartaneey or vishesh praavdhaanâ€™ . 
 3) dhara 370 ke sheershak ke shabd hai - jammu-kashmir ke sambandh main asthaayee praavdhaan . 
 4) dhara 370 ke tahat jo praavdhaan he unamem samay samay par parivartan kiya gaya he jinka armbh 1954 se hua. 1954 kaa mahatva is liye he ki 1953 main us samay ke kashmir ke vajeer-e-ajam shaikh mohammad abdulla, jo jawaharlal nehru ke antarang mitra the, ko giraftaar kar bandi banaaya tha. ye saare sanshodhan jammu-kashmir ke vidhansabha dwaara paarit kiye gayi hai.
 sanshodhit kiye huye praavdhaan is prakaar ke hai- 
 is dhara kaa ek parantuk bhi he. vah kahata he ki iske liye rajya kii samvidhan sabha kii manyata chaiye. kintu ab rajya kii samvidhan sabha hi astitv main nahin he. jo vyavastha astitv main nahin he vah kargar kaise ho sakati he?
 jawaharlal nehru dwaara jammu-kashmir ke ek netaa pan premnath bajaj ko 21 agast 1962 main likhe huye patr se yah spasht hota he ki unki kalpana main bhi yahi tha ki kabhi na kabhi dhara 370 samaapt hogi. pan nehru ne apane patr main likhaa he- 
