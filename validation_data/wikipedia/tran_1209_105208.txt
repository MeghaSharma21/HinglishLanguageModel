 chandpurgadhi uttrakhand ke 52 gadhon main ek prasiddh garh tha, aali gaanv isi garh ke antargat aata he. aaj chandpurgadhi ek alag sthaan he jo hameshaa se or aaj bhi prakritik soundarya tathaa paryatak sthal ke liye aakarshan kaa kedra bana hua hai or najaane kitne asulajhe rahasy apane garbh main samaaye huye hai yah karnaprayag kaa nikatavarti aakarshan he. yah uttarakhand rajya main padataa he. gadhwal kaa praarambhik itihaas katyuri raajaaon kaa he, jinhone joshimath se shashan kiya or vahaan se 11veen sadi main almoda chale gayi. gadhwal se unke hatane se kai chote gadhpatiyon kaa udai hua, jinamein panvar vansh sabase adhik shaktishaalee tha jisane chandpurgadhi se shashan kiya. kanak paal ko is vansh kaa sansthaapak mana jaataa he. usne chandpur bhanu pratap kii putree se vivaah kiya or swayan yahan kaa gadhpati ban gaya. is vishay par itihaaskaaron ke bich vivaad he ki vah kab or kahaan se gadhwal aayaa.
 kuch logon ke anusaar vah varsh 688 main malwa ke dhara nagari se yahaan aayaa. kuch anya matanusaar vah gujjar desh se varsh 888 main aayaa jabaki kuch anya bataate he ki usne varsh 1159 main chandpurgadhi kii sthapana kii. unke evam 37wein vanshaj ajay paal ke shashan ke bich ke samay kaa koi adhikrut ricard nahin he. ajay paal ne chandpurgadhi se rajdhani hataakar 14veen sadi main devalgarh varsh 1506 se pehle le gaya or phir srinagar .
 yah ek tathy he ki pahari ke upar, kile ke avshesh gaanv se ek kilometre khadi chadhaai par hai jo gadhwal main sabase puraane hai tathaa dekhne yogya bhi hai. avshesh ke aage ek vishnu mandir he, jahaan se kuch varsh pehle murti chura lee gayi. deevaaren mote pattharon se bani he tathaa kai main aalaaen yaa katkar diya rakhane kii jagah bani he. farsh par kuch chakrakaar chhidr hai jo sambhavat: okhliyon ke avshesh ho sakate hai. atkinson ke anusaar kile kaa kshetra 1.5 acre main he vah yah bhi bataata he ki kile se 500 feet neeche jharne par utarane ke liye jameen ke neeche ek rasta he. isi raste se dainik upyog ke liye pani laayaa jaataa hoga. atkinson bataata he ki pattharon se kate vishaal tukdon kaa istemaal kile kii deevaaron ke nirmaan main hua jise kuch dur doodh-kii-toli kii khule khaanon se nikaala gaya hoga. kaha jaataa he ki in pattharon ko pahari par le jane ke liye do vishaal bakron kaa istemaal kiya gaya jo shikhar par pahunchakar mar gayi.
 yah smarak abhi bhartiya puratathvik surveykshan kii dekh-rekh main he.
