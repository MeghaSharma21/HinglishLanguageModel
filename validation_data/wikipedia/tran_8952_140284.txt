 moulana mohammad jilaluddin rumi farsi sahitya ke mahatvapurn lekhak the jinhone masanvi main mahatvapurn yogadan kiya. inhone sufi parampara main nartak saadhuo kii parampara kaa sanvardhan kiya. rumi afghanistan ke mul nivasee the par madhya turki ke saljuk darbar main inhone apana jivan bitaayaa or kai mahatvapurn rachanaayen rachin. konya main hi inkaa dehanth hua jiske baad aapaki kabr ek mazaar kaa rup leti gai jahaan aapaki yaad main salanaa aayojan saikadon saalon se hote aate rahe hai. 
 rumi ke jivan main shams tabarizi kaa mahatvapurn sthaan he jinase milane ke baad inaki shaayari main mastaana rang bhar aayaa tha. inaki rachanaaon ke ek sangrah ko dewan-e-shams kehete hai. 
 inkaa janm faras desh ke prasiddh nagar balkh main san 604 hijri main hua tha. rumi ke pita shaikh bahaudin apane samay ke adwitiya pandit the jinke upadesh sunne or fatve lene faras ke bade-bade amir or vidvan aayaa karte the. ek baar kisi maamle main samrat se matbhed hone ke kaaran unhone balakh nagar chhod diya. teen sau vidwaan mureedon ke saath ve balakh se ravaanaa hue. jahaan kahin ve gaye, logon ne uskaa hriday se swaagat kiya or unke upadeshon se laabh uthaaya. yatra karte hue san 610 hijri main ve neshanpur naamak nagar main pahunche. vahaan ke prasiddh vidvan khwaja faridauddin attaar unase milane aae. us samay balak jilaluddin kii umr 6 varsh kii thi. khwaja attaar ne jab unhen dekha to bahut khush hue or uske pita se kaha, "yah balak ek din avashya mahaan purush hoga. isaki shiksha or dekh-rekh main kami na karnaa." khwaja attaar ne apane prasiddh granth masanvi attaar kii ek prati bhi balak rumi ko bhent kii.vahaan se bhraman karte hue ve baghdad pahunche or kuch din vahaan rahe. phir vahaan se hajaaz or shaam hote hue linda pahunche. 18 varsh kii umr main rumi kaa vivaah ek pratishthit kul kii kanya se hua. isi dauraan badshaah khllajrazamshah kaa dehant ho gaya or shah allaudin kaikabad rajsinghaasana par baithe. unhone apane karmchaaree bhejkar shaikh bahaudin se waapas aane kii prarthana kii. san 624 hijri main vah apane putr sahit qauniya gaye or chaar varsh tak yahaan rahe. san 628 hijri main unka dehant ho gaya.
 rumi apane pita ke jeevankaal se unke vidwaan shishy saiyad barhanuddin se padhaa karte the. pita kii mrityu ke baad vah damishq or halab ke vidyalayon main shiksha praapt karne ke liye chale gayi or lagbhag 15 varsh baad waapas laute. us samay unki umr chalis varsh kii ho gayi thi. tab tak rumi kii vidvatta or sadachaar kii itani prasiddh ho gayi thi ki desh-deshaantaron se log unke darshan karne or upadesh sunne aayaa karte the. rumi bhi raat-din logon ko sanhmaarg dikhaane or upadesh dene main lage rahete. isi arse main unki bhent vikhyath sadhu shams tabarez se hui jinhone rumi ko aadhyatm-vidya kii shiksha di or uske gupt rahasy batalaaye. rumi par unki shikshaaon kaa aisa prabhaav padaa ki raat-din aatmachintan or sadhana main sanlagn rahane lage. upadesh, fatve ore padhane-padhaane kaa sab kaam band kar diya. jab unke bhakton or shishyon ne yah haalat dekhi to unhen sandeh hua ki shams tabarez ne rumi par jaadu kar diya he. isliye ve shams tabarez ke viruddh ho gayi or unka vadh kar daalaa. is dushkrity main rumi ke chote bete ilaudin mohammad kaa bhi haath tha. is hatya se saare desh main shok chaa gaya or hatyaron ke prati rosh or ghrinaa prakat kii gayi. rumi ko is durghatana se aisa du:kha hua ki ve sansar se virakt ho gayi or ekaantavaas karne lage. isi samay unhone apane priy shishy moulana hasamauddin chishti ke aagrah par 'masanvi' kii rachana shuru kii. kuch din baad vah biimaar ho gayi or phir swasth nahin ho sake. 672 hijri main unka dehant ho gaya. us samay ve 68 varsh ke the. unki mazaar qauniya main bani hui he.
 rumi kii kavitaaon main prem or ishwar bhakthi kaa sundar samishran he. inako husn or khuda ke bare main likhane ke liye janaa jaataa he.
  jo sukhi nahin he, naachte hue parikrama karti he)
 choudhary shivanathsingh shandilya ne is granth krit kii kuch chuni hui shikshaprad kahaniyon kaa hindi anuwaad kiya he jo eent kii diwaar ke naam se prakashit hua he. choudhary shivanathsingh shandilya ne hi inaki jeevani jilaluddin rumi / choudhary shivanathsingh shandilya bhi likhi he.
 moulana rumi - darvishi kone
 moulana rumi - shishy gana kii saamadhi
 moulana rumi - jhubba 
 moulana rumi - masnavi
 moulana rumi - vanshavriksh 
 moulana rumi - tasbih
 moulana rumi ko shradhanjali
 moulana rumi - petha 
