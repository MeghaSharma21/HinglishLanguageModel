 pandubbi ek prakaar kaa jalayaan he jo pani ke andar rahakar kaam kar saktaa he. yah ek bahut bada, maanav-sahit, aatmanirbhar dibba hota he. pandubbiyon ke upyog ne vishwa kaa rajnatik maanchitr badalane main bahut badi bhoomika nibhaai he. pandubbiyon kaa sarvaadhik upyog sena main kiya jaataa rahaa he or ye kisi bhi desh kii nausena kaa vishisht hathiyaar ban gai hai. yadhyapi pandubbiyaan pehle bhi banaayi gayin thim, kintu ye unnisvin shatabdi main lokapriy huin tathaa sabase pehle pratham vishwa yuddh main inkaa jamkar prayog hua. vishwa kii pehali pandubbi ek dach vaigyanik dwaara san 1602 main or pehali sainik pandubbi turtal 1775 main banaai gai. yah pani ke bheetar rahete hue samast sainik kaary karne main sakasham thi or isliye iske banane ke 1 varsh baad hi ise america kranti main prayog main laayaa gaya tha. san 1620 se lekar ab tak pandubbiyon kii takanic or nirmaan main amulchul badlaav aayaa. 1950 main parmaanu shakti se chalane vaali pandubbiyon ne deazal chalit pandubbiyon kaa sthaan le liya. iske baad samudri jal se oxygen grahan karne vaali pandubbiyon kaa bhi nirmaan kar liya gaya. in do mahatvapurn avishkaron se pandubbi nirmaan kshetra main kranti si aa gai. aadhunik pandubbiyaan kai saptaah yaa mahinon tak pani ke bheetar rahane main sakasham ho gai he.
 dwitiya vishwa yuddh ke samay bhi pandubbiyon kaa upyog parivahan ke liye saamaan ko ek sthaan se duusare sthaan tak le jane ke liye kiya jaataa tha. aajkal inkaa prayog paryaton ke liye bhi kiya jane laga he. kaalpanik sahitya sansar or fantasy chalchitron ke liye pandubbiyon kaa kachche maal ke rup me prayog kiya gaya he. pandubbiyon par kai lekhakon ne pustaken bhi likhi hai. in par kai upanyaas bhi likhe ja chuke hai. pandubbiyon kii duniya ko chote parade par kai dharawahiko main dikhaaya gaya he. hollywood ke kuch chalchitron jaise octopus 1, octopus 2, da kor main samudri duniya ke mithkon ko dikhaane ke liye bhi pandubbio ko dikhaaya gaya he.
 pandubbi ke bheetar kritrim rup se jivan yogya suvidhaon kii vyastha kii jaati he. aadhunik pandubbiyaan apane chaalak dal ke liye pranavayu oxigen samudri jal ke vighatan kii prakriya se praapt karti he. pandubbiyon main carbon dioxide ko avashoshit karne kii bhi vyastha hoti he taaki pandubbi ke bheetar carbon dioxide naa bhar jaae. oxigen kii paryaapt uplabdhta ke liye pandubbi main ek oxigen tank bhi hoti he. aag lagane par bachaav ke liye bhi vyastha kii jaati he. aag lagane kii sthiti main jis bhaag main aag lagi hoti he, use shesh pandubbi se vishesh rup se bane paradon kii sahaayta se alag kar diya jaataa he taaki vifailli gaisen baaki pandubbi main naa faile.
 vishwa kii sabhi pramukh nausenaon ke samaan hi bhartiya nausena ne bhi apane bede main pandubbiyon ko sammilit kiya he. bhartiya nausena ke bede main vartmaan main 16 deazal chalit pandubbiyaan hai. ye sabhi pandubbiyaan mukhya rup se rus yaa germany main baniin huin hai. varsh 2010-11 main is bede me 6 or pandubbiyaan sammilit kar lee jaaegin. bhartiya nausena pot arihant parmaanu shakti chaalit bharat kii pratham pandubbi he. is 6000 ton ke pot kaa nirmaan unnat praudyogiki pot pariyojna ke antargat pot nirmaan centre vishakhapatnam main 2.9 arab dollar kii laagat se kiya gaya he. isko banane ke baad bharat vah chatha desh ban gaya jinke paas is prakaar kii pandubbiyaan he.
 
