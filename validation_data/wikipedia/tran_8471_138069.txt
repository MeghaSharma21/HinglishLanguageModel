 159 minute
 â‚¹ 504 karod 
 bahubali telugu or tamil bhashaaon main bani ek bhartiya film he. yah hindi, malayalam va kuch videshi bhashaaon main bhi bani he tathaa ise 10 july 2015 ko cinemagharon main dikhaaya gaya. ise eses rajamauli ne nirdeshit kiya he. prabhas, rana daggubati, anoushka shetty or tamanna ne mukhya kirdaar nibhaae hai. isame ramya krishnan, satyaraj, nasar, adivi sesh, tanikell bharani or sudeep ne bhi kaary kiya he. film kii kuch khaas baton main se ek rahi is film main chitrit kalkey kabeeley dwaara boli jane vaali kilikili naamak ek kritrim bhashaa jiskaa nirmaan madhan karki ne lagbhag 750 shabdon or 40 vyakaran ke niyamon dwaara kiya. bhartiya film ke itihaas main yah pehali baar hua he, jab kisi film ke liye ek nai bhashaa kaa nirmaan kiya gaya ho.
 bharat ke pracheen samrajyon main se ek mahishmati, kii rani shivagaamee, ek vishaal jalprapaat ke nikat kii maand se ek shishu ko god liye baahar aati he. vah badi nidarta se apane peechha karte sipaahiyon ko maar daalati he or shishu kii raksha khatir swayan ke praan balidaan detii he. ain samay par, sthaneey gramin pani main dubi rani kii upar uthi baanh main shishu ko dekh lete hai or us bachche ko surakshit bachaa lete hai.
 is tarah rani parvat kii oonchaai se girte jalprapaat main dub kar villin hoti he. sanga evam uske pati us shishu kaa naam shiva rakhte hai or apane balak samaan hi parvarish karte hai. guzarate samay ke saath shiva ek balavaan yuvak ke rup main bada hota he jisaki aakanksha parvat chadhane kii rahati he or kai baar kii vah naakaam praytn karata he. ek roj use jalprapaat main behate hue kisi yuvati kaa mukhauta miltaa he. us yuvati kii pahchaan dhundne kii chaah main, vah punah parvat chadhaai kaa prayaas karata he or aakhirkaar vah safal bhi hota he. 
 jalprapaat ke shikhar par, shiva us mukhute kii maalik avanatika ko khoj nikaalata he, ek vidrohi yoddha jiskaa dal gorilla paddati ke jariye mahishmati samrajya ke raja bhallaal dev/pallavathevan ke viruddh yuddh lard rahaa he. dal kaa lakshya he ki ve purv maharani devsena ko chhudaae jinhen rajmahal main gat 25 varshon se zajiron main jakad rakhaa he. or yah mahatvapurn jimmevary avanatika ko saunpa gaya he. avanatika ko shiva kii yah baat sun prem hota he ki vah is jalprapaat kii tamaam mushkilon par chadhaai karata hua sirf uske liye aayaa he. shiva ab is abhiyaan ko apane jimme lene vachan detaa he or chhipate-chhupate hue mahishmati main pravesh kar devsena ko kaid se mukt karaata he. shiva use chhudaa laata he or saath lekar bhaag nikalataa he magar jald hi raja kaa shahi gulam kattappa, jinhen behtareen yudhkaushal ke liye janaa jaataa he, uske peeche padataa he. magar ghaat lagaae bhadraa, bhallaal dev kaa putr, achaanak hi shiva ke sar par waar karata he, magar katappa apane shastr gira detaa he jab use maaloom hota he ki shiva asal main mahendra bahubali he, divangat raja amrendra bahubali kaa putr.
 phir yahaan bhootkaal main hue raja amrendra bahubali kii vigat ghatnaon kaa ullekh hota he. amrendra kii mata kii mrityu uske janm pashchaat hota he, jabaki pita usase kaaphi purv hi guzar chuke hote hai. shivagaamee apane angrakshak katappa ke sahyog se nae raja chune tak samrajya ke shashan kii bagdor sambhalati he. vah amrendra bahubali tathaa bhallaal dev ko samaan rup se parvarish detii he, unhen kala, vigyaan, chal-vidya, raajnneeti or yuddh kala jaise kai vidyaon evam prashikshan main paarangat kiya jaataa he, magar donon main hi samrajya ke shashan kii abhilaashaa bhinn rahati he. jahaan amrendra bahubali kaa logon ke prati udaaravaadi vyavhaar karte he to bhallaal dev behad kathor hai or apane lakshya prapti ke liye har sambhav nishthurataa baratata he, yahaan tak ki vah bahubali kii hatya bhi kara dete he.
 jab mahishmati ko shatru kalaakeyas dwaara yuddh kii chunauti milti he, shivagaamee vachan detii he ki jo koi bhi kalaakeyas ke raja kaa sir katkar laaegaa use nayaa raja bana diya jayega or is tarah donon natinon ke bich barabari se yuddh sadhano kaa bantwaare kaa aadesh diya jaataa he. lekin bhallaal dev ke apahiz pita, bijjala dev, chal-prapanch dwaara bhallaal ko adhik se adhik yuddh saadhan muhaiyaa karaata he. yuddh main jab mahishmati ek dfa asafal hokar apana ant samaj leti he, amrendra apane sainikon ko uske saath mrityu se hi ladane ko punah prerit karata he or shatruon ko kuchalakar yuddh samaapt karata he. magar bhallaal dev pehle hi kalaakeya ke raja kaa vadh kar detaa he, shivagaamee bataur naye shaasha ke rup main amrendra bahubali kaa chayan uske yuddh main shreshthata or netritvta ke faisle par ghoshnaa karti he to bhallaal dev ko uske saahas or parakram ke liye senanayake banaati he.
 is purv ghatnaon ke baad, jab raja amrendra ke bare main prashn kiya gaya, to bhavuk katappa raja ke dehanth hone kii baat kahata he, or katappa swayan ko hi unki mrityu kaa jimmedaar bataata he.
 main tab 7 varsh kaa rahaa tha jab bharat main prakshit amar chitra katha padhaa karata tha. inamen kisi mahanayake yaa superhiro ke vishay nahin hota tha, lekin bharat se judi lokkathaon, dantakthaon or aise hi kai kahaniyon kaa isamen chithran kiya jaataa tha. par unamem se adhiktar kahaniyaan bhartiya itihaas ko rekhaankit karti thi. main mahaj un rajmahalon, yudhon, raajaaon-maharaajaaon kii kahaniyon ko padhata hi nahin tha balki unheen kahaniyon ko apane tareeke se mere doston ko sunaaya karata tha."
 film ke mukhya kalakaar nimnavat hai :
 prabhas, rana or anoushka ne is film ke liye ghar main bhi kaam kiya or kadi mehnat se prabhas or rana ne ghudsawaari sikhi or talwaar se ladane kaa bhi abhyaas kiya. is kaaran yah film ke nirmaan or pradarshan main adhik samay laga or yah film july 2015 main pradarshit ho saki.. tamil sanskaran ke samvaad likhane ke liye tamil geetkaar madan karki ko chunaa gaya tha. unhone puraane mahakavyon va aitihaasik filmon kii tarj par is film ke sanvaadon ko likhaa he. film main ladaai ke drishyon ke prayek drishy ko dhyaan se banaaya gaya tha or yah is film ke mukhya aakarshan hai. ek vishesh drishy ke liye, peter hen ne 2000 logo or haathiyon ko aasapaas dikhaaya he. ke.ke. senthil kumaar ko film kaa chhayankan karne ke liye chunaa gaya tha. eses rajamauli ne is film main kalkey kabeeley dwaara boli jane vaali kilikili naamak ek bhashaa banavaai. bhartiya film ke itihaas main yah pehali baar hua he, jab kisi ne sirf film main istemaal ke liye ek nai bhashaa kaa nirmaan kiya ho. isamen kathith taur par 750 shabd or 40 vyakaran ke niyam hai.
 anoushka shetty jo pehle bhi mirchi main kaam kar chukin hai ko rajmauli ne punah is film ke liye chun liya. is film se judne ke kaaran anoushka ke 2013 or 2014 kaa puraa samay puri tarah se vyast ho gaya.. isse ve kisi anya film main kaam nahin kar pai. rana daggubati ko ek mukhya nakaaratmak kirdaar ke rup main chunaa gaya, jo sanyog se rudhramadevi main bhi kaary kar chuke hai. iske baad satyaraj jo tamil filmon main kaary karte hai, unhen liya gaya. ek afvaah ke anusaar shri devi or sushmita sen ko is film main prabhas kii maan ke rup main liya jane vaala tha. lekin rajmauli ne is baat kaa khandan kiya. iske baad may 2013 main rajmauli ne sonakshi sinha ko anoushka shetty ke sthaan par hindi sanskaran ke liye rakhane se manaa kar diya. ek samachar ke anusaar shruti hasan bhi is film main mukhya kirdaar nibhaane vaali thim. lekin rajmauli ne is baat ko bhi ek afvaah kaha or kaha kii maine unase kisi bhi kirdaar ke liye nahin poocha tha. kannada bhashaa ke ek abhinayta sudeep ko ek chote lekin mahatvapurn kirdaar ke liye chunaa gaya. lekin july 2013 main chaar din ke is kaam main unke or satyaraj ke madhya vivaad or ladaai ho gai. iske baad peter hin ke saath bhi ladaai ho gai. april 2013 main adivi shesh ko unke panja film main ek mahatvapurn kirdaar ke liye liya gaya. iske baad ramya krishnan ko agast 2013 main rajmata ke kirdaar ke liye liya gaya. iske baad nassar ko ek sahaayak kirdaar ke liye liya gaya. 11 disambar 2013 ko charandeep ek nakaaratmak kirdaar ke liye chune gaye. uske baad 20 disambar 2013 main tamanna ko duusare mahatvapurn kirdaar ke liye liya gaya. iske baad rajmauli ne pawan kalyaan, en tii rama raav or sunil ke is film main kaary karne kii khabar ko ek aadharahin afvaah kaha. 
 film ko karanul main 6 july 2013 se filmaaya janaa shuru hua. yah rajmauli kii ek or film, yegaa ke lagbhag ek varsh ke pashchaat banani shuru hui. yahan ise agast 2013 tak puraa kiya gaya. iske baad baaki ke hisse hyderabad main ramoji film city main bane. 29 agast tak kaa kaary puraa ho gaya or 17 oktober ko agle hisse ko bananaa shuru kiya gaya, jo oktober ke ant tak samaapt ho gaya. lekin uske liye jo sthaan or set banaaya gaya tha vah barish ke kaaran nasht ho gaya. us jagah par lagbhag ek saptaah kaa kaam tha. iske baad prabhas or rana ne ek or jagah talash kii. iske liye rajmauli ne sabhi se is bare main baat kii. is ghatana ko bhi film ke ant main joda gaya. iske baad vah log kerala main agle hisse ke nirmaan ke liye chale gaye. jo 14 navambar 2013 main shuru hua.
 navambar 2013 ke ant tak film kaa baahar main hone vaala hissaa barish ke kaaran nahin filmaaya ja sakaa tha. iske liye kerala main iskaa nirmaan shuru hua. yah 4 disambar 2013 tak samaapt hua. isamen kerala ke prasiddh jalprapaat athirappilli ko bhi dikhaaya gaya he. ramaujee ne media ko bataaya kii is film kaa sabase bada hissaa hyderabad main bana he. is film main shahar ke lagbhag 2000 chote kalakaar shaamil hue the jinhone 23 disambar 2013 main ek maidan main kaam kiya. iske liye vah sabhi oktober 2013 se taiyaari kar rahe the. ek soochna main pataa chalaa kii anaajpur gaanv ke kisaan is film ko banane se roak rahe hai. vah kah rahe hai kii is film ko banane ke liye anivaary ajna nahin lee gai he. is baat ko rajmauli ne nahin mana. nae varsh ke samay is film ke nirmaan ko 2 dinon ke liye roak diya gaya. ise 3 janvari 2014 se shuru kiya gaya. makar sankranti ke dauraan is film main punah rukaawat ai or filmakan punah 16 janvari 2014 se shuru ho sakaa. is film ne 18 janvari 2014 ko apane film ke nirmaan ke 100 din puure kiye.
 28 march 2014 se raat ke samay saare bhaag ramoji film city main hi banaae gaye. 5 april 2014 ko rajmauli ne bataaya kii ladaai kaa aakhri hissaa kaa hi nirmaan bachaa hua he. iske liye ek nai tithi tay hui. kuch samay ke aaraam ke pashchaat 20 april 2014 ko punah kaary shuru hua. pehle bhaag ke dal ko may 2014 ke ramoji film city main kaary ke pashchaat unhen kuch samay ke liye aaraam karne chuttee di gai. uske pashchaat rana bhi aaraam ke liye chuttee main chale gaye. iske pashchaat hi tamanna june 2014 se disambar 2014 tak dal se jud gai. saath hi sudeep bhi 7 june 2014 ko waapas dal main shaamil ho gaye. unke saath satyaraj bhi shaamil ho gaye. vah sabhi golkonda kile se ek nae hisse ke nirmaan main lag gaye. yah hissaa 10 june 2014 ko samaapt hua. rajmauli ne iske kuch hisson ko punah banaate hai, jo pichley varsh baari varsha ke kaaran ruk gaya tha. 23 june 2014 ko hyderabad main dal ke saath tamanna bhi shaamil ho gai. is film kaa nirmaan hyderabad ke annapurna studio main shuru hua. jisamen prabhas, tamanna, anoushka or rana ne kaam kiya. yahan film ke kuch mahatvapurn bhaag banaae gaye. ise banane main 4 din kaa samay lag gaya. isi dauraan yah dal bulgaria tak yatra karata he. yahan us bhaag kaa nirmaan kiya gaya, jo oktober 2013 main baari barish ke kaaran tabah ho gaya tha.
 ek geet ke nirmaan main prabhas or tamanna donon ramoji film city main july 2014 ke tisare saptaah main ke shivashankar ke dwaara nrity sikhte hai. yah nrity rassi aadi ke sahare kiye gaye, jo saamanytah kisi ladaai ke dauraan upyog hote hai. iske gane main ke ke senthil kumaar dwaara kai ladaai ke kai hisse liye gaye. iske alaava isamen kai unnat prabhaav bhi daale gaye hai. iske purna hone ke pashchaat iskaa aglaa bhaag ramoji film city main peter hen ke dekh rekh main banaae gaye. 10 agast 2014 main yah bataaya gaya ki yah pehali telugu film he, jise banane main 200 din lage. iske pashchaat ek nayaa bhaag mahabaleshwar main banane kaa nirnay liya gaya. yah kaary 26 agast 2014 ko shuru hua. sabhi kalakaar or dal is jagah ke bekaar mausam main bhi jisamen dhundh, barish or thand bhi shaamil he. is hisse ko purna kar liya. iske pashchaat dal agle hisse ke liye ramoji film city laut gaya. jahaan 12 sitambar 2014 se nirmaan shuru hua. sabu kyril ne 100 feet kaa ek murti kaa nirmaan kiya.. telugu film santhaan ke kaaryakartaaon dwaara hadtaal ke kaaran iske nirmaan main or samay lag gaya.
 iske kuch hisse ramoji film city main 30 navambar tak prabhas or rana ke saath banaae gaye. iske nirmaan ke dauraan tamanna ko ek kritrim ped par dikhaaya gaya. jise sabu kyril ne banaaya tha. isamen is baat ko dhyaan main rakhaa gaya tha, kii tej hawa main vah kahin dur na ud jaae. disambar 2014 main unhen 25wein din hyderabad se bulgaria main sthanantarit karnaa padaa. kyonki telugu film ke karmchaariyon ne hadtaal kar rakhaa tha. vah teen saptaah baad 23 disambar 2014 ko waapas hyderabad laut aae. iske baad nirmaan kaary chalata gaya. iske baad nirmaan ke liye rajasthan se hajaaron ghodon ko kharida gaya. iske baad march 2015 main manohari naamak ek gaanaa filmaaya gaya.
 bahubali ke gane hindi, telugu or tamil teenon bhashaaon main bane hai. hindi main gaanon ke bolon ko manoj muntashir ne or tamil ke sabhi gaanon ke bol ko madhan karki ne likhaa he. vahiin is film main sangeet iske nirdeshak rajamouli ke bhattije em em keerwani ne diya he.
 is film kaa pradarshan 10 july 2015 ko 4 hazaar se adhik cinemagharon main kiya gaya. telugu or hindi ke trailor ko 10 lakh se adhik logon ne dekha. is trailor ko 24 ghanton main fesabook par 1.50 lakh logon ne dekha or 3 lakh ne pasand kiya va 2 lakh logon ne ise saajha kiya. lekin ise kerala ke kuch hi cinemagharon main dikhaaya gaya tha.
 iske prachaar ke liye nirmaan ke kuch chote drishyon ko bhi pradarshit kiya gaya tha. yah sabhi drishy arka media works ke aadhikarik utyub khate main daale gaye the. iskaa prachaar mukhya rup se hyderabad main kiya gaya. iske liye ek pratiyogita kaa aayojan bhi kiya gaya tha jisamen jeetne vaale ko film ke nirmaan sthal main jane kaa mauka miltaa. film ke nirmaan kii jaankaree whatsap par lagaataar uplabdh karai ja rahi thi. iske prachaar main is baat se bhi kaafii madad mili ki yah bibisi kii ek dacumentry main bhi uddhrut hui jiskaa nirdesan sanjeev bhaskar dwaara kiya gaya he.
 iske pradarshan ke pashchaat ise iske drishy prabhaav, kathan or prishthbhumi ke liye kai sakaaratmak samiksha mil chuki he. dainik bhaskar ne ise 5 main se 3.5 sitare hi diye. isane rajmauli ke nirdesan kii prashansa kii or iske gaanon main 2-3 ko chhod kar sabhi gaanon ko acha or darshakon ko aakarshith karne vaala bataaya. haribhumi ne bhi nirdesan kii prashansa kii. iske saath-saath prabhas or rana daggubati ke abhinay or kirdaar kii bhi prashansa kii. 
 bahubali ne pehle hi din desh videsh me 60-70 karod kamaane vaali bharat kii pehali film kaa darja praapt kiya. bahubali ne pehle saptaah ke ant tak main 250 karod kii kamai kii. yah chauthi sabase badi film he, jisane teen din main hi 162 karod kii kamai kii he. is film ne videshon main pehle hi din 20 karod kii kamai kii. america or canada main isane 1.2 million dollars kii kamai kii. film ke hindi sanskaran ne pehle din 4.25 karod kii kamai kii jo kisi bhi dab hindi film ke liye duusari sabase badi kamai ke rup main darz ho gayi. is tarah bahubali desh videsh main 9 din me 303 karod kii kamai karne vaali pehali dakshin bhartiya film gayi. hindi sanskaran ki kul kamai pehle saptaah main 19.50 karod pahunch gai.
