 plaster se teen padaarthon kaa bodh hota he-
 ise 'plaster of paris' bhi kaha jaataa he. yah nirjalit jipsom he, jo praaia: shwet churna ke rup main miltaa he. yadi vishuddh jipsom ko 1000 se 1900 sein tak garam kiya jaay, to jalaansh kaa teen chauthai bhaag nikal jaataa he or parinami padaarth paris plaster kehalaata he.
 paris plaster pani ke sampark main aate hi sheeghra hi usase milakar jipsom ban jaataa he. jamane yaa kathor hone main bahut kam samay lagata he. saamanytah iske liye 5 se 15 minute tak paryaapt hota he isaliye jamane main vilamb karaane vaale kuch padaarth milaanaa aavashyak hota he. inase jamane kaa samay badhkar 20 se 40 minute tak ho jaataa he. vilamban ke liye prayukt hone vaale anek padaarth hai, kintu vyapak prayog main aane vaala vilambak praaia: pashuprangan yaa sanveshtanshaalaon ke kooday kachare se hi banataa he.
 pani milane par jab yah jamata he, tab kuch ooshmaa utpann hoti he or aaytan main vruddhi ke kaaran hi yah rangane yaa polish kii jane vaali lakdi yaa plasters ko daraaron ore chhedi main bharne ke liye tathaa saanchon main dhalkar vividh prakaar kii vastuen banane ke liye vishesh upyukt hota he. paris plaster kaa prayog sajaavati plasters main bhi hota he. is kaary ke liye yah savarttom he, kyonki iske prayog se kathor tal, teevr raikhik ubhaar or dhaaren saralata se banati hai or sudrudh hoti hai. isaki sheeghra jamane kii prakruti dhalaai ke liye to upyogi he, kintu diwaar par plasters karne ke liye ise anupyukt kar detii he. apane sthaan par dhaali gai or puvanirmit, donon hi prakaar kii chhaten banane ke liye iskaa vyapak prayog hota he.
 banane kii vidhi---
 jipsom ko 150 par garm karne par plaster of paris banataa he.
