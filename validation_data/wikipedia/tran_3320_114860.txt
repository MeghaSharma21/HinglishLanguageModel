 dainik bhaskar bharat kaa ek pramukh hindi dainik samachaarpatr he. bharat ke 12 rajyon main iske 37 sanskaran prakashit ho rahe hai.bhaskar samooh ke prakashnon main divya bhaskar or diene or patrika ahaa zindagi bhi shaamil hai. 2015 main yah desh kaa sabase adhik padhaa jane vaala akhbaar bana.
 varsh 1956 main dainik bhaskar ne apana pehla samachar-patr ko bhopal main prakashit kiya. parantu us samay iskaa naam subah savere rakhaa gaya tha. varsh 1957 main gwalior main agreji naam good morning india se prakashit kiya. ek varsh pashchaat varsh 1958 main punah naam parivartit kar ise bhaskar samachar rakh diya gaya. varsh 2010 main iskaa naam punah parivartit kar dainik bhaskar rakhaa gaya, jo vartmaan main bhi he. us samay se ab tak yah bharat kaa sheersh ek dainik samachar-patr he.
 1995 ko yah madhya pradesh kaa sheersh samachar patr ban gaya. iske baad hue pathakon main surveykshan ke pashchaat ise sabase adhik badhata hua dainik akhbaar kaha gaya. iske baad isane nirnay liya kii madhya pradesh ke baahar bhi iskaa prasar karnaa chahie. iske liye rajasthan kii rajdhani jaipur ko upyukt samajha gaya.
 1996 main isane jaipur main samachar patr shuru kiya. yahan usne ek hi din main 50,000 pratiyaan bech kar doosraa sthaan praapt kiya. iske liye 2,00,000 samachar patr lene vaale pariwaron ke madhya surveykshan karaayaa. yah kaary 700 surveykshak dwaara kiya gaya tha. uske baad isane ek udhaaharan ke liye samachar patr diya or aage ke liye keval 1.50 rupee liye. jabaki iske liye 2 rupee hota tha. iske baad dainik bhaskar ne madhya pradesh ke baahar pehali baar 19 disambar 1996 main akhbaar prakashit kiya. is din 1,72,347 pratiyaan bechakar yah isse pehle sheersh par rahe rajasthan patrika ko peeche chhodkar pehle sthaan par aa gaya. iske baad 1999 main yah rajasthan main pehle sthaan par aa gaya.
 iske baad yah chandigarh main samachar patr prakashit karne ke bare main sochaa. yahan hindi akhbaar kii tulana main angrezi akhbaar 6 guna adhik bikta tha. isane surveykshan kaa kaary janvari 2000 main shuru kiya. isane kul 2,20,000 gharon main jaakar yah kaary kiya. iske baad surveykshan se yah pataa laga, ki vahaan angrezi akhbaar ko uske gunvattta ke kaaran liya jaataa tha. iske baad isane apane kaagaj aadi kii gunvattta ko or sudhara. isane hindi ke saath saath angrezi ko milakar may 2000 main apana prakaashan shuru kiya. yahan sheersh par rahe angrezi akhbaar da tribiun, jisaki 50,000 pratiyaan bikati thi. use peeche chhod kar 69,000 pratiyaan bechi or pratham sthaan praapt kiya.
 aazaadee se lekar 2015 tak keval angrezi akhbaar hi desh main sabase adhik padhe jane vaale akhbaar hote the. 2015 main pehali baar dainik bhaskar desh kaa sabase adhik padhaa jane vaala akhbaar bana.
 yah samachar patr nimnlikhit rajyon va sangh-kshetron se prakashit hota he : 
 is samachar patr ke saath kai patrikas bhi hoti he. jaise rasrang, navrang aadi. isamen kuch aichhik bhi hai. jaise bal bhaskar aadi. 
 yah dainik bhaskar ke saath milane vaali ek saptahik patrika he. yah har buudhvaar ko prakashit hoti he. isamen laghukatha, muskuraahat, charchit shabd, apni hindi, manjusha aadi anubhag hote hai.
 ek aichhik bal patrika he, jo do saptaah main ek baar shuukravaar ke din aati he.
 samachar patron ke alaava yah yah 17 radio channel sanchalit karata he. iske alaava iske jalsthal bhi chaar bhashaaon main uplabdh he. in sabhi ko mila kar iske paas 50 karod baar is jalsthal ko dekha jaataa he. isamen 1 karod 20 lakh nae log aate hai.
  amar ujaalaa · aaj · dainik jaagran · dainik bhaskar · navabharat · navabharat times · punjab kesari · rajasthan patrika · sanjivani today · hindustan · jansatta · aryaavart · sanhmaarg · swadesh
