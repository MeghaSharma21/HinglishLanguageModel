 computer tomography yaa siti ek prakaar kii chikitsiya chitrankan takanic he jo tomography par aadhaarit he. ise sabase pehle viksit karne vaali company ke naam par ise purv main "iemai" bhi kaha jaataa tha. baad main ise "computer exial tomography" ke naam se bhi janaa gaya. isamen kisi vastu ke bahut se dwibemiya chitra liye jate hai jo ek diye hue aksh ke lambavat thodi-thodi duuri par sthit talon ke chitra hote hai. computer program ke dwaara in dwivimiya chitron ko buddhisammat bhang se milakar ek trivimiya chitra bana liya jaataa he. ise hi tomography kehete hai. vastut: yah ek prakaar kii jyamitiya data pranskaran takanic he. is tarah praapt tribemiya chitra se sharir ke andar ke durgam ang kii sanrachana bina kisi cheer-faad ke hi spasht ho jaati he.
