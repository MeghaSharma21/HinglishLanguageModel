 aath hajaari arthath samudr sataha se 8000 me. se bhi unche parvat. duniya main 8000 se bhi unche 14 parvat hai or ye saare ke saare asia ke himalay or karakoram parvat shrunkhlaa main sthit hai.
 aath hajaari parvat par sabase pehle albert epa. mummeri or je norman coli ne kashmir kshetra ke nanga parvat par 1895 main arohan ke liye ricard darj karaayaa; par yah abhiyaan asafal rahaa kyonki arohan karte samay himaskhalan ke kaaran mummeri or do gorkha, raghubir or gomen singh maare gayi.
 aath hajaari parvat par pratham safal arohan kaa ricard mauris herjog or louis lachenal dbaara darj karaayaa gaya. jo annapurna parvat ke shikhar par 3 june 1950 ko pahunche the.
 chaudaon aath hajaari par arohan karne vaala pratham vyakti hai renhold mesanar. unhone fih saahas bharaa kaam 16 octubar 1986 ko pura kiya. ek saal baad 1987 main, jeri kukujka dusre vyakti bane jinhone yah kaam pura kiya. mesanar ne aath hajaari ke chaudaon chotii par bina oxigen sampurak ke arohan kiya tha. yah saahas bharaa kaam nau varshon tak koi dusraa vyakti nahin kar paaya tha baad main inherd loreton ne 1995 main yah kaam kar dikhaaya. 2011 ke tathyank anusaar kul 26 vyakti 14 shikhar par bina kisi vivaad ke arohan kaa saahas bharaa kaam kar chuke hai. yah ek bahut hi khatarnaak saahas bharaa kaam he; ab tak chaar vyakti is lakshya ko praapt karne ke uddeshy main maare ja chuke hai. nepal ke furba tashi aath-hajaari parvat par sabase adhik arohan karne kaa lakshya praapt kar chuke hai, vah 1998 se 2011 ke bich 26 baar arohan kar chuke hai. juenito oirjabal dusre aise vyakti hai jo aath-hajaari par sabase adhik 25 baar 1985 se 2011 ke bich arohan kar chuke hai.sabase adhik arohi jo aath-hajaari par arohan kar chuke hai italy se hai, uske baad kramash: dakshin korea se 5 arohi, kazakhstan se 4 arohi, poland or spain se 3 arohi hai, in main se har ek ne “himalay ke taj” ko pura kiya he. pratham mahila jinhone chaudaon aath-hajaari ke shikhar ko chhune kaa daawa kiya he vah hai dakshin korea ki oh yun-sun, unke anusaar 27 april 2010 ko annapurna kaa arohan karte hue unhone aath-hajaari ke shrinkhalaa ko pura kiya tha. is daawey par kai samuhon ne shankaa utpann kiya he or korea europi parvateey kshetriy sangh  ne kanchanajangha 2009 ke daawey kaa “asambhavat:” ud-ghosh kiya.
 * As of September 2003, data from Chinese National Geography, August 2006, page 77 in winter" has different sources).
