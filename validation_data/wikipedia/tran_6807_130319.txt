 roosi karanjia bharat ke patrkaar evam sampadak the. unka vaastavik naam 'rustam khurshedji karanjia' tha. ve 'blitz' naamak angreji saptahik samachar patr ke sansthaapak sampadak the.
 patrakarita jagat ke nirbhik mahamanav roosi karanjia kii yaad aate hi uparokt panktiyaan barabas hothon par aa jaati hai. ek patrkaar bandhu ne roosi ko jab uparokt panktiyaan sunai to roosi karanjia kaa mukhmandal muskaan kii jhini abha se damak uthaa tha. unke aasapaas baithe log chakit the- unki akruti kii urjamaayi chhavi dekhakar. roosi karanjia panchanwe basant dekh chuke the. duniya ko dikhaa chuke the ki nirbhik evam swatantra patrakarita ke maane kya hote hai, kitne or kya-kya hote hai uske pahalu or parakram. janaa to tha hi unhen, so chale gaye, kintu apni jo viraasat chhod gaye us par, unke jate hi, ek chunautibachak prashn chinh khadaa ho gaya he- he koi sher kii chaativala vir is media main, jo roosi karanjia ko aage baadha sake? roosi karanjia bharat main tebolide patrakarita ke janak maane jate hai. sahi arthon main ve desh ke pratham khoji patrkaar the. aise samay jab saare akhbaar 'vyavastha patr' kaa chola dhaaran kar rahe the, karanjia kaa akhbaar vyavastha ko bepard kar rahaa tha. jin vyavastha - purushon ke kaale karnaamon kaa karanjia ne pardaafash kiya unhone unki khoji patrakarita ko 'pit patrakarita' qaraar dene kii lakh koshishen kii. kintu unka koi asar nahin padaa- na karanjia kii sehat par na 'blitj' ke tewaron-takat par, na hi pathakon ke chaav par.
 'blitj' kaa matlab hi - akraman, dhaava, chadhaai. vyavastha kaa chaahe jo bhi ang athwa avyab ho, 'blitj' kaa naam sunate hi khauf lagata tha. 'blitj' samachar patr ke pathakon kii pehali pasand hota tha. roosi karanjia ne 'blitj' saptahik ke nirbhik evam swatantra charitra ko kabhi vichlit yaa kalankit nahi hone diya. unhone 'indian express' ke sampadak 'frank mores' ko apana guru mana tha. mores ke nidhan par unhone kaha tha- frank kii rachana ke baad bhagwan ne apana sancha tod diya. yah tipanni swayan karanjia ke liye bhi shat pratishat sateek he. roosi apane samay ke sabase mahaan sampadak the, sabase sajjan or sabase udaar vyakti bhi. ve apane desh ke prati atyant samvedansheel the. jivan ke uttarardh main unke vichaaron main baari badlaav aayaa. ve sachmuch badal gaye. isi kaaran ve media ke najaare par lagbhag aadhi sadi tak chaaye rahe. prayek str prayek kshetra ke logon ne unki saahasik patrakarita ko saraahaa. ve vishwa ke netaaon se sidhaa- sampark sadhate or samvaad karte the or apane saptahik patr main unak netaaon ke chitra ke saath apana chitra bhi prakashit karte the. misr ke nasir se, rus ke khushchev, kastro or iran ke shah tak tamaam vishwa-vibhootiyon ke saath chitra chhapane se karanjia desh videsh main vikhyath ho gaye the. ve media main apni pahchaan ' krantiyon ke itihaaskaar or krantikariyon ke jeevani- lekhak' ke rup main sthapit karnaa chaahate the. yah pahchaan unhone danke kii chot par banaayin-apni vishuddh vinamrata ko barkaraar rakhte hue. apni prasiddhi or prabhaav ko ve tuchh maanate the or kisi bhi vyakti se kisi bhi samay milane main sankoch nahin karte the.
