 rashmirathi / tritiy sarg / bhaag 3From Hindi LiteratureJump to: navigation, searchkavi: ramdhaari singh "dinakar" 
 ~*~*~*~*~*~*~*~~*~*~*~*~*~*~*~ 
 maitri kii raah bataane ko, sabko sumarg par laane ko, 
 duryodhana ko samajhane ko, bheeshan vidhwans bachaane ko, 
 bhagavan hastinapur aaye, 
 pandav kaa sandeshaa laaye. 
 
 'do nyaay agar to aadha do, par, isamen bhi yadi baadha ho, 
 to de do keval paanch gram, rakkho apni dharti tamaam. 
 ham vahiin khushi se khaayenge, 
 parijan par asi na uthaayenge! 
 
 duryodhana vah bhi de naa sakaa, aashish samaaj kii le na sakaa, 
 ulate, hari ko baandhane chalaa, jo tha asaadhya, saadhane chalaa. 
 jan naash manuj par chaataa he, 
 pehle vivek mar jaataa he. 
 
 hari ne bheeshan hunkaar kiya, apana swaroop-vistaar kiya, 
 dagamag-dagamag diggaj dole, bhagwaan kupit hokar bole- 
 'zanjeer badha kar saadh mujhe, 
 haan, haan duryodhana! band mujhe. 
 
 yah dekh, gagan mujhamen lay he, yah dekh, pawan mujhamen lay he, 
 mujhamen villin jhankaar sakal, mujhamen lay he sansar sakal. 
 amartv phulataa he mujhamen, 
 sanhaar jhulata he mujhamen. 
 
 'udayachal meraa deept bhaal, bhumandal vakshasthal vishaal, 
 bhuj paridhi-bandh ko ghere hai, mainaak-meru pag mere hai. 
 dipate jo grah nakshatra nikar, 
 sab hai mere mukh ke andar. 
 
 'drug hon to drishy acand dekh, mujhamen sara brahmand dekh, 
 char-achar jeev, jag, kshar-akshar, nashwar manushya surajati amar. 
 shat koti surya, shat koti chandra, 
 shat koti sarit, sar, sindhu mandra. 
 rashmirathi / tritiy sarg / bhaag 4From Hindi LiteratureJump to: navigation, searchkavi: ramdhaari singh "dinakar" 
 ~*~*~*~*~*~*~*~~*~*~*~*~*~*~*~ 
 'shat koti vishnu, brahma, mahesh, shat koti vishnu jalapati, dhanesh, 
 shat koti rudra, shat koti kaal, shat koti danddhar lokapal. 
 zanjeer badhaakar saadh inhen, 
 haan-haan duryodhana! band inhen. 
 
 'bhuulok, atal, pataal dekh, gat or anaagat kaal dekh, 
 yah dekh jagat kaa aadi-srijan, yah dekh, mahabharat kaa ran, 
 mritkon se pati hui bhu he, 
 pahchaan, isamen kahan tu he. 
 
 'ambar main kuntal-jaal dekh, pad ke neeche pataal dekh, 
 mutthi main teenon kaal dekh, meraa swaroop vikaraal dekh. 
 sab janm mujhi se pate hai, 
 phir laut mujhi main aate hai. 
 
 'jihva se kadhati jwaal saghan, sanson main paata janm pawan, 
 pad jaati meri drushti jidhar, hansane lagati he sristi udhar! 
 main jabhi moondata hoon lochan, 
 chaa jaataa chaaron ore maran. 
 
 'baandhane mujhe to aayaa he, zanjeer badi kya laayaa he? 
 yadi mujhe bandhna chaahe man, pehle to band anant gagan. 
 suune ko saadh na saktaa he, 
 vah mujhe band kab saktaa he? 
 
 'hit-vachan nahin tuune mana, maitri kaa mulya na pahachaanaa, 
 to le, main bhi ab jaataa hoon, antim sankalp sunaata hoon. 
 yachana nahin, ab ran hoga, 
 jivan-jai yaa ki maran hoga. 
 
 'takraayenge nakshatra-nikar, barasegi bhu par vahni prakhar, 
 fan sheshnag kaa dolegaa, vikaraal kaal munh kholegaa. 
 duryodhana! ran aisa hoga. 
 phir kabhi nahin jaisaa hoga. 
 
 'bhai par bhai tootenge, vish-baan buund-se chhutenge, 
 vaayas-shrrigal sukh lootenge, saubhaahgya manuj ke phootenge. 
 aakhir tu bhushayi hoga, 
 hinsa kaa par, daayi hoga.' 
 
 thi sabha sann, sab log dare, chup the yaa the behosh pade. 
 keval do nar naa adhaate the, dhritarashtra-vidura sukh pate the. 
 kar jod khadey pramudit, nirbhay, 
 donon pukaarte the 'jai-jai'!
