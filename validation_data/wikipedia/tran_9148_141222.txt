 asahyog andolan samaapt hone ke kai varsh baad tak mahatma gandhi ne apane ko samaaj sudhaar kaaryo par kendrit rakhaa. 1928 main unhone pun:raajnneeti main pravesh karne kii sochi. us varsh sabhi shwet sadasyon vaale saiman kamishan, jo ki upnivesh kii sthitiyon kii jaanch-padtaal ke liye england se bheja gaya tha, ke viruddh akhil bhartiya abhiyaan chalaaya ja rahaa tha. gandhi ji ne swayan is andolan main bhaag nahin liya tha par unhone is andolan ko apana aashirwad diya tha tathaa isi varsh bardoli main hone vaale ek kisaan satyagrah ke saath bhi unhone aisa kiya tha. 1929 main disambar ke ant main congress ne apana vaarshik adhiveshan lahore shahar main kiya. yah adhiveshan do drushtiyon se mahatvapurn tha : jawaharlal nehru kaa adhyaksh ke rup main chunaav jo yuva peedi ko netritv kii chadi saunpane kaa pratik tha or ‘purna swaraj’ athwa purna swatantraaa kii udghoshnaa.ab raajnneeti kii gati ek baar fir bad gai thi | 
 26 JAN 1930 ko vibhinn sthanon par rashtriya dhvaj faharaakar or deshbhakti ke geet gaakar ‘swatantraaa diwas’ manaaya gaya. gandhi ji ne swayan suspasht nirdesh dekar bataaya ki is din ko kaise manaaya janaa chahie. unhone kaha ki yadi ;swatantraaa kii udghoshnaa sabhi gaanvon or sabhi shaharon yahan tak ki— acha hoga. agar sabhi jagahon par ek hi samay main sangoshtiyaan hon to acha hoga. gandhi ji ne suzav diya ki nagaade petakar paaramparik tirake se sangoshtee ke samay kii ghoshnaa kii jaae. rashtriya dhvaj ko fahraae jane se samarohon kii shuruyaat hogi. din kaa baaki hissaa kisi rachanaatmak kaary main chaahe vah soot katai ho athwa ‘achhuton’ kii seva athwa hinduon va musalamaanon kaa punarmilan athwa nishiddh kaary athwa ye sabhi ek saath karne main vyateet hoga or yah asambhav nahin he. isamen bhaag lene vaale log dridhtaapurvak yah pratigya lenge ki anya logon kii tarah bhartiya logon ko bhi swatantraaa or apane kathin parishram ke fal kaa anand lene kaa aharneey adhikaar he or yah ki yadi koi bhi sarkaar logon ko in adhikaron se vanchit rakhti he yaa unka daman karti he to logon ko inhen badalane athwa samaapt karne kaa bhi adhikaar he.
 ‘swatantraaa diwas’ manaae jane ke turant baad mahatma gandhi ne ghoshnaa kii ki ve british bharat ke sarvaadhik ghrunit kanoonon main se ek, jisane namak ke utpaadan or vikray par rajya ko ekadhikaar de diya he, ko todane ke liye ek yatra kaa netritv karenge. namak ekadhikaar ke jis mudde kaa unhone chayan kiya tha vah gandhi ji kii kushal samajhadaari kaa ek anya udhaahrantha. prayek bhartiya ghar main namak kaa prayog aprihaary tha lekin iske baavjood unhen gharelu prayog ke liye bhi namak banane se roka gaya or is tarah unhen dukaanon se unche daam par namak kharidne ke liye baadhya kiya gaya. namak par rajya kaa ekadhpitya bahut alokapriy tha. isi ko nishaanaa banaate hue gandhi ji angreji shashan ke khilaaf vyapak asantosh ko sangathitakarne kii soch rahe the.
 adhikansh bharatiyon ko gandhi ji kii is chunauti kaa mahatv samaj main aa gaya tha kintu angreji raaj ko nahin. haalaanki gandhi ji ne apni ‘namak yatra’ kii purv soochna visarai lard ervin ko de di thi kintu ervin unki is kaarywahi ke mahatv ko na samaj sake. 12 march 1930 ko gandhi ji ne sabarmati main apane ashram se samudr kii ore chalanaa shuru kiya. teen hafton baad ve apane gantavy sthaan par pahunche. vahaan unhone mutthi bhar namak banaakar swayan ko kanoon kii nigaah main apradhi bana diya. isi bich desh ke anya bhaagon main samaantar namak yatraayen ayojit kii gai.
 asahyog aandolan kii tarah adhikrut rup se sweekrut rashtriya abhiyaan ke alaava bhi virodh kii asankhya dharaayen thim. desh ke vishaal bhaag main kisaanon ne damankaaree aupniveshik van kanoonon kaa ulanghan kiya jiske kaaran ve or unke maveshi unheen jangalon main nahin ja sakate the jahaan ek jamaane main ve berokatoke ghoomte the. kuch kasbon main factory kaamgaar hadtaal par chale gaye, vakeelon ne british adaalaton kaa bahishkaar kar diya or vidhyaarthiyon ne sarkari shiksha sansthaanon main padhane se inkaar kar diya. 1920-22 kii tarah is baar bhi gandhi ji ke aahvaan ne tamaam bhartiya virgon ko aupniveshik shashan ke viruddh apana asantosh vyakt karne ke liye prerit kiya. jawaab main sarkaar asantushton ko hiraasat main lene lagi. namak satyagrah ke silsile main lagbhag 60,000 logon ko giraftaar kiya gaya. giraftaar hone waalon main gandhi ji bhi the. samudr tat kii ore gandhi ji kii yatra kii pragati kaa pataa unki gatividhiyon par najar rakhane ke liye tainaat police afasaron dwaara bheji gai gopneey repot se lagaaya ja saktaa he. in repoto main raste ke gaanvon main gandhi ji dwaara die gaye bhaashan bhi milte hai jinamein unhone sthaneey adhikariyon se aahvaan kiya tha ki ve sarkari naukariyaan chhodkar swatantraaa sangharsh main shaamil ho jaaen.
 vasana naamak gaanv main gandhi ji ne unchi jati waalon ko sambodhit karte hue kaha tha ki yadi aap swaraj ke haq main aawaaj uthaate hai to aapako achhuton kii seva kerani padegi. sirf namak kar yaa anya karon ke khatm ho jane se aapako swaraj nahin mil jayega. swaraj ke liye aapako apni un galtiyon kaa praayshchit karnaa hoga jo aapane achhuton ke saath kii hai. swaraj ke liye hindu, musalmaan, parsi or sikh, sabko ekajute hona padega. ye swaraj kii seedhiyaan hai. fpulice ke jasuson ne apni report main likhaa tha ki gandhi ji kii sabhaaon main tamaam jatiyon ke aurat-mard shaamil ho rahe hai. unka kahana tha ki hajaaron walantier rashtravaadi uddeshy ke liye saamne aa rahe hai. unamem se bahut saare aise sarkari afasar the jinhone aupniveshik shashan main apane padon se istifa de die the. 
 sarkaar ko bheji apni report main jila police suparintendent ;police adheekshak ne likhaa tha ki fshri gandhi shant or nishcint dikhaai die. ve jaise-jaise aage bad rahe hai, unki takat badhati ja rahi he.
 namak yatra kii pragati ko ek or baat se bhi samajha ja saktaa he. america samachar patrika time ko gandhi ji kii kadalathi par hansee aati thi. patrika ne unke takue jaise shariray or makadi jaise pairo kaa khub majaak udaaya tha. is yatra ke bare main apni pehali report main hi time ne namak yatra ke manzil tak pahunchne par apni gahari shankaa vyakt kar di thi. usne daawa kiya ki duusare din paidal chalane ke baad gandhi ji jameen par pasar gaye the. patrika ko is baat par vishwaas nahin tha ki is marial sadhu ke sharir main or aage jane kii takat bachi he. lekin ek raat main hi patrika kii soch badal gai. time ne likhaa ki is yatra ko jo baari jansamarthan mil rahaa he usne angrej shaskaon ko baichaiyn kar diya he. ab ve bhi gandhi ji ko aisa sadhu or jananetaa kah kar salaami dene lage hai jo isai dhirmaavalambiyon ke khilaaf isai tareekon kaa hi hathiyaar ke rup main istemaal kar rahaa he.
 namak yatra kam se kam teen kaarnon se ullekhneey thi. pehla, yahi vah ghatana thi jiske chalate mahatma gandhi duniya kii najar main aae. is yatra ko europe or america press ne vyapak kawarej di. duusare, yah pehali rashtravaadi gatividhi thi jisamen auraton ne bhi bad-chadh kar hissaa liya. samaajawaadee kaaryakarta kamaladevi chatopadhyaay ne gandhi ji ko samajhaayaa ki ve apane andolanon ko purushon tak hi simit na rakhen. kamaladevi khud un asankhya auraton main se ek thim jinhone namak yaa sharaab kanoonon kaa ulanghan karte hue samuhik girafatari di thi. teesraa or sambhavat: sabase mahatvapurn kaaran yah tha ki namak yatra ke kaaran hi angrejon ko yah ahsaas hua tha ki ab unka raaj bahut din nahin tik sakegaa or unhen bharatiyon ko bhi satta main hissaa dena padegaa.
