 alwar  tamil kavi evam sant the. inkaa kaal 6thi se 9veen shatabdi ke bich rahaa. unke padon kaa sangrah "divya prabandh" kehalaata he jo 'vedon' ke tulya mana jaataa he. alwar sant bhakthi aandolan ke janmdata maane jate hai.
 vishnu yaa narayan kii upasna karanevaale bhakt 'alwar' kehalaate hai. inaki sankhya 12 hai. unke naam is prakaar he -
 in baarah alwaron ne ghoshnaa kii ki bhagwaan kii bhakthi karne kaa sabko samaan rup se adhikaar praapt he. inhone, jinamein katipay nimna jati ke bhi the, samast tamil pradesh main padayatra kar bhakthi kaa prachaar kiya. inke bhavpurn lagbhag 4000 geet malayir divya prabandh main sangrahit hai. divya prabandh bhakthi tathaa gyaan kaa anmol bhandar he. alwaron kaa sankshipt parichay neeche diya ja rahaa he-
 pratham teen alwaron main se porge kaa janmasthan kanchipuram, bhootantalwar kaa janmasthan mahabalipuram or peyalwar kaa janm sthaan chennai batalaaya jaataa he. in alwaron ke bhaktigaan 'gyandweep' ke rup main vikhyath hai. madras se 15 mile dur thirumishisai naamak ek chota sa gram he. yaheen par thirumishsi kaa janm hua. matapita ne inhen shaishvavastha main hi tyaag diya. ek vyaadh ke dwaara inkaa laalan-paalan hua. kalantar main ye bade gyani or bhakt bane. nammalwar kaa doosraa naam shatkope batalaaya jaataa he. parakunsh muni ke naam se bhi ye vikhyath hai. alwaron main yahi mahatvapurn alwar maane jate hai. inkaa janm tamraparni nadi ke tat par sthit tirukkurukur naamak gram main hua. inaki rachanaayen divya prabandham main sankalit hai. divya prabandham ke 4000 padyon main se 1000 padya inhen ke hai. inaki upasna gopi bhav kii thi. chathe alwar madhur kavi garud ke avatar maane jate hai. inkaa janmasthan tirukkalur naamak gram he. ye shatkope muni ke samakaleen the or unke geeton ko madhur kanth main gaate the. isiliye inhen madhurkavi kaha gaya. inkaa vaastavik naam agyaat he. saatven alwar kulshekharalwar kerala ke raja drudhkt ke putr the. ye kaustubhamani ke avatar maane jate hai. bhakthibhaav ke kaaran inhone rajya kaa tyaag kiya or shrirangam ranganath ji ke paas chale gaye. unki stuti main unhone mukundamala naamak stotra likhaa he. aathven alwar periyalwar kaa doosraa naam vishnuchit he. inkaa janm shrivilliputtur main hua. andaal inhen kii poshit kanya thi. baarah alwaron main andaal mahila thi. ekmaatr ranganath ko apana pati maanakaar ye bhakthi main leen raheen. kehete hai, inhen bhagwaan kii jyoti praapt hui. andaal kii rachanaayen niruppabai or naachchiar thirumoshi bahut prasiddh he. andaal kii upasna maadhurya bhav kii he. tonderdippodiyalwar kaa janm viprakul main hua. inkaa doosraa naam vipranarayan he. barahawein alwar thirumagaiyalwar kaa janm shaiva parivaar main hua. ye bhagwaan kii daasya bhaavana se upasna karte the. inhonen tamil main chha granth likhe hai, jinhen tamil vedang kehete hai.
 in alwaron ke bhakthisiddhanton ko tarkpurna rup se pratishthit karne vaale anek acharya hue hai jinamein ramanujacharya or vedantadeshik pramukh hai.
 jab-jab bharat main videshiyon ke prabhaav se dharm ke liye khatra utpann hua, tab-tab anek santon kii jamaat ne lok maanas main dharm kii pavitra dhara bahaakar, uski raksha kii. dakshin ke alwar santon kii bhi yahi bhoomika rahi he. ‘alwar’ kaa arth he ‘jisane aadhyatm gyaan rupi samudr main ghota lagaaya ho.’ alwar sant gita kii sajiv murti the. ve upanishdon ke upadesh ke jite jaagate namoonay the.
 alwar santon kii sankhya baarah maani gai he. unhone bhagwaan narayan, ram, krishna aadi ke gunon kaa varnan karne vaale hajaaron pad rache. in padon ko sun-gaakar aaj bhi log bhakthi ras main dubkee lagaate hai. alwar sant prachaar or lokapriyata se dur rahe. ye itane saral or sidhe swabhaav ke sant the ki na to kisi ko dukh pahunchaate na hi kisi se kuch apeksha karte.
 unhone swayan kabhi nahin chaha, na hi iskaa prayaas kiya ki log unke padon ko jaane. ye alwar sant bhinn-bhinn jatiyon main paidaa hue the, parantu sant hone ke kaaran un sabakaa samaan rup se aadar he. kyonki inhen ke kathananusaar santon kaa ek apana hi kutumb hota he, jo sadaa bhagwaan main sthit rahakar unheen ke naamon kaa kirthan karata rahata he. vastav main neech vahi he, jo bhagwaan narayan kii prem sahit puja nahin karte.
 alwar sant swami, pita, suhrid, priyatam tathaa putr ke rup main narayan ko hi bhajte the. or narayan se hi prem karte the. ‘‘meraa hriday swapn main bhi unka saath nahin chodta he. jab tak main apane swaroop se anbhigya tha, tab tak ‘main’ or ‘mere’ ke bhav ko hi pusht karata rahata tha. parantu ab main dekhtaa hum ki jo tum ho vahi main hum, meraa sab kuch tumhaara he, at: he prabho! mere chitt ko dulaao nahin, use sadaa apane padapadmon se dridhtaapurvak chipkaae rakho.’’ alwar santon kii vaani tathaa bhakthi isi prakaar kii thi.
