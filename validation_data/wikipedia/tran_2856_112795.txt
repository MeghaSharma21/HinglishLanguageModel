 lekh sahitya kii ek moolbhoot vidha he. jisamen ham kisi bhi vishay ko vistaar se likhte hai. iskaa aadi ant or madhya hota he. anek anuchhedon main vishay ko vibhajit kiya jaataa he or vishay se sambandhit jaankaree ko rochak tareeke se samajhane kaa praytn kiya jaataa he. lekh keval rachanaatmak sahitya bhi ho saktaa he or suchanaatmak sahitya bhi. vigyaan, takanic or kala ke vishyon par bhi lekh likhe ja sakate hai. ye suchanaatmak hote hai arthath inamen vishyon se sambandhit jaankaree hoti he. rachanaatmak sahitya ke antargat anek prakaar ke niabandh aate hai jinamein moulikta, rochakata, jaankaree or rachanaatmak saushthav kaa milajula prabhaav hota he. aise lekh sahitya kii shrenee main aate hai.
 kabhi kabhi lekh shabd kaa prayog kisi duusare shabd ke saath kiya jaataa he tab iskaa arth badal bhi saktaa he jaise sheersh lekh yaa paad lekh. in shabdon kaa prayog kisi panne par upar yaa neeche tippanee, prishth sankhya yaa anya jaankaree likhane ke liye hota he. sulekh shabd kaa prayog haath se likhe gaye sundar aksharon ke liye hota he. isi prakaar aalekh shabd kaa prayog patr yaa chote lekh ke liye hota he or shrutilekh kaa prayog sunakar likhe gaye lekh yaa imla ke liye kiya jaataa he.
