 ke-4 ek parmaanu kshamta sampann madhyam duuri kaa pandubbi se prakshepit kiya jane vaala prakshepastra he jise bharat sarkaar ke raksha anusandhan evam vikaas sanghathan ke dwaara banaaya ja rahaa he. yah prakshepastra mukhyat: arihant shrenee kii parmaanu pandubbiyon kaa hathiyaar hoga. is prakshepastra kii maarak kshamta 3500 kimi he.
 ke-4 kaa vikaas tab shuru hua jab isi tarah kii kshamtaaon vaali agni-3 missile ko ai en es arihant main lagane main takneekee samasyaayen utapann huin. arihant ke hal kaa vyas 17 meter he jisamen agni 3 feet nahin ho paati, isaliye ke-4 kaa vikaas shuru kiya gaya jise agni-3 jaisi kshamtaaon ke saath hi arihant main feet hone jaisaa banaaya gaya. isaki lambaai maatr 12 meter he. ke-4 ke gas prakshepak kaa 2010 main ek pantun se safalataa purvak pareekshan kiya gaya. 
 yah prakshepastra 12 meter lanbaa va 1.3 meter vyas kaa he. iskaa vajan lagbhag 17 ton he. thos idhan ke rocket se chalane vaala yah prakshepastra lagbhag 2 ton bhaar kaa visphotak le ja saktaa he.diardio ke anusaar is missile kaa lakshya achook maarak kshamta hasil karnaa he.saanchaa:Full citation needed
 parakshepastra kaa ek pantun se pareekshan pehle 2013 main hona tha lekin anjaan kaarnon se ise taal diya gaya. iskaa pehla pareekshan 24 march 2014 ko 30 meter kii gaharaai se hua tha. pareekshan safal rahaa tha or prakshepastra hind mahaasaagar main 3000 kimi kii duuri tak pahaunchi thi. yah pareekshan vishakhapattnam ke kinare hua tha. 
 may 2014 ke anusaar, nausena ko saunpane se pehle missile ke or pareekshanon kii ghoshnaa kii gai thi. 
 khabaron ke anusaar 7 march 2016 ko ke-4 kaa ek baar phir ek pantun se bengal kii khadi main pareekshan kiya gaya jo ki diardio ke ek adhikari ke mutabik behad safal rahaa jisamen ke-4 ne sabhi maanakon ko puraa kiya. haalanki diardio or bharat sarkaar ne is prakshepastra ke is pareekshan ke bare main koi aadhikarik soochna nahin di..
 april 2016 main khabar ai ki prakshepastra kaa safaltaapurvak pareekshan 31 march 2016 ko ienes arihant se vishakhapatnam ke tat se 45 notical mile kii duuri par kiya gaya. nakli bhaar ke saath missile ko puure kaaryvahak pranaaliyon ke saath prakshepit kiya gaya. yah prakshepan ranneetik bal kaman ke adhikariyon ne kiya or diardio ne iskaa sanchaalan kiya. missile is pareekshan main sabhi maanakon par khari utari or shunya truti ke saath lakshya bhedane main safal rahi.
