 anuraag singh kashyap ek bhartiya film nirdeshak, nirmaataa or patakatha lekhak hai. unka janm uttar pradesh ken gorakhpur jile main hua or vah vibhinn shaharon main paley-bade. unhonen apni shiksha dehraradun or gwalior main kii or unki kuch filmon main in shaharon kii chhap dekhne ko milti hai, vishesh rup se gags of vasepur, jahaan unhonen us ghar kaa prayog kiya jahaan vah paley-bade. filmein dekhne kaa shauk unhen bachapan se hi tha, par yah schuli shiksha ke ke dveran chhot gaaya. yah shauk dobra college main jaagrit hua. yahan ek theatre toli se sangathit hokar jab vah ek antarrashtriya film mahotsav main upasthit hue to unamem filme' banane kii chetan jaagi. yaheen se unki karier kii shuruyaat hui.
 televijan serial ke liye likhane ke baad, anuraag ko ramgopal verma ke aparaadh naatak film satya main sah-lekhan kaa kaary mila. unhone apane nirdesan kaa kaary film paanch se shuruyaat kii. jo ki kendriya film pramann board ke kaaran pradarshit nahin ho saki. iske baad unhone 1993 ke mumbai par bam visphot ke bare main hossain jaidi likhit pustak par aadhaarit ek film blike friday kaa nirdesan kiya. lekin iskaa pradarshan kendriya film pramann board dwaara lambit kiye jane ke kaaran 2 saal baad ho sakaa, lekin 2007 main pradarshit hone ke baad ise kaaphi saraahna praapt hui. iske baad anuraag ne no smoking banaai jisane box offis par kharaab pradarshan kiya. iske baad unhone devdas ke aadhunik sanskaran par aadhaarit par film dev di banaai jise kaaphi vyavsaayik safalataa praapt hui. uske baad unhone ek raajnneetik naatak film gulaal or dait girl in yalo boots filmon kaa bhi nirdesan kiya. 2012 main ai unki film gangs of vasepur-bhaag 1 or bhaag 2 ne inke nirdesan kaa nayaa keerthiman banaaya. is film ne na keval vyavsaayik rup se safal rahi balki samikshakon ne bhi ise kaaphi saraahaa.
 anuraag kashyap kaa janm 10 sitambar 1972 ko uttar pradesh ke gorakhpur main hua tha. unke pita shri prakaash singh uttar pradesh power corporation limited ke sevanivrutt mukhya abhiyantaa the or varanasi ke paas sonbhadra jile main obra taap vidyut grih main karyrat the. unhone green skool dehradun se apni praarambhik schuli shiksha praapt kii or aath saal kii umr main gwalior ke sindhiya skool main padhane aa gayi. gangs of vasepur main dikhaaye jane vaale kuch sthaan unke apane puraane ghar se prabhavit the, jahaan ve swayan apane mata-pita, bahan anubhuti kashyap or bhai abhinav kashyap ke saath rahete the. abhinav bhi ek film nirmaataa hai, jabaki anubhuti unki adhikansh filmon main sahaayak rahati hai.
 ek vaigyanik banane kii unki ichha ke kaaran, kashyap apane ucch adhyayan ke liye dilli aa gaye or hansraj college se pranishastra paathyakram main daakhila le liya; unhone 1993 main snaatak kii oopaadhi praapt kii. vah antat ek nukkad naatak samooh, jan natya manch main shaamil ho gaye; or kai nukkad naatak main bhaag lene lage. usee varsh, unke kuch doston ne "bhartiya antarrashtriya film mahotsav" mendi sika kii filmein dekhne ke liye aagrah kiya. das dinon main, unhone 55 filmein dekhin, or vittorio vittorio de sika kii film byskil thief ne unhen sabase adhik prabhavit kiya.
 anuraag kii pehali shaadi film sampadak aarti bajaj se hui thi, jinke saath unki ek beti bhi he. donon ne 2009 main talaak le liya. baad main unhone abhinetri kalki kochalin se shaadi kii, jise vah pehali baar uti main dev-di ke nirmaan ke dauraan mili the. 2013 main, kashyap or kochalin ne alag hone kii ghoshnaa kii. or may 2015 main, unhone mumbai ke bandra parivaar adaalat main talaak le liya.
 vah gaiyr sarkari sanghathan, angan ke board ke sadsy ke rup main kaary karte he, jo bharat ke aasapaas kamjor bacchon kii madad karata he. apane dharmik vichaaron ke bare main puche jane par, kashyap ne jawaab diya: "main naastik hum. cinema hi ekmaatr dharm he jise main maanata hum."
 
