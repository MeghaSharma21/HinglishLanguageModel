 paksh athwa pakhwada saamaanya vyavhaar main 15 dinon ke antaraal ko kaha jaataa he. suvidhanusaar aadha maheenaa yaa do saptaah ke samay ko bhi esa kah diya jaataa he. haalaanki jyotish shaastra, bhartiya panchang yaa kaal gananaa kii hindu paddati ke anusaar takneekee rup se paksh kii paribhaasha he - chandramaa dwaara kalachakra main ek se duusari sthiti tak jane ke liya jane vaala samay. isi ke anusaar paksh do prakaar ke paribhaashit kiye jate hai - shukla paksh tathaa krishna paksh. 
 krishna athwa shuklapaksh main praaia: 15 din hote hai'. parantu kisi paksh main koi tithi-kshay ho jane kii sthiti main 14 din athwa tithi-vruddhi hone par 16 din bhi ho jate hai. paksh main tithi kii haani yaa vruddhi na hone kii sthiti main 15 din hi hote hai. 
 kabhi-kabhi chandra or surya kii spasht ganit prakriya ke kaaran kisi paksh main do baar tithi kaa kshay ho jane se 13 din kaa paksh bhi aa jaataa he. vartmaan vikram sanwat 2064 ke shravan maas ke krishnapaksh main do tithiyon kaa kshay ho jane ke kaaran yah paksh maatr 13 din kaa tha. mahabharat ke yuddh ke samay bhi teraa din kaa paksh padaa tha. sanatandharm ke granthon tathaa jyotishshastra main 13 divasiy paksh ko 'vishwaghastra paksh' kaa naam dekar ise vishwa-shanti ko bhang karne vaala mana gaya he. aisa mana jaataa he ki is paksh kaa asar teraa paksh or teraa maas ke andar apana prabhaav jarur detaa he. isko dharm evam jyotish ke granthon main 'vishwaghastra paksh' kaha gaya he. dharmagranthon main vishwaghastra paksh ko 'kalyog' kaa naam bhi diya gaya he-
 
