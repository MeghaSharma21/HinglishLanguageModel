 chhavi rajaavat jaipur se 60 kilometre dur tonk jile ke chote se gaanv soda kii sarpanch hai. ve bharat kii sabase kam umr kii or shaayad ekmaatr emb sarpanch hai.ve november 2013 main sthapit bhartiya mahila bank kii ek nideshak bhi hai.
 pune ke indian institute of modern management se emb kii degree hasil karne vaali chhavi kai nami karporate companiyon main kaam kar chuki hai. unhone chakachaundh bhari jindagi kaa saath chhod gaanv kii mitti se judane kaa faisla kiya. iske liye sarpanch kaa chunaav ladane kaa faisla kiya. 4 farvari 2011 ko chhavi ne apane nikatatam pratidwandvi ko record 1200 maton se haraakar sarpanch chunaav main jeet darj kii. chunaav jeetne ke baad chhavi ne kaha ki ‘main gaanv main seva karne ke uddeshy se ai hum.’ vah apane gaanv main water harvesting kaarykram chalaa rahi hai. saath hi mahatma gandhi rashtriya gramin rojgaar ganrti yojana ke tahat chalaae ja rahi sabhi yojanaon par paini najar rakhti hai or sakriy kadam uthaati hai. abhi haal main hi yuano kii taraf se yojit ek kaarykram main chhavi ne shirkat kii thi or gaanv kii tarakkee kaa khaakaa pesh kiya tha.november 2013 main navasthapit bhartiya mahila bank ke nideshak mandal main unki niyukti kii gai. 
 chhavi rajaavat kaa janm rajasthan kii rajdhani jaipur main hua, kintu ve rajasthan ketonk jila antargat malpura tehsil ke ek chote se gaanv soda kii rahane vaali he. unki praarambhik shiksha rishi vaili skool or mayo college girls skool,ajmer main hui. tatpashchaat unhone dilli vishvavidhyalay ke ladi shri ram college se snaatak kiya or pune ke indian institute of modern management se emb kii degree hasil kii. 
 chhavi rajaavat apane gaanv soda or jaipur main baraabar mata -pita ke saath samay bitaati hai. vah kisaanon ke bacchon ke saath khelti hui badi hui hai. vah graminon kii pareshaaniyon ko dur karne ke liye unke saath pratidin ghanton samay bitaati hai. sarpanch banane ke peeche unki bhaavana apane gaanv ke liye kaam karne kii rahi he. chhavi kahati he ki "mere dadaji brigadier raghubir singh lagaataar teen baar soda se sarpanch chune gaye the or unki ichha thi ki main bhi unke padchihne par chaluun." chhavi kaa kahana ki unka raajnneeti main jane kaa koi iraadaa nahin he or vah keval apane gaanv ke logon kii madad karnaa chaahati hai. bengaluru ke rishi veli or dilli ke ladi shri ram college kii purv chaatra chhavi ne pune se vyavsaay prabandhan kii degree hasil kii he lekin iske baad bhi unhen shaharon kii tej jindagi kii yaaden nahin sataatin.
