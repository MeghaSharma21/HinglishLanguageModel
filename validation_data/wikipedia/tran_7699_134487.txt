 hindi patrakarita kii kahani bhartiya rashtriyata kii kahani he. hindi patrakarita ke aadi unnayak jaateey chetana, yugabodh or apane mahat daayitv ke prati purna sachet the. kadachit isliye videshi sarkaar kii daman-niti kaa unhen shikaar hona padaa tha, uske nrushans vyavhaar kii yatnaa jhelni padi thi. unnisvin shatabdi main hindi gadhy-nirmaan kii cheshtaa or hindi-prachaar aandolan atyant pratikul paristhitiyon main bhayankar kathinaaiyon kaa saamana karte hue bhi kitna tej or pusht tha iskaa sakshya ‘bharatamitra’ ‘saar sudhanidhi’ or ‘uchit vaktaa’ ke jeern prishthon par mukhar he.
 vartmaan main hindi patrakarita main angreji patrakarita ke dabadabe ko khatm kar diya he. pehle desh-videsh main angreji patrakarita kaa dabadabaa tha lekin aaj hindi bhashaa kaa jhandaa chanhudish laharaa rahaa he. 30 may ko 'hindi patrakarita diwas' ke rup main manaaya jaataa he.
 bharatvarsh main aadhunik dhang kii patrakarita kaa janm atharahavin shatabdi ke chaturth charan main kalakatta, bombai or madras main hua. 1780 i. main prakashit hike kaa "kalakatta gazat" kadachit is ore pehla praytn tha. hindi ke pehle patr udant maartand ke prakashit hone tak in nagaron kii angloindian angreji patrakarita kaaphi viksit ho gai thi.
 in antim varshon main farsi bhashaa main bhi patrakarita kaa janm ho chukaa tha. 18veen shatabdi ke farsi patr kadachit hastlikhit patr the. 1801 main 'hindostaan intelligence oriental anthology' naam kaa jo sankalan prakashit hua usamen uttar bharat ke kitne hi "akhabaaron" ke uddhran the. 1810 main maulavee ikraam ali ne kalakatta se litho patr "hindostani" prakashit karnaa aarambh kiya. 1816 main gangakishor bhattacharya ne "bengal gajet" kaa pravartan kiya. yah pehla bangala patr tha. baad main shrirampur ke padariyon ne prasiddh prachaarpatr "samachar darpan" ko janm diya. in praarambhik patron ke baad 1823 main hamen banglaa bhashaa ke 'samacharchandrika' or "samvaad kaumudi", farsi urdu ke "jaame jahannuma" or "shamsul akhbaar" tathaa gujarati ke "mumbai samachar" ke darshan hote hai.
 yah spasht he ki hindi patrakarita bahut baad kii cheez nahin he. dilli kaa "urdu akhbaar" or marathi kaa "digdarshan" hindi ke pehle patr "udant martand" ke baad hi aae. "udant martand" ke sampadak pandit jugalkishor the. yah saptahik patr tha. patr kii bhashaa pachhanhi hindi rahati thi, jise patr ke sampadakon ne "madhyadeshiy bhashaa" kaha he. yah patr 1827 main band ho gaya. un dinon sarkari sahaayta ke bina kisi bhi patr kaa chalanaa asambhav tha. company sarkaar ne mishnariyon ke patr ko dak aadi kii suvidha de rakhi thi, parantu cheshtaa karne par bhi "udant martand" ko yah suvidha praapt nahin ho saki.
 1826 i. se 1873 i. tak ko ham hindi patrakarita kaa pehla charan kah sakate hai. 1873 i. main bharatendu ne "harishchandra magazine" kii sthapana kii. ek varsh baad yah patr "harishchandra chandrika" naam se prasiddh hua. vaise bharatendu kaa "kavivachan sudhaa" patr 1867 main hi saamne aa gaya tha or usne patrakarita ke vikaas main mahatvapurn bhaag liya tha; parantu nai bhashastyli kaa pravartan 1873 main "harishchandra magazine" se hi hua. is bich ke adhikansh patr prayog maatr kahe ja sakate hai or unke peeche patrakala kaa gyaan athwa nae vichaaron ke prachaar kii bhaavana nahin he. "udant martand" ke baad pramukh patr hai : 
 in patron main se kuch masik the, kuch saptahik. dainik patr keval ek tha "samachar sudhavarshan" jo dwibhashiya tha or kalakatta se prakashit hota tha. yah dainik patr 1871 tak chalata rahaa. adhikansh patr agra se prakashit hote the jo un dinon ek bada shikshacendre tha or vidhyaarthismaj kii aavashyaktaaon kii purti karte the. shesh brahmsamaj, sanathan dharm or mishnariyon ke prachaar kaary se sambandhit the. bahut se patr dwibhashiya the or kuch to panchabhaashiya tak the. isse bhi patrakarita kii aparipakv dasha hi suchit hoti he. hindipradesh ke praarambhik patron main "banaras akhbaar" kaaphi prabhaavshaalee tha or usee kii bhashaniti ke virodh main 1850 main taramohan maitra ne kaashi se saptahik "sudhakar" or 1855 main raja lakshmanasingh ne agra se "prajahitaishi" kaa prakaashan aarambh kiya tha. raja shivaprasad kaa "banaras akhbaar" urdu bhashastyli ko apanaataa tha to ye donon patr panditau tatsampradhan style kii ore jhukate the. is prakaar ham dekhte hai ki 1867 se pehle bhashastyli ke sambandh main hindi patrkaar kisi nishchit style kaa anusaran nahin kar sake the. is varsh 'kavi vachansudha' kaa prakaashan hua or ek tarah se ham use pehla mahatvapurn patr kah sakate hai. pehle yah masik tha, phir pakshik hua or ant main saptahik. bharatendu ke bahuvidh vyaktitv kaa prakaashan is patr ke madhyam se hua, parantu sach to yah he ki "harishchandra magazine" ke prakaashan tak ve bhi bhashastyli or vichaaron ke kshetra main maarg hi khojate dikhaai dete hai.
 hindi patrakarita kaa doosraa yug 1873 se 1900 tak chalata he. is yug ke ek chor par bharatendu kaa "harishchandra magazine" tha ore nagariprachaarini sabha dwaara anumodanprapt "saraswati". in 27 varshon main prakashit patron kii sankhya 300-350 se upar he or ye nagpur tak faile hue hai. adhikansh patr masik yaa saptahik the. masik patron main niabandh, naval katha, vaarta aadi ke rup main kuch adhik sthaayee sampatti rahati thi, parantu adhikansh patr 10-15 prishthon se adhik nahin jate the or unhen ham aaj ke shabdon main "vichaarpatr" hi kah sakate hai. saptahik patron main samaacharon or unpar tippaniyon kaa bhi mahatvapurn sthaan tha. vastav main dainik samachar ke prati us samay vishesh aagrah nahin tha or kadachit isiilie un dinon saptahik or masik patr kahin adhik mahatvapurn the. unhone janajagran main atyant mahatvapurn bhaag liya tha.
 unnisvin shatabdi ke in 25 varshon kaa adarsh bharatendu kii patrakarita thi. "kavivachansudha", "harishchandra magazine", shri harishchandra chandrika", balbodhini ke rup main bharatendu ne is disha main pathpradarshan kiya tha. unki tikatippaniyon se adhikri tak ghabaraate the or "kavivachansudha" ke "panch" par rusht hokar kaashi ke magistrate ne bharatendu ke patron ko shiksha vibhaag ke liye lenaa bhi band kara diya tha. isamen andeh nahin ki patrakarita ke kshetra bhi bharatendu purnataya nirbhik the or unhone nae nae patron ke liye protsaahan diya. "hindi pradeep", "bharatjivan" aadi anek patron kaa namakaran bhi unhone hi kiya tha. unke yug ke sabhi patrkaar unhen agrani maanate the.
 bharatendu ke baad is kshetra main jo patrkaar aae unamem pramukh the pandit rudradutt sharma,, baalkrishna bhatta, durgaaprasad mishra, pandit sadanand mishra, pandit vanshidhar, badrinarayan choudhary "premadhan", devakinandan treepathi, radhacharan goswami, pandit gauridatt, raaj rampal singh, pratapanarayan mishra, ambikadutt vyas,, babu ramakrishna verma, pan. ramgulam avasthi, yogeshchandra vasu, pan. kundanlal or babu devakinandan khatri evam babu jagannathdas . 1895 i. main "nagariprachaarini patrika" kaa prakaashan aarambh hota he. is patrika se gambhir sahityasamiksha kaa aarambh hua or isliye ham ise ek nishchit prakashastambh maan sakate hai. 1900 i. main "saraswati" or "sudarshan" ke avataran ke saath hindi patrakarita ke is duusare yug par patakshep ho jaataa he.
 in 25 varshon main hindi patrakarita anek dishaao main viksit hui. praarambhik patr shikshaprasar or dharmprachaar tak simit the. bharatendu ne saamaajik, raajnneetik or saahitiyik dishaaen bhi viksit kin. unhone hi "balabodhini" naam se pehla stri-masik-patr chalaaya. kuch varsh baad mahilaon ko swayan is kshetra main utarate dekhte hai - "bharatbhagini", "sugruhinee" . in varshon main dharm ke kshetra main aryasamaj or sanathan dharm ke prachaarak vishesh sakriy the. brahmsamaj or radhaswami mat se sambandhit kuch patr or mirzapur jaise isai kendron se kuch isai dharm sambandhi patr bhi saamne aate hai, parantu yug kii dharmik pratikriyaaon ko ham aryasamaj ke or puranikon ke patron main hi pate hai. aaj ye patr kadachit utane mahatvapurn nahin jaan padate, parantu isamen andeh nahin ki unhone hindi kii gadhyshailee ko pusht kiya or janata main nae vichaaron kii jyoti bhi. in dharmik vadavivaadon ke falswaroop samaaj ke vibhinn varg or sampradaay sudhaar kii ore agrasar hue or bahut sheeghra hi sampradayik patron kii baadh aa gai. saikadon kii sankhya main vibhinn jaateey or vargeey patr prakashit hue or unhone asankhya janon ko vaani di.
 aaj vahi patr hamaari itihaetana main vishesh mahatvapurn hai jinhone bhashaa style, sahitya athwa raajnneeti ke kshetra main koi apratim kaary kiya ho. saahitiyik drushti se "hindi pradeep", brahman, kshatriyapatrika, anandakadambini, bharatendu, devanagari prachaarak, vaishnav patrika, kavi ke chitrakaar, nagari nirad, sahitya sudhanidhi or raajnneetik drushti se bharatamitra, uchit vaktaa, saar sudhanidhi, bharatoday, bharat jivan, bharatoday, shubhachintak or hindi bangavasi vishesh mahatvapurn hai. in patron main hamaare 19veen shatabdi ke sahityarsikon, hindi ke karmath upaskon, shaileekaron or chintakon kii sarvshereshth nidhi surakshit he. yah kshobh kaa vishay he ki ham is mahatvapurn saamagree kaa patron kii filon se uddhaar nahin kar sake. baalkrishna bhatta, pratapanarayan mishra, sadaanan mishra, rudradutt sharma, ambikadutt vyas or balmukund gupt jaise sajiv lekhakon kii kalam se nikle hue na jane kitne niabandh, tippanee, lekh, panch, haas parihaas aup sketch aaj main hamen alabhya ho rahe hai. aaj bhi hamaare patrkaar unase bahut kuch sikh sakate hai. apane samay main to ve agrani the hi.
 beesvin shatabdi kii patrakarita hamaare liye apekshaakrit nikat he or usamen bahut kuch pichley yug kii patrakarita kii hi vividhta or bahurupata milti he. 19veen shatee ke patrakaron ko bhashaa-shailishetra main avyavashtha kaa saamana karnaa padaa tha. unhen ek ore angreji or duusari ore urdu ke patron ke saamne apni vastu rakhni thi. abhi hindi main ruchi rakhanevaali janata bahut choti thi. dhire-dhire paristhiti badali or ham hindi patron ko sahitya or raajnneeti ke kshetra main netritv karte pate hai. is shatabdi se dharm or samajasudhar ke andolan kuch peeche pad gaye or jaateey chetana ne dhire-dhire rashtriya chetana kaa rup grahan kar liya. falat: adhikansh patr, sahitya or raajnneeti ko hi lekar chale. saahitiyik patron ke kshetra main pehle do dashakon main acharya dvivedi dwaara sampadit "saraswati" kaa netritv rahaa. vastut: in bees varshon main hindi ke masik patr ek mahaan saahitiyik shakti ke rup main saamne aae. shrunkhalit upanyaas kahani ke rup main kai patr prakashit hue - jaise upanyaas 1901, hindi navil 1901, upanyaas lahari 1902, upanyasasagar 1903, upanyaas kusumanjali 1904, upanyasbahar 1907, upanyaas prachaar 19012. keval kavita athwa samasyapurti lekar anek patr unnisvin shatbdi ke antim varshon main nikalne lage the. ve chale rahe. samalochna ke kshetra main "samalochak" or aitihaasik shodh se sambandhit "itihaas" kaa prakaashan bhi mahatvapurn ghatnaayen hai. parantu saraswati ne "mislani" ke rup main jo adarsh rakhaa tha, vah adhik lokapriy rahaa or is shrenee ke patron main uske saath kuch thode hi patron kaa naam liya ja saktaa he, jaise "bharatendu", nagari hitaishini patrika, bankipur, nagariprachaarak, mithilamihir or indu . "saraswati" or "indu" donon hindi kii sahityachetana ke itihaas ke liye mahatvapurn hai or ek tarah se ham unhen us yug kii saahitiyik patrakarita kaa sheershamani kah sakate hai. "saraswati" ke madhyam se acharya mahaviraprasad dvivedi or "indu" ke madhyam se pandit rupanarayan pandeya ne jis sampadakeey satarkta, adhyavsaay or eemaandaaree kaa adarsh hamaare saamne rakhaa vah hindi patrakarita ko ek nai disha dene main samarth hua.
 parantu raajnneetik kshetra main hindi patrakarita ko netritv praapt nahin ho sakaa. pichley yug kii raajnneetik patrakarita kaa centre kalakatta tha. parantu kalakatta hindi pradesh se dur padataa tha or swayan hindi pradesh ko raajnneetik disha main jaagruk netritv kuch der main mila. hindi pradesh kaa pehla dainik raja rampalasinh kaa dwibhashiya "hindustan" he jo angreji or hindi main kalaakankar se prakashit hota tha. do varsh baad, babu seetaram ne "bharatoday" naam se ek dainik patr kanpur se nikaalnaa shuru kiya. parantu ye donon patr dirghajivi nahin ho sake or saptahik patron ko hi raajnneetik vichaardhaara kaa vaahan bananaa padaa. vastav main unnisvin shatbdi main kalakatta ke bharat mitra, vangvasi, sarasudhanidhi or uchit vaktaa hi hindi pradesh kii ranithik bhaavana kaa pratinidhitiv karte the. inamen kadachit "bharatamitra" hi sabase adhik sthaayee or shaktishaalee tha. unnisvin shatabdi main bengal or maharashtra lok jagrati ke centre the or ugr rashtriya patrakarita main bhi ye hi praant agrani the. hindi pradesh ke patrakaron ne in praanton ke netritv ko sweekaar kar liya or bahut dinon tak unka swatantra raajnneetik vyaktitv viksit nahin ho sakaa. phir bhi ham "abhyuday", "pratap", "karmyogi", "hindi kesari" aadi ke rup main hindi raajnneetik patrakarita ko kai dag aage badhaate pate hai. pratham mahayuddh kii uttejnaa ne ek baar phir kai dainik patron ko janm diya. kalakatta se "kalakatta samachar", "swatantra" or "vishwamitra" prakashit hue, bombai se "venkateshwar samachar" ne apana dainik sanskaran prakashit karnaa aarambh kiya or dilli se "vijay" niklaa. 1921 main kaashi se "aaj" or kanpur se "vartmaan" prakashit hue. is prakaar ham dekhte hai ki 1921 main hindi patrakarita phir ek baar karavatein leti he or raajnneetik kshetra main apana nayaa jivan aarambh karti he. hamaare saahitiyik patron ke kshetra main bhi nai pravritiyon kaa aarambh isi samay se hota he. falat: beesvin shatee ke pehle bees varshon ko ham hindi patrakarita kaa teesraa charan kah sakate hai.
 1921 ke baad hindi patrakarita kaa samasamyik yug aarambh hota he. is yug main ham rashtriya or saahitiyik chetana ko saath saath pallavit pate hai. isi samay ke lagbhag hindi kaa pravesh vishvavidhyalayon main hua or kuch aise kriti sampadak saamne aae jo angreji kii patrakarita se purnat: parichit the or jo hindi patron ko angreji, marathi or banglaa ke patron ke samakaksh laana chaahate the. falat: saahitiyik patrakarita main ek nae yug kaa aarambh hua. rashtriya andolanon ne hindi kii rashtrabhasha ke liye yogyata pehali baar ghoshit kii ore jaise-jaise rashtriya andolanon kaa bal badhane laga, hindi ke patrkaar or patr adhik mahatv paane lage. 1921 ke baad gandhi ji ke netritv main rashtriya andolan madhyavarg tak simit na rahakar graminon or shramikon tak pahunch gaya or uske is prasar main hindi patrakarita ne mahatvapurn yoga diya. sach to yah he ki hindi patrkaar rashtriya andolanon kii agr pankti main the or unhone videshi satta se datakar morcha liya. videshi sarkaar ne anek baar nae nae kanoon banaakar samachaarpatron kii swatantraaa par kutharaghaat kiya parantu jail, jurmaana or anekanek maansik or aarthik kathinaaiyaan jhelte hue bhi hindi patrakaron ne swatantra vichaar kii deepashikha jalaae rakhi.
 1921 ke baad sahityakshetra main jo patr aae unamem pramukh hai-
 vastav main aaj hamaare masik sahitya kii praudhata or vividhta main kisi prakaar kaa andeh nahin ho saktaa. hindi kii anekanek pratham shrenee kii rachanaayen masikon dwaara hi pehle prakaash main ai or anek shreshth kavi or sahityakar patrakarita se bhi sambandhit rahe. aaj hamaare masik patr jivan or sahitya ke sabhi angon kii purti karte hai or ab visheshgyata kii ore bhi dhyaan jane laga he. sahitya kii pravritiyon kii jaisi vikasman jhalak patron main milti he, waisi pustakon main nahin milti. vahaan hamen sahitya kaa sakriy, sapraan, gatisheel rup praapt hota he.
 raajnneetik kshetra main is yug main jin patrapatrikaon kii dhooma rahi ve hai - 
 inamen se adhikansh saptahik hai, parantu janaman ke nirmaan main unka yogadan mahatvapurn rahaa he. jahaan tak patr kala kaa sambandh he vahaan tak ham spasht rup se kah sakate hai ki tisare or chauthe yug ke patron main dharti or akaash kaa antar he. aaj patrasampadan vastav main ucch koti kii kala he. raajnneetik patrakarita ke kshetra main "aaj" or uske sampadak swargeey baburao vishnu paradkar kaa lagbhag vahi sthaan he jo saahitiyik patrakarita ke kshetra main acharya mahaviraprasad dvivedi ko praapt he. sach to yah he ki "aaj" ne patrakala ke kshetra main ek mahaan sanstha kaa kaam kiya he or usne hindi ko bisiyon patrasampadak or patrkaar die hai.
 aadhunik sahitya ke anek angon kii bhanti hindi patrakarita bhi nai koti kii he or usamen bhi mukhyat: hamaare madhyavitt varg kii saamaajik, saanskrithik, saahitiyik ou raajnneetik hulchalon kaa pratibimb bhasvar he. vastav main pichley 200 varshon kaa sachcha itihaas hamaari patrapatrikaon se hi sankalit ho saktaa he. banglaa ke "kaler katha" granth main patron ke avataranon ke aadhaar par bengal ke unnisvin shatabdi ke madhyavittiya jivan ke akalan kaa praytn hua he. hindi main bhi aisa praytn vaanchhneeya he. ek tarah se unnisvin shatee main sahitya kahi ja sakanevaali cheez bahut kam he or jo he bhi, vah patron ke prishthon main hi pehle-pahal saamne ai he. bhashastyli ke nirmaan or jaateey style ke vikaas main patron kaa yogadan atyant mahatvapurn rahaa he, parantu beesvin shatee ke pehle do dashakon ke ant tak masik patr or saptahik patr hi hamaari saahitiyik pravritiyon ko janm dete or viksit karte rahe hai. dvivedi yug ke sahitya ko ham "saraswati" or "indu" main jis prayogtmak rup main dekhte hai, vahi us sahitya kaa asli rup he. 1921 i. ke baad sahitya bahut kuch patrapatrikaon se swatantra hokar apane pairon par khadaa hone laga, parantu phir bhi vishisht saahitiyik andolanon ke liye hamen masik patron ke prishth hi ulatney padate hai. raajnneetik chetana ke liye to patrapatrikas hai hi. vastut: patrapatrikas jitani badi jansankhya ko chooti hai, vishuddh sahitya kaa utani badi jansankhya tak pahunchnaa asambhav he.
 90 ke dashak main bhartiya bhashaaon ke akhabaaron, hindi patrakarita ke kshetra main amar ujaalaa, dainik bhaskar, dainik jaagran aadi ke nagaron-kasbon se kai sanskaran nikalne shuru hue. jahaan pehle mahanagaron se akhbaar chhapate the, bhumandalikaran ke baad aayi nayi takanic, behatar sadak or yatayaat ke sansadhano kii sulabhta kii vajah se chote shaharon, kasbon se bhi nagar sanskaran kaa chapana aasaan ho gaya. saath hi in dashakon main gramin ilaakon, kasbon main failte bazaar main nayi vastuon ke liye naye upabhoktaaon kii talash bhi shuru hui. hindi ke akhbaar in vastuon ke prachaar-prasar kaa ek jariya ban kar ubhara he. saath hi saath akhabaaron ke in sanskarnon main sthaneey khabaron ko pramukhataa se chapa jaataa he. isse akhabaaron ke pathakon kii sankhya main kaaphi badhotaree hui he. media visheshgy sevanti ninaan ne ise 'hindi kii saarvajanik duniya kaa punarvishkaar' kaha he. ve likhti hai, “print media ne sthaneey ghatnaon ke kawarej dwaara jila str par hindi kii maujuud saarvajanik duniya kaa vistaar kiya he or saath hi akhabaaron ke sthaneey sanskarnon ke dwaara anjaane main iskaa punarvishkaar kiya he.
 1990 main rashtriya pathak surveykshan kii report bataati thi ki paanch aguva akhabaaron main hindi kaa keval ek samachar patr hua karata tha. pichley ne sabit kar diya ki ham kitni teji se bad rahe hai. is baar sabase adhik padhe jane vaale paanch akhabaaron main shuru ke chaar hindi ke hai.
 ek utsahjanak baat or bhi he ki iares survey main jin 42 shaharon ko sabase teji se ubharta mana gaya he, unamem se zyaadaatar hindi hriday pradesh ke hai. matlab saaf he ki agar pichley teen dashak main dakshin ke rajyon ne vikaas kii jabardast pingen badhaain to aane vaale dashak ham hindi waalon ke hai. aisa nahin he ki akhbaar ke adhyayan ke maamle main hi yah pradesh aguva sabit ho rahe hai. iti industry kaa ek aankada bataata he ki hindi or bhartiya bhashaaon main net par padhane-likhane waalon kii taadaad lagaataar bad rahi he.
 matlab saaf he. hindi kii aakankshaon kaa yah vistaar patrakaron kii ore bhi dekh rahaa he. pragati kii chetana ke saath samaaj kii nichali qatari main baithe log bhi samachar patron kii panktiyon main dikhne chahie. pichley iees, iaiti or tamaam shiksha parishadon ke parinaamon ne sabit kar diya he ki hindi bhashiyon main sabase nichali sidhiyon par baithe log bhi jabardast oochaal ke liye taiyaar hai. hindi ke patrakaron ko unase ek kadam aage chalanaa hoga taaki us jagah ko phir se hasil saken, jise pichley chaar dashakon main hamane lagaataar khoyaa.
