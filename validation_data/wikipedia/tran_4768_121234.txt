  jalmahal rajasthan kii rajdhani jaipur ke manasagar jhil ke madhya sthit prasiddh aitihaasik mahal he. aravali paharipoon ke garbh main sthit yah mahal jhil ke bichon bich hone ke kaaran 'ai ball' bhi kaha jaataa he. ise 'romantic mahal' ke naam se bhi janaa jaataa tha. jaisingh dwaara nirmit yah mahal madhyakaalin mehalon kii tarah mehrabon, burjo, chhatriyon evam seedheedaar jeenon se yukt dumanjila or vargakar rup main nirmit bhawan he. jalmahal ab pakshi abhyaaran ke rup main bhi viksit ho rahaa he. yahan kii nursery main 1 lakh se adhik vriksh lage hai jahaan rajasthan ke sabase unche ped paae jate hai.
 jaipur-amer maarg par manasagar jhil ke madhya sthit is mahal kaa nirmaan savai jaisingh ne ashwamedh yajna ke baad apni raniyon or pandit ke saath snaan ke liye karavaaya tha. is mahal ke nirmaan se pehle jaisingh ne jaipur kii jalaapurti hetu garbhavati nadi par baandh banavaakar manasagar jhil kaa nirmaan karavaaya. iskaa nirmaan 1799 main hua tha. iske nirmaan ke liye rajput style se taiyaar kii gai naukaaon kii madad lee gai thi. raja is mahal ko apni rani ke saath khaas vakt bitaane ke liye istemaal karte the. ve iskaa prayog rajasi utsavon par bhi karte the.
 madhyakaalin mehalon kii tarah mehrabon, burjo, chhatriyon evam seedheedaar jeenon se yukt dumanjila or vargakar rup main nirmit bhawan he. isaki upari manzil kii chaaron konon par burjo kii chhatariyaan va bich kii bradariyaa, sangemarmar ke stambhon par aadhaarit hai.
 tapate registan ke bich based is mahal main garmi nahin lagati, kyonki iske kai tal pani ke andar banaae gaye hai. is mahal se pahaad or jhil kaa kuubasurat nazaaraa bhi dekha ja saktaa he. chandani raat main jhil ke pani main is mahal kaa najaara behad aakarshak hota he. jalmahal ab pakshi abhyaaran ke rup main bhi viksit ho rahaa he. jal mahal ke nursery main 1 lakh se zyada vriksh lage hue hai. din raat 40 mali ped paudhon kii dekhbhaal main lage rahete hai. yah nursery rajasthan kaa sabase unche pedo vaala nursery he. yahaan aravali plant, ornamental plant, sharb, hej or kripper kii hajaaron vibhinnataayen maujuud hai. yahan ke 150 varsh puraane pedo ko transplant kar nayaa jivan diya gaya he. har saal yahaan date palm, china palm or buganbelia jaise sho plant ko transplant kiya jaataa he.
 
