 nirdeshaank: 30°27′N 78°05′E / 30.45°N 78.08°E / 30.45; 78.08
 musuri bharat ke uttrakhand rajya kaa ek parvatiy nagar he, jise parvaton kii rani bhi kaha jaataa he. dehradun se 35 kilometre kii duuri par sthit, musuri un sthanon main se ek he jahaan log baar-baar aate jate hai. ghoomane-phirane ke liye jane vaali pramukh jagahon main yah ek he. yah parvatiy paryaton sthal himalay parvatamala ke shivalik shrenee main padataa he, jise parvaton kii rani bhi kaha jaataa he. nikatavarti lancor kasbaa bhi barloganj or jhadipani sahit vrahat yaa greater musuri main aata he.isaki ausat oonchai samudr tal se 2005 me. he, jisamen harith parvat vibhinn padap-praaniyon samet basate hai. uttar-purv main him mandit shikhar sir uthaaye drushtigochar hote hai, to dakshin main doon ghati or shivalik shrenee dikhti he. isi kaaran yah shahar paryatakon ke liye parimahal jaisaa prathit hota he. musuri gangotri kaa pravesh dwaar bhi he. dehradun main paayi jane vaali vanaspati or jeev-jantu iske aakarshan ko or bhi badha dete hai. dilli evam uttar pradesh ke nivaasiyon ke liye yah lokapriy greeshmakaleen paryaton sthal he.
 musuri kaa itihaas san 1825 main captain yang, ek saahasik british military adhikari or shri.shor, dehradun ke nivasee or adheekshak dwaara vartmaan musuri sthal kii khoj se armbh hota he. tabhi is chuttee paryaton sthal kii neenv padi, jiske abhi tak bhi kuch hi vikalp kehalaate hai. 1827 main ek sanitorium banwaaya gaya, lancor main, jo aaj cantonmant ban chukaa he., karnal everest ne yaheen apana ghar banaaya 1832 main or 1901 tak yahaan kii jansankhya 6461 thi, jo ki greeshm ritu main 15000 tak pahunch jaati thi. pehle musuri sadak dwaara saharanpur se gamy tha, 58 ki.mi.dur. san 1900 main isaki gamyata saral ho gayi yahaan rail ke aane se, jisase sadak maarg chota hokar keval 21 kimi rah gaya.}}. iske naam ke bare main praayah log yahaan bahutayat main ugane vaale ek paudhe ”’mansoor”’ ko iske naam kaa kaaran bataate hai, jo log, abhi bhi ise mansoori kehete hai.
 yahaan kaa mukhya sthal anya sabhi angrezon dwaara prabhavit/basaaye gayi nagaron kii bhaanti hi ”’maal”’ kehalaata he. musuri kaa mel road purv main pikchar pales se lekar pashchim main public librari tak jataa he. british kaal main musuri kii maal maarg par likhaa hota tha ”bhartiya or kutton ko anumati nahin”. is prakaar ke jaateey chinh angrezon kii maansikta kaa parichay dete sabhi us kaal ke basaaye nagaron main mil jate the. inhen baad main pairon tale rond diya gaya tha. moti laal nehru, bharat ke pratham pradhan mantri ke pita, dwaara unke musuri nivas kaal main pratidin yah niyam todaa jaataa tha. nehru parivaar, shrimati indira gandhi sahit, musuri ke niyamit darshak the san 1920-1940 ke dauraan. ve nikatwarti dehradun main bhi apana samay dete the, jahaan pandit ji kii bahan vijayalakshmi pandit rahati thim.april 1959 main, dalai lamas, china adhikrut tibet se nirvasit hone par yaheen aaye or tibet nirvasit sarkaar banaai. baad main yah sarkaar himachal pradesh ke dharmashala, himachal pradesh. dharmashala main sthanantarit ho gayi. yaheen pratham tibeti skool san 1960 main khulaa tha. abhi bhi lagbhag 5000 tibeti log musuri main mukhyatah happy vaili main based hue hai. vartmaan main musuri main itane hotel or jansankhya ho gayi he, uski dilli ityadi se nikatataa ke kaaran; ki yah nagar dheron kooda, jal-sankat, parking kii kami, ityadi se, visheshkar greeshm ritu main saamana karata he. iske anya anubhaagon main apekshaakrit kam sankat hai.”’chaar dukaan”’, lancor, upree musuri se himalay kaa ek drishy]]
 musuri kii bhugolic avasthiti 30.45° uttari akshansh tathaa 78.08° purvi deshaantar par he.. iskaa ausat oonchai 1,826 meter he. 
 san 2011 kii bhartiya jansankhyikee ke anusaar, musuri kii jansankhya 30118 thi. is sankhya main 55.19% purush or 44.81% striyaan thim. musuri kaa ausat sakshartaa 89.69% thi. yah rashtriya dar 78.82% se kahin oonchi thi. yahaan kii 8.88% janata chah varsh ke andar thi. 
 musuri dilli or anya mukhya nagaron se sadak dwaara ati sugam he. ise gangotri, yamunotri aadi uttar bhartiya tirth sthalon kaa praveshdwar kaha jataahe. samipatam railway stesan dehradun he. yahaan texiyaan or basen niyamit uplabdh rahati hai. 
 musuri bhraman kaa sarvshereshth samay madhya march se madhya november kaa he, jisamen varshakaal july se sitambar tak, pareshaan kar saktaa he,. is kaal main varsha to hoti hi he, iske alaava yahaan koi bhi doorvarti parvat drishyan hin hote, badalon ke kaaran. 
 musuri main hi laal bahadur shastri rashtriya prashasan academy bhi sthit he., jo ki yuvakon ke liye bhartiya prashasnic sevaaon hetu ekmaatr prashikshan kendra he. yah santhaan gandhi chowk se 3 kimi dur he. librari kshetra main bharat tibet seemaa police kaa uttar kshetreey mukhyalay bhi sthit he. yah ai.tii.bi.pi. kaa ek aadarneey purna prashikshan kendra he. yahaan seemaa police ke nav niyukt javaanon ko prashikshan diya jaataa he, isse pehle ki ve hamaari simaaon kii raksha main jute jaayen.
 british samrajya kaal se hi yahaan bhinn vidhyalay bane hai, jo ki tab british sarkari adhikariyon ko or ab sabhi bharatiyon ke liye bacchon kii vidya uplabdh karaate hai. inamen se kai ab bhi vahi mulya sangrakshit kare hue hai.
 saint jorge vidhyalay, musuri yahan ke puraane or prasiddh vidyalayon main se ek he. yah patrician bandhuon dwaara san 1893 se chalaaya ja rahaa he. 400 acre main faila iskaa campus minar house ke naam se prachlit he. isaki alumnai ne kai kshetron main yogadan diya he. saint jorge skool apane sthapaty ke liye musuri bhar main adwitiya he. anya vidyalayon main vinberg alen, guru nanak pancham centinary, musuri international, tibeton homes or woodstock skool hai.
 woodstock skool ek isai anterrashtriya sah-shiksha, awasaiya vidhyalay he, jo lencor main sthit he. is vidhyalay kaa udgam 1850 main he, jab angrez mahilaon ke ek samooh ko british or america mishnariyon dwaara ladakiyon ko proteistant shiksha pradaan karne hetu niyukt kiya gaya tha. woodstock skool is upmahadweep ke prasiddh aavsiy vidyalayon main se ek he. is vidhyalay kaa campus 250 acre main failaa hua he. iskaa campus bhinn prakaar ke padap jatiyaan milti hai, jaise ok, chid or rhododandron ke vrikshon se bharaa hua he. yah campus 350 meter kii oomchaai letaa he, jo ki iske nimnatam or adhiktam oonchai kaa fark he. 
 guru nanak fifth centenry skool, musuri musuri kaa prasiddh vidhyalay he. isaki sthapana shri guru nanak dev ji kii smriti main unki 500veen janm shatee ke avasar par november 1969 main kii gayi thi. 
 musuri kii duusari sabase oonchi chotii par rope-ve dwaara jane kaa anand len. yahaan paidal raste se bhi pahunchaa ja saktaa he, yah rasta maal road par kachhari ke nikat se jaataa he or yahaan pahunchane main lagbhag 20 minute kaa samay lagata he. rope-ve kii lambaai keval 400 meter he. sabase zyada isaki saiyr main jo romaanch he, vah avismaraneey he.
 gan hill se himalay parvat shrinkhalaa arthath bandarpanch, shrikanta, pilwada or gangotri samooh aadi ke sundar drishy dekhe ja sakate hai, saath hi musuri or doon-ghati kaa vihangam drishy bhi yahaan se dekhe ja sakate hai. aazaadee-purv ke varshon main is pahari ke upar rakhi top pratidin dopaher ko chalaai jaati thi taaki log apni ghadiyaan sat kar len, isi kaaran is sthaan kaa naam gan hill padaa.
 
 musuri kaa vartmaan company garden yaa municipal garden aazaadee se pehle tak botanical garden bhi kehalaata tha. company garden ke nirmaataa vishwavikhyath bhuvaigyanik dow ech. fakanar logi the. san 1842 ke aas-paas unhone is kshetra ko sundar udyaan main badal diya tha. baad main isaki dekhbhaal company prashasan ke dekharekh main hone laga tha. isliye ise company garden yaa municipal garden kaha jane laga.
 buddha sabhyataa kii gaatha kahata yah mandir nishchay hi paryatakon kaa man moh letaa he. is mandir ke peeche kii taraf kuch drum lage hue hai. jinke bare main manyata he ki inhen ghumaane se manokamana puri hoti he.
 laal tibba ke nikat yah musuri kii sabase oonchi chotii he. tourist karyaalay se yah 5 kimi dur he, yahaan tak ghode par yaa paidal bhi pahunchaa ja saktaa he. yahaan se barf ke drishy dekhnaa bahut romaanchak lagata he.
 kul 3 kimi lanbaa yah road rink haul ke sameep kulri bazaar se aarambh hota he or librari bazaar par jaakar samaapt hota he. is sadak par paidal chalanaa yaa ghudsawaari karnaa acha lagata he. himalay main suryaast kaa drishy yahaan se sundar dikhaai padataa he. musuri public skool se camel rock jite jaagate oont jaisi lagati he.
 yah phal musuri-jhadeepani road par musuri se 8.5 kimi dur sthit he. paryatak jhadi- pani tak 7 kimi kii duuri bas yaa car dwaara tay karke yahaan se paidal 1.5 kimi duuri par jharne tak pahunch sakate hai.
 yah phal musuri-dehradun road par musuri se 7 kimi dur sthit he. paryatak bas yaa car dwaara yahaan pahunchakar aage kii 3 kimi duuri paidal tay karke jharne tak pahunch sakate hai. snaan or picnic ke liye yah acchhee jagah he.
 yamunotri road par musuri se 15 kimi dur 4500 foot kii oonchai par yah is sundar ghati main sthit sabase bada or sabase khubasurat jharnaa he, jo chaaron ore se oonche pahaado se ghira he. jharne kii talahati main snaan tarotaaja kar detaa he or bacchon ke saath-saath bade bhi iskaa anand uthaate hai. musuri-yamunotri maarg par nagar se lagbhag 15 kilometre dur sthit yah jharnaa paanch alag-alag dhaaraon main bahata he, jo paryatakon ke liye khaasaa aakarshan kaa centre bana rahata he. yah sthal samudratal se lagbhag 4500 foot kii oonchai par he. iske chaaron ore parvat shrinkhlaayein dikhaai detii hai. angarej apni chaay daavat akasar yaheen par kiya karte the, isiilie to is jharne kaa naam campati phal he.yamunotri ke raste main 1370 meter kii oonchai par campti jalprapaat sthit he. musuri se isaki duuri 15 kilometre he. yah musuri ghati kaa sabase sundar jalprapaat he.
 oonche-oonche parvaton se ghire is jalprapaat ke manabhaavan najaare logon kaa dil jeet lete hai. yahaan kii sheetaltaa main nahaakar paryatakon kaa man tarotaaja ho jaataa he. khaastaur se garmi ke mausam main campti jalprapaat main snaan karne kaa anubhav aap jindagi bhar nahin bhula paaenge.
 campti jalprapaat ke nikat campti jhil he. log yahaan par apane parivaar evam mitron ke saath samay bitaane ke liye aate hai. yahaan uplabdh naukayan or toy train kii suvidha bacchon ko khaasaa lubhaati he. yahi nahin, yah sthal picnic manaane ke icchhuk logon main bahut hi lokapriy he.
 cart mekenji road par sthit yah pracheen mandir musuri se lagbhag 6 kimi dur he. vaahan thik mandir tak ja sakate hai. yahaan se musuri ke saath-saath doon-ghati kaa sundar drishy dikhaai detaa he.
 musuri-dehradun road par yah nayaa viksit kiya gaya picnic spot he, jo musuri se lagbhag 6 kimi dur he. yah ek aakarshak sthaan he. yahaan pedal-boat uplabdh rahati hai. yahaan se doon-ghati or aasapaas ke gaanvon kaa sundar drishy dikhaai detaa he. 
 tehri bai-paas road par lagbhag 2 kimi kii duuri par yah ek viksit kiya gaya picnic spot he, iske aasapaas park he jo deodaar ke jangalon or phulon kii jhaadiyon se ghira he. yahaan tak paidal yaa taxi/car se pahunchaa ja saktaa he. park main vanya praani jaise ghuraar, kannankar, himalayan mor, monal aadi aakarshan ke mukhya centre hai.
 6 kimi kii duuri par bharat ke pratham sarweyre general sar jorge everest kii di park estate he, unka awaas or karyaalay yaheen tha, yahaan sadak maarg se pahunchaa ja saktaa he. vishwa kii sabase oonchi chotii mount everest kaa naam inhen ke naam par rakhaa gaya he.
 musuri se 9 kimi pashchim main 2104 me. kii oonchai par jwalaji mandir sthit he. yah benog hill kii chotii par bana he, jahaan mata durga kii puja hoti he. mandir ke chaaron ore ghanaa jangal he, jahaan se himalay kii chotiyon, doon ghati or yamuna ghati ke sundar drishy dikhaai dete hai. 
 yah bangala 1838 main ek british major ne banwaaya tha, jo musuri main bane pehle chaar bhawanon main se ek he. ab is bangale ko hotel main badla ja chukaa he, clouds and kahe jane vaala yah hotel musuri hill ke ekadam pashchim main, librari se 8 kimi dur sthit he. yah regart ghaney jangalon se ghira he, jahaan ped-paudhon kii vividh kismein hai saath hi yahaan se himalay kii himachhadit chotiyaan or yamuna nadi ko dekha ja saktaa he. videshi paryatakon or honeymoon par aane vaale dampattiyon ke liye yah sabase upyukt regart he.
 
 musuri se 27 kimi dur chakraata-barkot road par yah fishing ke liye ek adarsh sthaan he. fishing ke liye permit liya ja saktaa he.
 musuri se lagbhag 25 kimi dur musuri-tehri road par sthit he dhanolti. maarg main, chid or deodaar ke jangalon ke bich buraankhanda se himalay kaa shandaar drishy dekha ja saktaa he. saptanhat main aaraam karne ke liye dhanolti ek adrash sthaan he. yahaan tourist-bangalo uplabdh hai.
 yah sthaan musuri-tehri road par musuri se lagbhag 33 kimi dur or dhanolti se 8 kimi dur sthit he. paryatak bas yaa car dwaara kaddu khal tak ja sakate hai, jahaan se aage 2 kimi paidal chalakar yahaan pahunchaa ja saktaa he. yah mandir samudr tal se 10,000 foot kii oonchai par sthit he, yahaan se himalay kaa sundar drishy dikhaai detaa he. yahaan kii yatra kaa anubhav bhuulaa nahin ja saktaa.
 dhanolti se lagbhag 31 kimi dur he. yahaan tak yatra bahut shandaar he kyonki sadak falon ke baganon se hokar guzarati he. sijan ke dauraan, puure maarg par seve bahutayat main milte hai. basant ke mausam main, falon se laden vrikshon ko camere main kaid kiya ja saktaa he, kyonki apane puure shabaab ke samay inhen dekhnaa ankhon ko sukhad lagata he. prishthbhumi main shandaar himalay dikhaai detaa he.
 campati phal se guzarane par musuri -yamunotri road par 75 kimi dur he lakh-mandal. kuwa tak 71 kimi kii sadak yatra ke baad yamuna nadi ko sadak-pul se paar karnaa padataa he. bhartiya puraatatv surveykshan dwaara yahaan puraatatv mahatv kii sainkado murtiyon rakhi gai hai. kaha jaataa he ki kauravon ne yahaan lakh kaa mahal banaaya tha or yahaan pandavon ko jinda jalaane kaa shadyantra rachaa tha.
 
 musuri ke aasapaas anek maarg hai, jahaan prakruti ke bharpoor darshan kiye ja sakate hai or jahaan purna shanti he.
 nagatibba se himalay kii chotiyaan kaa shandaar drishy dikhaai detaa he. yahaan se barasta panthwari, nainbag or campati kii kul 62 kimi kii duuri cover kii ja sakati he.
 barasta park toll-clouds and, dhudli musuri se lagbhag 15 kimi dur yah trekking ke liye ek adarsh sthaan he. musuri shahar ke ekadam pashchimi kshetra main sthit bhadraj se doon ghati, chakraata shrinkhalaa or gadhwal himalay ke jonsar baler kshetra kaa shandaar drishy dikhaai detaa he. bhagwaan balbhadra ko samarpit bhadraj mandir pahari kii chotii par sthit he. prati varsh agast maah ke tisare saptaah main yahaan ek vaarshik meley kaa aayojan kiya jaataa he.
 26 kimi lambey is maarg par himalay kii chotiyon or ghati ke kuch dil dahalane vaale drishy dikhaai dete hai. musuri-suvakholi-sahastradhara : musuri se 11 kimi dur suvakholi tak motor yatra ke baad sahastradhara tak pahunchaa ja saktaa he or vahaan se dehradun ke liye bas pakadi ja sakati he. 
 
 
 
 30°27′N 78°05′E / 30.450°N 78.083°E / 30.450; 78.083
