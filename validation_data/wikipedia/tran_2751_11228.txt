 makar sakranti hinduon kaa pramukh parv he. makar sakranti puure bharat or nepal main kisi na kisi rup main manaaya jaataa he. pus maas main jab surya makar raashi par aata he tabhi is parv ko manaaya jaataa he. vartmaan shatabdi main yah tyohaar janvari maah ke chaudaaven yaa pandrahaven din hi padataa he, is din surya dhanu raashi ko chhod makar raashi main pravesh karata he. ek din kaa antar laund varsh ke 366 din kaa hone hi vajah se hota he | makar sakranti uttarayan se bhinn he.  makar sakranti parv ko kahin-kahin uttarayani bhi kehete hai, yah bhranti galat he ki uttarayan bhi isi din hota he . uttarayan kaa prarambh 21 yaa 22 disambar ko hota he | lagbhag 1800 varsh purv yah sthiti uttarayan kii sthiti ke saath hi hoti thi, sambhav he kii isi vajah se isko va uttarayan ko kuch sthanon par ek hi samajha jaataa he |  tamilnadu main ise pongal naamak utsav ke rup main manaate hai jabaki karnataka, kerala tathaa andhra pradesh main ise keval sankranti hi kehete hai.
 yah bharatvarsh tathaa nepal ke sabhi praanton main alag-alag naam va bhanti-bhanti ke reeti-rivaajon dwaara bhakthi evam utsaah ke saath dhoomdhaam se manaaya jaataa he.
 nepal ke sabhi praanton main alag-alag naam va bhanti-bhanti ke reeti-rivaajon dwaara bhakthi evam utsaah ke saath dhoomdhaam se manaaya jaataa he. makar sakranti ke din kisaan apni acchhee fasal ke liye bhagwaan ko dhanyavad dekar apni anukampaa ko sadaiv logon par banaaye rakhane kaa aashirwad maangate hai. isliye makar sakranti ke tyohaar ko fasalon evam kisaanon ke tyohaar ke naam se bhi janaa jaataa he.
 nepal main makar sakranti ko maaghe-sakranti, suryottarayan or tharu samudaay main maaghi kaha jaataa he. is din nepal sarkaar saarvajanik chuttee detii he. tharu samudaay kaa yah sabase pramukh tyaihaar he. nepal ke baaki samudaay bhi tirthasthal main snaan karke daan-dharmadi karte hai or til, ghi, sharkara or kandamul khaakar dhoomdhaam se manaate hai. ve nadiyon ke sangam par lakhon kii sankhya main nahaane ke liye jate hai. tirthasthalon main rurudham va triveni mela sabase zyada prasiddh he.
 sampoorn bharat main makar sakranti vibhinn roopon main manaaya jaataa he. vibhinn praanton main is tyohaar ko manaane ke jitne adhik rup prachlit hai utane kisi anya parv main nahin.
 haryana or punjab main ise lohadi ke rup main ek din purv 13 janvari ko hi manaaya jaataa he. is din andheraa hote hi aag jalaakar agnidev kii puja karte hue til, gud, chaaval or bhune hue makke kii aahuti di jaati he. is saamagree ko tilchauli kaha jaataa he. is avasar par log moongfalee, til kii bani hui gajak or revadiyaan aapas main baantkar khushiyaan manaate hai. bahuen ghar-ghar jaakar loakgeet gaakar lohadi maangti hai. nai bahu or navjaat bachche ke liye lohadi kaa vishesh mahatv hota he. iske saath parmparik makke kii roti or sarson ke saag kaa anand bhi uthaaya jaataa he
 uttar pradesh main yah mukhya rup se 'daan kaa parv' he. elahabaad main ganga, yamuna va saraswati ke sangam par prayek varsh ek maah tak magh mela lagata he jise magh meley ke naam se janaa jaataa he. 14 janvari se hi elahabaad main har saal magh meley kii shuruyaat hoti he. 14 disambar se 14 janvari tak kaa samay khar maas ke naam se janaa jaataa he. ek samay tha jab uttar bharat main he. 14 disambar se 14 janvari tak puure ek maheene kisi bhi achche kaam ko anjaam bhi nahin diya jaataa tha. masalan shaadi-byaah nahin kiye jate the parantu ab samay ke saath logabagh badal gayi hai. parantu phir bhi aisa vishwaas he ki 14 janvari yani makar sakranti se prithvi par achche dinon kii shuruyaat hoti he. magh meley kaa pehla snaan makar sakranti se shuru hokar shivaratri ke aakiri snaan tak chalata he. sakranti ke din snaan ke baad daan dene kii bhi parampara he.bageshwar main bada mela hota he. vaise ganga-snaan rameshwar, chitrashila va anya sthanon main bhi hote hai. is din ganga snaan karke til ke mishthan aadi ko brahmanon va poojya vyaktiyon ko daan diya jaataa he. is parv par kshetra main ganga evam ramganga ghaaton par bade-bade meley lagate he. samooche uttar pradesh main is vrath ko khichdi ke naam se janaa jaataa he tathaa is din khichdi khaane evam khichdi daan dene kaa atyadhik mahatv hota he.
 bihar main makar sakranti ko khichdi naam se jaataa hai. is din urad, chaaval, til, chiwda, gau, swarna, oonee vastra, kambal aadi daan karne kaa apana mahatva he.
 maharashtra main is din sabhi vivaahit mahilaayein apni pehali sakranti par kapaas, tel va namak aadi chijen anya suhaagin mahilaon ko daan karti hai. til-gool naamak halva ke baantne kii pratha bhi he. log ek duusare ko til gud dete hai or dete samay bolte hai -"lil gul dhya ani god god bolaa" arthath til gud lo or meetha-meetha bolo. is din mahilaayein aapas main til, gud, roli or haldi baantati hai.
 bengal main is parv par snaan ke pashchaat til daan karne kii pratha he. yahan gangasagar main prati varsh vishaal mela lagata he. makar sakranti ke din hi ganga ji bhageerath ke peeche-peeche chalakar kapil muni ke ashram se hokar sagar main ja mili thim. manyata yah bhi he ki is din yashoda ne shrikrishna ko praapt karne ke liye vrath kiya tha. is din gangasagar main snaan-daan ke liye lakhon logon kii bheed hoti he. log ksht uthaakar ganga sagar kii yatra karte hai. varsh main keval ek din makar sakranti ko yahan logon kii apaar bheed hoti he. isiilie kaha jaataa he-"saare tirath baar baar, ganga sagar ek baar."
 tamilnadu main is tyohaar ko pongal ke rup main chaar din tak manaate hai. pratham din bhogi-pongal, dwitiya din surya-pongal, tritiy din mattu-pongal athwa kenu-pongal or chauthe va antim din kanya-pongal. is prakaar pehle din kooda karkat ikaitha kar jalaayaa jaataa he, duusare din lakshmi ji kii puja kii jaati he or tisare din pashu dhan kii puja kii jaati he. pongal manaane ke liye snaan karke khule aangan main mitti ke bartan main kheer banaayi jaati he, jise pongal kehete hai. iske baad surya dev ko naivaidhya chadhaaya jaataa he. uske baad kheer ko prasad ke rup main sabhi grahan karte hai. is din beti or jamaai raja kaa vishesh rup se swaagat kiya jaataa he.
 assam main makar sakranti ko magh-bihu athwa bhogaali-bihu ke naam se manaate hai.
 rajasthan main is parv par suhagan mahilaayein apni saas ko vaayana dekar aashirwad praapt karti hai. saath hi mahilaayein kisi bhi saubhagyasoochak vastu kaa chaudaa kii sankhya main pujan evam sankalp kar chaudaa brahmanon ko daan detii hai. is prakaar makar sakranti ke madhyam se bhartiya sabhyataa evam samskruti kii jhalak vividh roopon main dikhti he.
 shastron ke anusaar, dakshinayan ko devataaon kii raatri arthath nakaaratmakataa kaa pratik tathaa uttarayan ko devataaon kaa din arthath sakaaraatmakataa kaa pratik mana gaya he. isiilie is din jap, tap, daan, snaan, shraadh, tarpan aadi dharmik kriyakalapon kaa vishesh mahatv he. aisi dharna he ki is avasar par diya gaya daan sau guna badhkar pun: praapt hota he. is din shuddh ghi evam kambal kaa daan moksh kii prapti karwaata he. jaisaa ki nimna shloke se spashth hota he-
 maaghe maase mahadev: yo dasyati ghritkambalam.
 sa bhuktvaa sakalan bhogaan ante moksham prapyati.
 makar sakranti ke avasar par gangasnan evam gangatat par daan ko atyant shubh mana gaya he. is parv par tirthraj prayag evam gangasagar main snaan ko mahasnan kii sangya di gayi he. saamanyat: surya sabhi raashiyon ko prabhavit karte hai, kintu kark va makar raashiyon main surya kaa pravesh dharmik drushti se atyant faldaayak he. yah pravesh athwa sankraman kriya chha:-chha: maah ke interval par hoti he. bharat desh uttari golardh main sthit he. makar sakranti se pehle surya dakshini golardh main hota he arthath bharat se apekshaakrit adhik dur hota he. isi kaaran yahan par raaten badi evam din chote hote hai tathaa sardi kaa mausam hota he. kintu makar sakranti se surya uttari golarddh kii ore aana shuru ho jaataa he. atev is din se raaten choti evam din bade hone lagate hai tathaa garmi kaa mausam shuru ho jaataa he. din bada hone se prakaash adhik hoga tathaa raatri choti hone se andhkaar kam hoga. at: makar sakranti par surya kii raashi main hue parivartan ko andhkaar se prakaash kii ore agrasar hona mana jaataa he. prakaash adhik hone se praaniyon kii chetanta evam kaary shakti main vruddhi hogi. aisa jaanakar sampoorn bharatvarsh main logon dwaara vividh roopon main suryadev kii upasna, aradhana evam pujan kar, unke prati apni kritagyata prakat kii jaati he. saamanyat: bhartiya panchang paddati kii samast tithiyaan chandramaa kii gati ko aadhaar maanakar nirdhaarit kii jaati hai, kintu makar sakranti ko surya kii gati se nirdhaarit kiya jaataa he. isi kaaran yah parv prativarsh 14 janvari ko hi padataa he.
 aisi manyata he ki is din bhagwaan bhaskar apane putr shani se milane swayan uske ghar jate hai. chunki shanidev makar raashi ke swami hai, at: is din ko makar sakranti ke naam se janaa jaataa he. mahabharat kaal main bhishma pitamah ne apni deh tyaagane ke liye makar sakranti kaa hi chayan kiya tha. makar sakranti ke din hi gangaji bhageerath ke peeche-peeche chalakar kapil muni ke ashram se hoti hui sagar main jaakar mili thim.
 anya tyoharon kii tarah log ab is tyohaar par bhi chote-chote mobile-sandesh ek duusare ko bhejte hai. iske alaava sundar va aakarshak badhai-card bhejkar is paramparaagat parv ko or adhik prabhavi banane kaa prayaas kiya ja rahaa he. varanasi main pehali baar mananeey narend bhai modi ji ke patangon se sara akaash bharaa padaa he.
 
