 marudgan ek devgan kaa naam. vedon main inhen rudra or vrushni kaa putr likhaa he or inaki sankhya 60 kii tiguni maani gai he; par puraanon main inhen kashyap or diti kaa putr likhaa gaya he jise uske vaimaatrik bhai indra ne garbh katkar ek se unchaas tukade kar daale the, jo unchaas marud hue. vedon main marudagan kaa sthaan antariksh likhaa he, unke ghode kaa naam 'prishit' batalaaya he tathaa unhen indra kaa sakha likhaa he. puraanon main inhen vayukon kaa dikpala mana gaya he.
 rishi kashyap ke do patniyaan diti or aditi thim | aditi se unhone devataaon ko janm diya or diti se asuron kaa janm hua | devasur sangram main devataaon kii paraajay ke baad samudr manthan hua or usame praapt amrit se devtaa amar ho gaye.| devataaon ne phir asuron ko parajeet karke unhen samaapt kar diya |diti ko apane putron kii mrityu se bahut dukh or krodh hua |unhone apane pati ke paas ja kar kaha ki aapke putron ne mere putron kaa vadh kiya he, is liye tapasya karke aise putr ko praapt karnaa chaahati hoon jo indra kaa vadh kar sake | kashyap ne kaha ki tumhe pehle 1000 varshon tak pavitrataa purvak rahanaa hoga tab tum mujhase indra kaa vadh karne main samarth putr praapt kar logi |yah kah kar kashyap ne diti kaa sparsh kiya or diti bhi prasann ho kar apane pati ke kahe anusaar tap karne chali gayi | diti ko tap karata dekh indra bhi unki seva karne lage | jab tap samaapti main 1 varsh baaqi rahaa tap diti ne indra se kaha ki ek varsh baad jab tumhaare bhai kaa janm hoga tab wo tumhe maarane me samarth hoga par tumne meri tap me itani seva kii he ki main use tumko maarane ke liye na kahuungi |
 tum donon milakar rajya karnaa |iske baad diti ko din main jhapai aa gayi or unka sar pairon me ja laga jisase unka sharir apavitra ho gaya or tap bhi bhang ho gaya | idhar indra ko bhi diti ke hone vaale putr se paraajay kii chintaa ho gayi thi or unhone is garbh ko samaapt karne kaa nishchay kiya |indra ne is garbh ke 7 tukade kar die | diti ke jagane par jab unhen garbh ke saat tukade hone kii baat pataa chali tab unhone indra se kaha ki mere tap bhang hone ke kaaran hi mere garbh ke tukade ho gaye hai, isame tumhaara dosha nahi he | diti ne tab kaha ki tukade hone ke baad bhi mere garbh ke ye tukade hameshaa akaash me vicharan karenge or marut naam se vikhyath honge | ye saaton marut ke saat saat gana honge jo saat jagah vicharan kar sakate hai or is tarah kul 49 marut ban jate hai |
 in saat maruton ke naam hai - 
 aavah, pravah,sanwah ,udvah,vivah,parivah,paravah
 inke saat saat gana nimna jagah vicharan karte hai -
 brahmalok, indralok ,antariksh, bhuulok kii purv disha, bhuulok kii pashchim disha, bhuulok kii uttar disha or bhuulok kii dakshin disha
 is tarah se kul 49 marut ho jate hai jo dev rup main vicharan karte hai |
 vaidic devataaon ke ye gana haiâ€”8 vasu, 11 rudra, 12 aditya. inamen indra or prajapati mila dene se 33 devtaa hote hai . peeche se in ganon ke atirikt ye gana or maane gayeâ€”30 tushit, 10 vishwedeva, 12 saghya, 64 abhaswar, 49 marut, 220 mahaaraajik. is prakaar vaidic devataaon ke gana or parvarti devganon ko kul sankhya 418 hoti he. buddha or jain log bhi devataaon ke kai gana yaa varg maanate hai.
 chaaron vedon main milakar maruddevataa ke mantra 498 hai. marut ganash: rahete hai at: inkaa varnan sanghash: hi kiya jaataa he--
 1. maruton ke ganon ke liye havy arpan karo ! 
 2. maruton ke ganon kaa vandan karo . 
 3. maruton ke ganon ko naman karo . 
 4. marut apane ganon main shobhate hai . 
 5. maruton kaa balvan gana sarankshan karata he. .
 sab marut samaan rahete hai. sab marut dekhne main ek jaise rahete hai--
 ve marut shreshth nahin, kanishtha nahin or madhyam bhi nahin hote. ve sab ek jaise hote hai or ve apni mahati shakti se badhate rahete hai. un maruton ke sir par hiranmay shiristraaran hota he. .
 sab maruton kaa ganavesh samaan rahata he.
 1. inke ganavesh samaan reeti se shobhate hai. 
 2. inaki chaati par padak or gale main malas chamakati hai. 
 3. inke paanvon main bhushan or chaati par padak aabhushan se dikhte hai--.
 sab maruton ke shastrastra samaan rahete hai. kandhon par bhaale or haathon main agni ke samaan tejasvi shastr rahete hai. apane haathon main ve kuthar or dhanush rakhte hai. haathon main chaabuk dhaaran karte hai.
 1. marut apane rathon main ghode jotate hai. 
 2. rathon main dhabbonvaali hiraniyaan jotate hai. 
 3. unke rath ko hiran khinchataa he .
 he maruto! tumhaara rath nirdosh he, isamen ghode nahin jote jate, tathaapi vah chalata he. vah rath rathi bina bhi chalata he. rakshak kii jisko jarurat nahin he, lagaam bhi nahin he, aisa tumhaara rath dhuli udaata hua akaash maarg se apana abhisht siddh karata hua jaataa he."
 aashay yah ki maruton ke chaar prakaar ke rath the--
  ashv rath, 
  hariniyon se chalanevaala rath, 
  anashv rath arthath ghode ke bina veg se chalanevaala rath, 
  aasmaan main udanevaala rath arthath vayuyan 
 marut devon ke sainik the at: unke liye shatru par hamalaa karnaa aavashyak hota tha. marut manushya the is vishay main veda ke vachan dekhie.
 marut gyani he . ve doordarshee hai . ve kavi he--. marut atyant kushal, uttam sainik hai. marut ugr he . shatru ko jad mul se ukhadkar phenkanevaale marut he .
 sthir shatru ko bhi apni shakti se ye marut sthandrasht karte hai. .
 ek pankti main saat--marut apni pankti main hi rahete the. yah inaki pankti saat kii hoti thi. aisi saat panktiyon kaa ek gana hota tha. at: kaha he--
 maruto kaa sangh hota he, arthath marut ganash: rahete hai. maruton kaa gana saat saat kaa hota he. is kaaran unako "sapti" kehete hai :
 saat saat sainikon kii saat panktiyon main ye 49 rahete hai. or prayek pankti ke donon ore ek ek parshv rakshak rahata he. arthath ye rakshak 14 hote hai. is tarah sab milakar 49 a 14 u 63 sainikon kaa ek gana hota he. "gana" kaa arth "gine hue sainikon kaa sangh" he. in maruton ke sangh is tarah 63 sainikon ke hote the.
 maruton ke vimaan bhi hote the, jaisaa upar kah chuk hai.
 he maruto! tum antariksh se hamaare paas aao. antariksh se sanchaar karanevaale akaashayan unke paas the.
 maruton kaa stota amar hota he.
 ye marut maanav the.
 aap manushya hai par aapaki stuti karanevaala amar hota he. aap rudra ke manushya rupi putr hai. .
 is tarah veda main maruton kaa varnan "sainiky gana" ke rup main kiya gaya he. vah dekhne yogya or rashtriya drushti se vichaar karne yogya he.
