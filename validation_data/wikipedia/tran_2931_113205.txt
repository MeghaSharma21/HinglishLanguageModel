 hastlekhvigyaan ke saath-saath ek or kala bhi viksit ho rahi he jise angreji main grafology kehete hai or hindi main 'hastlekhanumiti' kah sakate hai. iske anusaar kisi vyakti ke lekh ko dekhakar uske swabhaav aadi kaa nahin apitu uske bhavishya kaa bhi anumaan kiya ja saktaa he. yah bhi kaha jaataa he ki jis vyakti kaa lekh dahini ore jhukaa hota he vah bhavuk hota he or jiskaa bain ore jhukaa hota he vah buddhi ke niyantran main chalanevaala hota he. likhane main jisaki pankti upar ko chadhati chali jaati he vah ashaavadi hota he or jisaki pankti neeche kii ore utarati chali jaati he vah nirashaavadi hota he. yadhyapi is prakaar ke anumaan bahudhaa satya nikalate hai tathaapi inkaa koi vaigyanik aadhaar nahin hota or ham yahi kah sakate hai ki yah kala abhi tak vigyaan kaa str praapt nahin kar pai he.
