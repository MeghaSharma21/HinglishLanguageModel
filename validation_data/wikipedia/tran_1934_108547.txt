 khagoleey spectrumiki vah vigyaan he jiskaa upyog akashiya pindon ke parimandal kii bhautik avasthaaon ke adhyayan ke liye kiya jaataa he. plasket ke matanusaar bhautikavid ke liye spectrumiki vrihad shastraagaar main rakhe hue anek astron main se ek astr he. khagol bhautikavid ke liye akashiya pindon ke parimandal kii bhautik avasthaaon ke adhyayan kaa yah ekmaatr saadhan he.
 1675 i. main newton ne sarvapratham shwet prakaash kii sanyukt prakruti kaa pataa lagaaya. iske sau varsh se kuch adhik samay ke pashchaat 1802 i. main vuleston ne pradarshit kiya ki saura spectrum main kaali rekhaayen hoti hai. unhone surya ke prakaash ke ek sankeern kiranpunj ko ek chhidr main se andhere kaksh main pravisht karakar prism dwaara dekha. unhone dekha ki yah kiranpunj kaali rekhaon dwaara chaar rangon main vibhakt ho gai. yah bhi dekha ki ek mombatti kii jwaala ke nichle bhaag ke nile prakaash ko ek prism ke dwaara dekhne par bahut se chamkile pratibimb dikhaai padate hai, jinamein se ek or spectrum ke nile or bangnee rangon ke bich kii kaali rekha kaa sampati hota he. baad main 1814 i. main frounhophar ne kaali rekhaon kii doordarshee or sankeern rekhachhidr se vistrut pariksha kii or ve spectrum main 574 tak kaali rekhaon ko gin sake the. unhone unamem se kuch pramukh rekhaon kaa naam A, a, B, C, D, E, b ityadi diya jo aaj bhi prachlit hai. unhone yah bhi dekha ki saura spectrum kii q rekhaayen deepak kii jwaala ke spectrum main dikhaai padanevaali kaali rekhaon kii sampati hoti hai. is sampaat kii sarthakata tab tak agyaat rahi jab tak kirchof ne 1859 i. main ek saadhaaran prayog dwaara yah spasht nahin kiya ki spectrum main D rekhaon kii upasthiti inke tarangadairghy par tivrata kii durbalata ke kaaran he, jiskaa kaaran surya main sodium vaashp kii tah ko upasthiti he or isse unhone surya main sodium kii upasthiti ko siddh kiya. is mahatvapurn suzav kaa upyog higginge ne kichof kii khojon ko taarakeey spectrum ke adhyayan main prayukt kar kiya. praaia: usee samay rome main seki ne taarakeey spectrum ko dekhnaa prarambh kiya or yah sheeghra hi spasht ho gaya ki taare bhi lagbhag unheen padaarthon se bane hai jinase surya bana he.
 kirkhhof, haginj or seki ke praarambhik kaary ke baad yag, jansen, locoyar, phogel or inke pashchaat dislandris pickring, killer, dunar, hell belopolski or anya logon ne is disha main kaary kiya.
 1873 i. main locoyar ne sarvapratham pradarshit kiya ki ek tatv ek se adhik vishisht spectrum utsarjit parmaanu ke upar prayukt uddipan par nirbhar karata he. jab locoyar ne spectrum ko uttejit karne ke liye arq ke baad adhik ugr sphuling vidhi kaa prayog kiya tab jo spectrum rekhaayen or teevr ho gai unhen unhone vardhit rekhaon kaa naam diya. ye yah pradarshit karanevaale pratham vyakti the ki surya ke varnmandal kaa spectrum mandalak or suryakalank ke spectrum se bhinn he or isse nishkarsh nikaala ki prakashmandal ke taap kii apeksha varnmandal kaa taap adhik or suryakalankon kaa taap kam hota he.
 locoyar ne yah gyaat kiya ki yogicon ke jwaala spectrum main pattiyon anukram dikhaai padataa he. ye pattiyaan ghatak parmaanuon dwaara praapt rekhil spectrum se bhinn hoti hai. parantu jab taap badha diya gaya, tab pattiyaan lupt ho gayi or ghatak tatwon ke rekhil spectrum prakat ho gaye. is prekshan se locoyar ne yah tark prastut kiya ki sphuling spectrum main tatwon kii vardhit rekhaayen saadhaaran tatwon ke viyojan se praapt honevaale protoeliment ke kaaran hoti hai. is prakaar aaj kii gyaat pinkaring shrenee jo ynit helium parmaanu ke kaaran he use proto hydrogen spectrum kaha gaya. aaj ham jaanate hai ki ye protoeliment maatra ve hi tatv hai jinke paramanu ynit ho gaye hai. locoyar ne anek taron kaa prekshan kiya or yah nishkarsh nikaala ki ve vibhinn prakaar ke spectrum keval isliye pradarshit karte hai ki unka taap vibhinn he. san 1921 tak yah vivekpurna suzav upekshit hi rahaa jab tak ki saaha ne spectrum anukram ke bare main sahi vyakhya nahin kii. inke anusaar taron kii bhinnata kaa kaaran unki aantarik rasaynic rachana nahin he apitu unke taap or dabaav kii bhinnata he.
 1900 i. ke lagbhag yang ke vichaaron ke aadhaar par taarakeey parimandal ke bare main ek paryaapt santoshjanak gunatmak siddhant pratipaadit hua. is siddhant ke anusaar parimandal kaa nimnatam str ek apaardarshee prakashmandal he jisamen gasiy madhyam main sanghanit dhaatu yaa carbon vaashp tairte rahete hai. prekshit santat spectrum kaa udgam isi str se hota he. is str ke upar apekshaakrit thandha parimandal rahata he jo varanatmak avasorana dwaara prekshit kaali rekhaayen utpann karata he.
 19veen shatabdi ke antim dashak main taron, visheshat: surya ke parimandal kaa vistrut gunatmak vishleshan kiya gaya. anek anveshakon, mukhyarup se rolland, ne spectrum rekhaon kii pahchaan tarangadairghy ke sambandh ke aadhaar par karne kaa prayaas kiya. surya kaa tal, surya dhabbon ke badalte hue drishy, saura jwaala kaa adhyayan kiya gaya.
 anek grahanon ke adhyayan se saura varnmandal or kirit kii sanrachanaon ke bare main bahumoolya suchnaayen praapt hui. bahut si nai samasyaayen, jaise kirit rekhaon kii pahchaan aadi paidaa ho gai. grahon ke adhyayan ke liye spectrumiki kaa upyog bhi kiya gaya, yadhyapi koi mahatvapurn parinaam nahin praapt hua. 1900 i. tak spectrumikeey yugmataron, ve taare jo dekhne main ekal dikhaai dete hai parantu vastav main yugma taare hai or jinase spectrum rekhaon main kabhi kabhi aavarti dvigun utpann ho jate hai) kaa pataa laga. vibhinn vedhashalaon main anek spectrumlekhi kaary main laae gaye or anek anveshakon dwaara, visheshat: link vedhashala main campbell dwaara, trijya veg kaa spectrumi maapan prarambh hue. aisa kaha ja saktaa he ki isi ke saath khagoleey spectrumiki ke pratham charan kaa samaapan hua.
 19veen shatabdi kii khagolbhautikee taarakeey spectrum kii gunatmak vyakhya tak hi simit thi. beesvin sadi se parimanatmak vyakhya kaa prarambh hua. 1900 i. ke plake ke vikiran niyam parmaanu urjaster kii manyata ynan vibhav evam vistrut prayogshaala or parmaanu spectrumi ke saidhantik anveshan se taron kii bhautik dasha or unke sanghatan kaa parinaatmak adhyayan sambhav ho sakaa he. aisa kaha ja saktaa he ki inhen anveshanon se khagoleey spectrumiki ke dwitiya charan kaa prarambh hua.
 shuster ne san 1902 main khagolbhautikee jarnal main ek lekh prakashit kiya jisamen unhone saura mandalak ke chor kii ore ke prekshit andheron ko vikarit parimandal dwaara samajhane kaa prayaas kiya. kuch varshon ke pashchaat unhone doosraa niabandh prakashit kiya, jisamen unhone taarakeey spectrumon main avasorana or utsarjan rekhaon kii vyakhya karne kaa praytn kiya in khojon ke pashchaat shwarts child ke, miln, adington, foular or inke pashchaat ansold, chandrashekhar, stamgraine tathaa anya logon ne is disha main kaary kiya.
 surya prithvi ke sabase nikat kaa or sabase adhik chamkila tara he, jo prekshniya mandalak pradarshit karata he. yah swaabhaavik he ki taron ke satat spectrum siddhant kii jaanch surya ke upar iske anuprayog dwaara kii jaae. surya mandalak ke upar kii tivrata vitaran kaa prekshan samaklit prakaash main hi nahin varan alag alag tarangadairghy ke ekvarni prakaash main bhi kiya gaya he. yah paaya gaya ki ang tak pahunchan par tivrata ghat jaati he or angatmisran kii ghatana deergh tarangadairghy kii apeksha laghu tarangadairghy main adhik spasht hoti he.
 shuster ne is prekshit angatmisran kii vyakhya karte samay yah maan liya tha ki prakashmandal sabhi dishaao main samaan rup se vikiran karata he or uske chaaron ore kaa gasiy parimandal sabhi aavritiyon par uskaa avasorana or utsarjan karata he. yah maanakar ki gasiy parimandal nichle prakaashiya mandal kii apeksha thandha he, shuster ne ek saidhantik niyam kaa pratipaadan kiya or is siddhant kii prekshanon se tulana kii.
 taarakeey parimandal main vikirnatmak santulan kii mahatta ko samajhane kaa shrey shwarts child ko he jo yah dikhaane main safal rahe ki prekshanon ke saath ruddhoshm santulan kii apeksha vikirnatmak santulan kaa adhik talmail baithta he. is vichaar ke anusaar abhyantar se urja kaa abhigaman ek str se duusare str tak vikiran dwaara hota he.
 santulan ke liye parimandal main ek nishchit taap vitaran aavashyak he. yadi ham anumaan kar len ki taap bheetar kii ore badhata jaataa he, to angatmishran kii ghatana ko badi saralata se samajha ja saktaa he. jaise jaise ham mandalak centre se ang kii ore agrasar hote hai, drushtirekha sataha ke us bindu par adhikadhik jhuk jaati he jahaan vah saura parimandal main pravesh karti he. falswaroop utsarjit tivrata main anshdaan karanevaale str kii ausat gaharaai ghat jaati he. chunki taap bheetar kii ore badhata he at: agatamisran utpann ho jaataa he.
 shwartild ke vichaaron se mul samasyaon ko samajhane main kaaphi sahaayta mili parantu bor ke parmaanu siddhant ke viksit hone tak or satat avasorana evam utsarjan kii prakriya samajha main aane tak ve vichaar aspasht rahe. is siddhant ke anusaar santat avasorana tabhi hota he jab ki baddh electron prakaashik ynan dwaara mukt hota or santat utsarjan tabhi hota he jab mukt electron kaa grahan aayan dwaara hota he.
 parmaanu siddhant ke vikaas kii drushti se shwarts child ke anveshan nirantar chalate rahe. 1920 i. main lundbland ne ne yah siddh kiya ki shwart sachild kii kalpanaayen, jaise avasorana guna tarangadairghy se swatantra he tathaa prakirnan naganya he, bahut had tak thik hai. in kalpanaaon ke aadhaar par vyutpann santat spectrum main tivrata kaa vitan prekshanon se bhalee bhanti mail khaataa he. shwartschild kii kalpanaaon ke aadhaar par hi kaary kar miln dwaara aage vikaas kiya gaya or swatantra rup se ve unheen parinaamon par pahunche jin par landblad pahunche the. miln ne ek anveshan dwaara, jise unhone 1923 i. main prakashit kiya, santat spectrum ke siddhant kaa vistaar samakalik prakirnan or avasorana tak kiya. santat spectrum ke siddhant main bani kalpanaaon kii sarthakata kii jaanch tak hi bhavi shodh simit tha. ye kalpanaayen thim : 
  parimandal samtal samaantar he, 
  yah vikirnatmak santulan main he, 
  utsarjan gunank prayek sthaan par kirkhhafr plank ke sambandh dwaara vyakt kiya gaya he arthath In = Kn Bn, tathaa 
  avasorana gunank aavriti se swatantra he, keval unheen sthitiyon ko chhodkar jahaan tivrata vitaran vakrata se prabhavit hota he. 
 pehali kalpana kii vaidhata anek sthitiyon main sahi siddh hui, duusari kalpana ke sambandh main yah dekha gaya ki yadi sanvahan dwaara urja abhigaman naganya na ho to sambhavit vichlan ho sakate hai. ansold ne surya main ek sanvahani kshetra kaa pataa lagaaya he. naveenatam khojon se pataa lagata he ki vikirnatmak santulan kaa sabase upree str ke prekshan se jo virodhabhas he, vah sauratal ke daanedaar hon ke karan he. kam se kam adhik gahare str main, jahaan yah mana ja saktaa he ki ooshmaagatiki santulan vidyaman he, teesri kalpana vaid hogi. chauthe anumaan kii vaidhata kaa pareekshan karne ke liye makriya, bearaman,, ansald,, penicock or anya logon dwaara avasorana gunank ke vistrut pariklan kiye gaye. in logon ne apane pariklan main rasel dwaara nirdhaarit surya ke rasinic sanghathan kaa upyog kiya. in pariklanon kaa upyog vibhinn prabhavi tapon par tivrata vitaran ke vakr bane ke liye kiya gaya or anek vaigyanikon ne surya or taron ke satat spectrumon ke prekshanon se inaki tulana kii. is tulana se yah pataa chalaa ki parmaanu hydrogen kaa prakaashik ynan ooshna taron main mukhya rup se bhaag letaa he jab ki surya or isi prakaar ke anya taron ke liye santat avasorana kaa anya strot hona chahie. 1939 i. main wildt ne yah gyaat kiya ki saura kism ke taron main santat avasorana kaa kaaran rinatmak hydrogen ho sakate hai jinamein ek proton or do electron rahete hai. in yanon ke vinyas kii sthirataa aarambh main hi sthapit ho chuki thi. yah sheeghra hi maaloom ho gaya ki santat avasorana ke strot ke rup main rinatmak hydrogen aayan kii mahatta 10,000 degree ke neeche bad jaati he or 6,000 degree par yah prabal ho jaati he. ek ore chandrashekhar or duusari ore charlongs evam kurgenoff kii khojon se yah gyaat ho gaya ki saura mandalak ke angatmisran ke prekshan asaadhaaran rup se saidhantik parinaamon ke anuroop hote hai, yadi rinatmak hydrogen aayan ke kaaran honevaale avasorana ko dhyaan main rakhaa jaae.
 yadhyapi yah kaha ja saktaa he ki taron ke santat spectrumon ke bare main hamen paryaapt jaankaree ho gai he, tathaapi abhi bahut si samasyaon kaa hal nahin mila he, udaahranarth, surya kaa 4000 ri degree ke neeche kaa santat avasorana kaa strot abhi bhi agyaat he. is sambandh main anek siddhant prastut kiye gaye hai, par koi bhi santoshjanak nahin he.
 apekshaakrit thande taron main anvik yogic prachur maatra main paae jate hai or unka santat avasorana abhi bhi agyaat he. bam-vitence ne haal main 3840 ri degree se lekar 1,00,800 ri degree taap ke liye anumaanit rasinic sanghathanwale taarakeey dravyon ke santat avasorana ke gunankon kii sarini prastut kii he. hydrogen, helium or heliyam ke avasorana kii sarini bhi beno dwaara prastut kii gai he.
 500 angsterom par ke kuch ooshna taron ke spectrum main honevaali asantata or mahadanvi taron ke santat spectrumon ko abhi bhi purna rup se samajha nahin ja saktaa he. phir bhi ham yah kah sakate hai ki is shatee ke purvardh main taron ke santat spectrum sambandhi gyaan main hui pragati paryaapt santoshjanak rahi he.
 taarakeey spectrumon main avasorana rekhaayen - taarakeey spectrumon main avasorana rekhaon kii rachana ke bare main praarambhik vichaar bade saral the. prakashmandal ko ghere hue thandha gasiy mandal, prakashmandal se santat utsarjit honevaale vikiran kaa varanatmak avasorana karata he jisase avasorana rekhaayen banati hai. sarvapratham shuster ne taarakeey spectrumon main avasorana rekhaon kaa krambaddh siddhant prastut kiya. inhone in rekhaon ke banane kaa kaaran santat prakirnan par aropit spectrum rekhaon ke avasorana ko bataaya.
 shuster ne in rekhaon main tivrata kii kami ke liye kuch pariklan kiye or unki jab prekshan se tulana kii to yah gyaat hua ki samakalik avasorana evam prakirnan ke vichaar se shuster kii vidhi sahi thi. shuster ne prakashmandal ke chaaron ore shuddh prakeern parimandal kii kalpana kii.
 shuster ke baad shwart sachild ne is disha main kaary kiya. inhone vikirnatmak santulan ke aadhaar par spectrum rekhaon main utsarjan falnon ko gyaat kiya or saura mandalak main anek binduon par bani saura avasorana rekhaon ke prekshanon se unki tulana kii.
 inhone yah paaya ki avasorana rekhaon ke banane main prakirnan kaa mahatvapurn yoga he, kyonki inke prekshanon ko ek shuddh avashoshit parimandal dwaara nahin samajhaayaa ja saktaa.
 aadhunik khagoleey spectrumiki ko prarambh karne kaa shrey ansald ko he, jinhone surya mandalak ke upar pai janevaali sodium rekhaon kii parichchhedika k vishesh rup se kii gai prakashmapiya maapon ko shwartschild dwaara viksit vikirnatmak antaran ke siddhant or rekhiy avasorana ke kwantum siddhaat se sambandh sthapit karne kaa prayaas kiya or usne saura parimandal kii electron daab tathaa kam se kam ansh: rasinic sanghatan kaa pataa lagaaya. ansald ke lekhon ke pashchaat is disha main kaaphi teji se pragati hui. 1929 i. main edington ne avasorana rekhaon ke nirmaan par ek niabandh prakashit kiya jisamen taarakeey avasorana rekhaon ke banane kii vidhi kaa spashtikaran kiya tha. iske anusaar in rekhaon ke banane main prakirnan or avasorana kaa samaan rup se haath se haath rahata he. is prakaar parimandal ke sabhi staron par prakirnan or avasorana hota he. in rekhaon ke banane kaa kaaran yah he ki rekha ke sameep avasorana bahut adhik hota he. aagaamee varshon main edington ke siddhant kaa miln, vuli, penicock, ansald or chandrashekhar dwaara sudhaar or vistaar kiya gaya.
 is prakaar jab shuster-shwartschild ke anusaar rekhaon kaa nirmaan prakashmandal ke upar sthit utkramanmandal main hota he, jo santat spectrum utpann karte hai, milnedington ke anusaar rekhiy avasorana ke gunank or satat avasorana ke gunank kaa anupaat sabhi sthanon par sthaayee rahata he or sabhi str samaan rup se rekhil or santat avasorana utpann karne main samarth hai. parantu kisi rekha kii vaastavik sthiti donon charam simaaon ke bich main hoti he. utkramanmandal or prakashmandal ek duusare main dhire dhire villin ho jate hai or prakashmandal kii pahchaan karanevaala kaarak apaardarshita kramik vruddhi he.
 miln ne frounhophar rekhaon ke banane kii do avasthaaon par vichaar kiya. pehla vichaar tha ki rekhaon kaa nirmaan sthaneey ooshmaagatikeey santulan yaa avasorana prakram ke antargat hota he. yahan pratyak str taap dwaara varnit kiya jaataa he or kirkhhof ke niyam kaa paalan hota he. is drushti se ek teevr rekha ke centre se hua vikiran sabase upree str ke anuroop hota he kyonki is tarangadairghy par rekhil avasorana gunank adhik hota he or vikiran keval tal se pahunchataa he. sameep ke satatyak main vikiran kaa adhikansh apekshaakrit garam or nichle staron sa aata he. surya ke chor kii ore nirgat vikiran satatya or rekhaon donon main sarvocch str se aata he. iske parinamswaroop rekhaon ko chor par lupt ho janaa chahie.
 duusari avasthaa main parmaanu kisi bhi dasha main vikiran kshetra ke taap santulan main nahin he kintu ve adhik gaharaai se apane tak pahunchnewale quanta kaa varnatmak prakirnan karte hai. is prakaar ek vishisht prakaash kwantum kaa tal tak pahunchne kaa bahut kam avasar praapt hota he. prakirnan kii is kriyavidhi dwaara bani avasoshnarekha kaa centre kaala hoga.
 frounhophar kii koi rekha na to centre main kaali hoti he or na chor par adrishy. nimna kendriya tivratavaali anunaad rekhaayen prakirnan kii kriyavidhi ko badhaava detii hai jabaki ucch starwali gaun rekhaayen avasoranaprakram ko badhaava detii hai. ansald, penika, minart, stramgraine or chandrashekhar ne siddhant ko or adhik parishkrut kiya. inke kaary mukhya rup se rekhil vikiran ke antaran ke sameekaran ke hal or adarsh paristhitiyon se vichlan se sambandhit the.
 taarakeey spectrumon main avasorana rekhaayen teevr foks karne par bhi saadharantaya chaudee or aspasht dikhaai detii hai. unke chaudee hone ke pradhan kaaran nimnlikhit hai :
  dopler prabhaav, jo parmaanuon ke asangat gatij gatiyon ke kaaran utpann hota he. isamen kabhi kabhi vikshobh vistaar ko bhi sammilit kiya ja saktaa he, kuch nishchit kism ke taron main gaison kii adhik maatra kii ucchstareey gati ke kaaran hota he.
  vikiran avamandan jo uttejit staron ke parimit jeevankaal ke kaaran hota he.
  takkar avamandan kabhi kabhi vikiran parmaanu ke saath kuch nikatavarti parmaanuon, yanon yaa electranon kii takkar ke falswaroop chaudee rekha banati he.
  yanon or electranon dwaara utpann sankhyikeey ucchavach kshetra ke kaaran hydrogen helium rekhaon par stark prabhaav hota he.
  jemin prabhaav - suryakalankon yaa chumbakeey taron main utpann rekhaayen chumbakeey kshetra dwaara chaudee yaa khandit ho jaati hai.
 rekhaon ke nirmaan kii kriyavidhi or aavashyak aankade mil jane par rekha kii samocch rekha praapt karnaa or uskaa prekshanon se tulana karnaa sambhav he. aisi prakriya bahudhaa badi shramsadhy hoti he, yadhyapi in rekhaon se bahumoolya parinaam praapt ho sakate hai. parantu durbal rekhaon kaa spectrumlekhi se photograph len par unki ruparekha badi vikrut gyaat hoti he, kyonki rekha kii yatharth ruparekha praapt karne ke liye spectrumlekhi kii simit vibhedankshmata paryaapt nahin hoti. saubhagyavash ek anya bhautik raashi he jis rekha kii tulyank chaudaai kehete hai or jo spectrumlekhi kii simit vibhedankshmata se prabhavit nahin hoti. yah shunya tivratavaali ytaakar parichchhedika kii chaudaai he jo utani hi sampurna urja kaa avasorana karti he jitani vaastavik parichchhedika. khagoleey spectrumiki ke liye ek rekha kii tulyank chaudaai or rekha ko utpann karanevaale parmaanuon kii sankhya ke bich ek kriyaatmak sambandh praapt kiya ja saktaa he. is prakaar ke sambandh ko vruddhi kaa vakr kehete hai. rekha kii tulyank chaudaai kaa siddhantat: pariklan bhi kiya ja saktaa he. yadi ek graph par Log ko Log ke falan ke rup main pradarshit kiya jaae to vruddhi kaa saidhantik vakr praapt hota he jisase gyaat hota he ki kis prakaar kisi rekha kii shakti avasorana parmaanuon kii sankhya ke saath-saath badhati jaati he. yatharthat: isamen Log Nf sammilit he na ki Log N. yahan par f dolak kii shakti he jo parmaanu kii abhiruchi pradarshit karata he jab vah vishesh aavriti ke avasorana ke liye vivadaspad mul avasthaa main rahata he .
 kisi tatv, chaahe vah udasin ho yaa ynit, kii sabhi rekhaon ke tulyank chaudaai ke laghuganak ko unke saapekshya f maanon ke laghuganak ke vipareet aalekhith karne se praapt hota he. taarakeey parimandal ke aavashyak prachaalon jaise tatwon kii prachurtaa or uttejan taap gyaat karne ke liye is prakaar ke vakr kii saidhantik vakr se tulana kii jaati he.
 lagbhag sabhi 50,000 yaa isse adhik taarakeey spectrumon ko jinka adhyayan kiya ja chukaa he inhen is prakaar niyamit kram se vyavasthit kiya gaya he jisamen unke anek gun dhire dhire badalte hai. aise gun, prabhavi taap, rang, avasoshnarekhaon yaa pattiyon kii aapekshik tivrata aadi hai. spectrum ke vargeekaran kii jitani bhi pranaliyaan prastaavit kii gai hai unamem eni canan dwaara prastut harvard vargeekaran santoshjanak rup se sweekrut he. ye varg he - shunya, bi, e, epa, ji, ke or em . aise apekshaakrit kam taare hai jo mukhya kram se ke par shakha banaate hai; ve en or yas ke naam se jane jate hai. prayek varg kaa pun: antarvibhaajan hota he jiske liye aksharon yaa 9 tak ke ankon kaa upyog kiya jaataa he. jin taron kaa spectrum gyaat ho chukaa he unamem 90% se adhik e, epa, ji or ke varg ke hai.
 varg shunya - isamen 30,000 angsterom se adhik prabhavi tapawale neeleshvet taare hai jinke spectrum main chamkile band paae jate hai. ye band dhundli santat prishthbhumi par aropit hydrogen, ynit helium dubaara or tibaara ynit or nitrogen ke kaaran hai, jaise tii pupis, walf raye taare.
 varg bi - isamen lagbhag 20,000 angsterom taap ke shwet taare he jinke spectrum main prabal hydrogen rekhaayen hoti hai. helium anupasthit hota he. ech or ke rekhaayen kuch-kuch dikhaai detii hai. vardhit dhatvik rekhaayen bhi pai jaati hai parantu ve durbal hoti hai, jaise lubdhak, abhijeet tathaa fomalhot .
 varg epa - isamen ve taare hai jinka taap lagbhag 7,500 angsterom he or jinke spectrum main prabal ech tathaa ke rekhaayen nune prabal hydrogen rekhaayen or adhik sankhyaon main suspasht dhatvik rekhaayen pai jaati hai, jaise agastya tathaa prosian .
 varg ji - ye surya kii kism ke pile taare hai jinka prabhavi taap 6,000 angsterom he. inke spectrum main prabal ech tathaa ke rekhaayen or anek sookshm dhatvik rekhaayen pai jaati hai, jaise surya, capela or thth centari .
 varg ke - ye naarangi rag ke taare hai jo ji or em varg ke madhya main hote hai. inkaa taap lagbhag 4,200 angsterom ke hota he. inke spectrum main dhaatuon kii udasin rekhaayen prabal or ech evam ke rekhaayen bhi badi prabal hoti he. hydrogen rekhaayen apekshaakrit nirbal hoti hai. santat spectrum kii chamak bangnee main shighrata se kam ho jaati he, jaise suryakalank, swati .
 varg em - lagbhag 3,000 angsterom taap ke ye laal taare hai. inke spectrum ke taron ke spectrum ke samaan hi hote hai par antar keval itnaa hi he ki inamen titanium oxide ke suspasht band paae jate hai, jaise jyeshtha, ardra .
 varg en - ye laal taare hai jinka taap lagbhag 3,000 angsterom hota he. inhen carbon taare bhi kehete hai. santat spectrum par, jo bangnee main bahut durbal hota he, aanvik carbon ke kaaran kaale hans band adhyaropit rahete hai, jaise vaai canam, banaatiki ram, .
 varg aar - is kism ke taron ke spectrum main en varg ke taron kii bhanti hi band hote hai parantu spectrum bangnee tak failaa rahata he. ye taare bade dhundle hai or kuch hi gyaat hai.
 varg es - in taron ke spectrum em varg ke samaan hote hai. antar yahi he ki titanium oxide ke sthaan par jarkonium oxide ke band rahete hai. in taron kii sankhya bahut thodi he or ye bade dhundle hote hai.
 1867 i. main paris vedhashala ke volf or raye ne ek chakshush spectrumlekhi kii sahaayta se signs ke bade taramedh main teen bade asaadhaaran taarakeey spectrumon kaa pataa lagaaya. anya spectrumon se ye spectrum is baat main bhinn the ki inamen chaude utsarjan band the. kuch band abhi tak pahachaane nahin gaye the. prayek band donon ore samaan rup se dhundla hota gaya tha. usamen rekhaayen nahin thim or sabhi band dhundle santat spectrum par adhyaropit the. inpar hydrogen or ynit helium kii chamakili rekhaayen thim. abhi tak is kism ke lagbhag 100 taron kaa akashganga or maileneey meghon main pataa laga he. volf raye taare shunya varg main nichali shrenee ke antargat aate he or gyaat taron main ushntam hai. in taron kaa taap 1,00,000 angsterom kram kaa he.
 anek em taron ke spectrumon main santat spectrum par duusari kaali rekhaon ke madhya main chamakili hydrogen rekhaayen dikhaai detii hai. in taron ko utsarjan taare kehete hai or inhen em i se prakat karte hai. em-i taron kii chamak parivarti hoti he.
 uparyukt spectrum virgon ke atirikt do or varg hai jinhen pi or kyuu aksharon se prakat karte hai. gasiy niharikaon ke spectrumon ko, jinamein chamakili rekhaayen pai jaati hai, pi varg main tathaa navtaraon ke spectrumon ko kyuu varg main rakhte hai.
 navtaraon ke spectrum or pi signi kism ke taron main praaia: dohari rekhaayen dikhaai padati hai jinamein ek chaudaa utsarjak ghatak or ek teevr avasorana ghatak hota he. aisa vishwaas kiya jaataa he ki ye taare shighrata se badhati hui pattica yaa khol dwaara ghire rahete hai. kuch bi kism ke taare bhi hai jinamein aisi utsarjan rekhaayen pai jaati hai jinamein se prayek ek avasoshnarekha dwaara khandit rahati he. yah taron ke chaaron ore ghurni gasiy khol ke kaaran hota he. utsarjan rekhaayen khol dwaara utpann hoti hai or apane vibhinn bhaagon ke dopalar visthaapan dwaara chaudee kii jaati hai. kendriya dhundhlee rekha kii utpatti khol ke us bhaag se hoti he jo taare or taare ke vikiran kaa avasorana karanevaale prekshak kii drushtirekha ke aar paar ghumta he. yah aavriti is spectrum kii apni visheshta he.
 anek niharikaon main aise spectrum hote hai. jinamein chamakili rekhaayen hoti hai. unamem sabase prabal dohare or tehre ynit oxygen kii varjit rekhaayen hai or unhen prakaashman gaison kaa megh kehete hai. anya niharikaon ke spectrum nikatavarti taron ke spectrum ke samaan hote hai or ve taron ke paravartit prakaash dwaara chamakate hai. phir bhi anya niharikaon, jaise paragaangey niharikaon main kaali rekha ke spectrum paae jate hai, jaisaa anek taron ke mishrit prakaash se aashaa kii jaati he.
 prachal ke taap se ghanisht rup se sambandhit harvard ke spectrum vargeekaran ke taron kii vaastavik jyoti par aadhaarit ek doosraa vargeekaran bhi he jiskaa namakaran ksh, kshksh, kshkshksh, kshj, j ke naam se yarks vedhashala ke keenan or morgen dwaara swatantra rup se kiya gaya he. vaastavik jyotiyaan nirpeksh taarakeey kantimaan ke rup main vyakt kii jaati hai. taron kaa kantimaan vahi he jo maanak duuri, 10 parsex par hota he. udhaahranswaroop varg ek ke taron kaa nirpeksh kantimaan - 5 ke kram kaa or varg paanch ke taron kaa a 5 kram kaa hota he. antim maan surya kii naij chamak ke anuroop or pehla maan 10,000 guna adhik chamakdaar hota he.
 kisi avasorana rekha kii tivrata parmaanuon kii us sankhya par nirbhar karti he jo rekha kaa avasorana karne main samarth he. rekha kii tivrata jaanane ke liye hamen kisi tatv ke sabhi parmaanuon kaa gyaan hona chahie tathaa yah bhi gyaan hona chahie ki uskaa kitna bhaag kisi vishesh rekha kaa avasorana karne main samarth he. boltsman ke sutara se kisi str main parmaanuon kii sankhya or kshetra main unki sankhya kaa anupaat str ke taap or uddipan vibhav ke falan ke rup main praapt hota he. 1920-21 i. main saaha ne krambaddh nibandhon main ek yaa adhik baar ynit parmaanuon kaa vibhinn achar dashaon main vikiran ke sulajhane kaa pratham baar prayaas kiya. saaha ne siddhant rup se gaison ke ynan or uddipan ko taap or dabaav ke falan ke rup main gyaat kiya. unhone vyakt kiya ki vibhinn spectrumi virgon ke taron ke avasoshnarekhaon ke spectrumon main antar kaa mukhya kaaran parimandal ke taap main antar he. saaha ke ynan sameekaran kii parishuddh vyutpatti aar. ech. foular dwaara prastut kii gai jinhone miln ke sang spectrum varg ke saath rekhashakthi ke parivartan siddhant ko viksit kiya jisase kai pakshon main saaha ke praarambhik kaaryon main mahatvapurn sudhaar prastut hua. is siddhant ko sahaayta se kisi tatv kii sabhi achar dashaon main parmaanuon ke vitaran ko taap or electron ke dabaav ke falan ke rup main gyaat kiya ja saktaa he.
 is prakaar ushntam taron main dhatvik rekhaayen nahin prakat hotin, kyonki ucch taap par dhaatuen dohari or tehri ynit ho jaati hai or in ynit parmaanuon kii rekhaayen parabangnee kshetra main duuri par sthit hoti hai. thande taron main koi helium rekha nahin dikhaai detii kyonki rekhaon ko uttejit karne ke liye taap paryaapt nahin hota he.
 phir yadi ham lagbhag samaan taap ke daanav or vaaman taron ke spectrumon kii tulana karen to hamen kuch antar milte hai jinaki vyakhya taron ke parimandalon ke ghantvon ke antar se kii ja sakati he. daanav taron kaa parimandal viralit or vistrut hota he jabaki vaaman taron kaa parimandal halkaa or sampidit hota he. ek hi taap ke daanav or vaaman taron ke spectrumon main ek hi tatv ke ynit or udasin parmaanuon kii rekhaon kii tulana karne par hamen yah gyaat hota he ki udasin parmaanuon kii rekhaayen daanav kii apeksha vaaman main to adhik prabal hoti hai jab ki ynit parmaanuon kii rekhaayen daanav taare main prabal hoti hai. is prakaar ek nirdisht taap ke daanav taare kaa spectrum kuch ucch taap ke vaaman taare ke lagbhag anuroop hota he. vaaman taare kaa ucch taap kuch had tak daanav taare ke parimandal main nune ghanatv kaa poorak he.
 1927 i. main rasel ne rolland tivrataon ke anshshodhan dwaara surya ke rasinic sanghatan ko gyaat karne kaa prayaas kiya. penegaposhkin ne, jinhone harvard vedhashala ke liye gaye vastunishth prism plate par saaha ke ynit siddhant or rekha tivrata ke drushti anumaan kaa upyog kiya, yah pradarshit kiya ki adhikansh taron kaa rasinic sanghatan mukhyat: surya jaisaa hi he. usee samay se parichchhedic or vruddhi ke vakr par aadhaarit parimanatmak prakriya ne rekhativrata or sakriy parmaanuon kii sankhya ke bich ke sambandhon ke gunatmak vichaaron kaa sthaan grahan kar liya. in donon upagamanon main rekhanirmaan ke nishchit siddhant nihit hai. dhaatuon kii aapekshik prachurtaa kaa gyaan utana hi yatharth ho saktaa he jitna yatharth gyaan unke dha ke maanon kaa he or hydrogen ke anupaat kaa gyaan surya jaise taron ke liye bhi praapt kiya ja saktaa he kyonki satat avasorana ke rup main rinatmak hydrogen aayan hi uttaradaayi he.
 hydrogen or helium kii tulana main oxigen samooh, carbon, nitrogen or nion ityadi kii prachurtaa kaa gyaan ushn taron ke aankadon se bhi praapt ho saktaa he. in taron ke spectrumon se, jinamein halke tatwon kii rekhaon kii prachurtaa hoti he, halke tatwon kii prachurtaa bhi nirdhaarit kii ja sakati he.
 vishleshanon se gyaat hua ki adhikansh taron kaa sanghatan ek sa hi he. anya taron kaa sanghatan bhinn he. em varg ke taron main carbon kii apeksha oxigen prachur maatra main he jab ki aar or en varg ke taron main oxigen kii apeksha carbon prachur maatra main he. es varg main zirconie oxide kii pattiyon kii pramukhataa he jabaki em taron main taaye pattiyaan prabal hai. ucch tapawale volf raye taron ke ek varg kii vishistataa helium carbon ev oxigen rekhaon ke kaaran he or duusare varg main helium tathaa nitrogen pramukh rup se paae jate hai parantu carbon nirbal he. grahiy niharikas or navtaron kaa sanghatan saadhaaran taron ke samaan hi he.
 asaamaanya sanghatan ke padaarthon ke bare main jaankaree praapt karne ke liye vistrut khoj kii aavashyaktaa he. kuch taron kaa sanghatan kyon asaadhaaran he, visheshat: jahaan carbon, nitrogen or oxigen sambandhit hai? aise prashnon kaa uttar brahmadotpattik sambandhi abhiruchi kaa he.
