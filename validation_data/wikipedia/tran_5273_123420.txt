 mrityudaata 1997 kii mehul kumaar dwaara nirdeshit hindi bhashaa kii film he. is film ko amitabh bachchan ke liye vaapasi mana jaataa he, jinhone 1992 main asthaayee rup se film udyog chhod diya tha. is film kaa nirmaan amitabh bachchan korporation limited naamak unki utpaadan company ne kiya tha. isse amitabh bachchan kii paanch saal baad vaapasi hui, lekin yah box offis par flop rahi thi.
 dow ram prasad ghayal ek prasiddh doctor hai jo apane kariyar main sabhi oparation main safal rahe hai or unhone kushaltapurvak kai najuk surgery kaa sanchaalan kiya he. vah apni patni janaki or bhai bharat ke saath rahata he. bharat umeshechan jain kii beti renu se pyaar karata he. saath hi, rana tunga ke bhai raja tunga ko renu kii laalasaa kii he. jab bharat renu kii ore bad rahe raja ko roktaa he to raja bheed ke saath usko gambhir rup se ghayal kar detaa he.
 ek bhrasht mantri mohanlal pariyojna sthal par rahane vaale janajatiyon ke jivan or sampatti ke nuksaan par "pavanghat power project" naamak ek vinaashkari yojana ko nishpadit karnaa chahta he. bharat jo ki ejeeniyar he is tarah kii yojana kaa samarthan karne se inkaar kar detaa he. duusari taraf rana ne bharat ke khilaaf sajeesh taiyaar kii he. jiske baad antat uskaa bhai raja renu ko jeet legaa. bharat ko ek mahila ke katl main fasaaya jaataa he or or inspector daanpani use giraftaar karte hai.
