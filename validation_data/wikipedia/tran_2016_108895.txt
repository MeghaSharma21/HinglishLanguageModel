 dangal ek bhartiya hindi chalchitr he. jiskaa nirmaan aamir khan ne kiya he. iskaa nirdesan or lekhan kaa kaary nitish tiwari ne kiya he. is film main mukhya kirdaar main aamir khan, sakshi tanvar, fatima sanaa shaikh,sanya malhotra,zaayra wasim ,suhaani bhatnagar aadi hai. yah film 23 disambar 2016 ko cinemagharon main pradarshit hui.
 mahavir singh phogot pehle ek pahalwaan rahata he, lekin acchhee naukari ke liye kushti chhod diya rahata he. is kaaran bharat ke liye swarna padak jeetne kaa uskaa sapana bhi adhuraa rah jaataa he. iske baad vah sochataa he ki uskaa adhuraa sapana uskaa betaa puraa karegaa. lekin uske ghar lagaataar chaar betiyon ke hone se vah niraash ho jaataa he. kyonki use lagata he ki ladakiyon ko kushti nahin balki ghar ke kaaryon ko siikhnaa chahie. lekin jab uski badi betiyaan,gita phogot or babita phogot mil kar un par apmanjanak tippanee karne vaale ladakon ko peet kar aa jate hai to use unamem bhavishya kaa pahalwaan dikhaai detaa he.
 mahavir un donon ko kushti sikhaane lagata he. uske dwaara kathor tareekon se siikhnaa, bal chote-chote katwanaa, subah subah kasarat karnaa aadi se shuru main un ladakiyon ko apane pita ke upar bahut krodh aate rahata he, par jald hi unhen yah ehsaas ho jaataa he ki unke pita unhen keval gruhaniyon ke rup main jivan bitaane ke liye nahin balki desh ke liye kuch kar dikhaane ke liye yah sab kar rahe hai. iske baad wo donon khushi se mahavir se kushti ke daanv-pench sikhte hai. mahavir unako pratiyogita main bhi le jaataa he, jisamen gita or babita mil kar kai ladakon ko haraa dete hai. pratiyogitaaon ko jitate hue gita ko patiala main prashikshan lene kaa mauka miltaa he. jiske baad vah komanwealth khelon main hissaa le sakegi.
 gita us santhaan main jane ke baad apane doston ke saath mil kar anushaasan kii upeksha karne lagati he. vah har samay tivi dekhati, sadak par milane vaale khaane khaati or lambey bal rakhti thi. us santhaan ke shikshak kaa takanic uske pita ke takanic se thodaa alag tha, or gita ko lagata tha ki uske shikshak kaa takanic uske pita ke takanic se bahut acha he jabaki uske pita kii takanic puraani ho chuki he. vah ghar laut aati he to vah uske pita ke sikhaaye takanic ke sthaan par santhaan main sikhaaye takanic se mukkebaazi karti he. iske baad mahavir or gita main mukkebaaji hoti he or apane badhati umr ke kaaran mahavir usase haar jaataa he. babita apane bahan gita se kahati he ki vah abhi jis sthaan par he, vah uske pita ke takanic ke kaaran he or use apane pita ke takanic ko nahin bhoolanaa chahie.
 gita kii tarah babita bhi us santhaan main chale jaati he. gita lagaataar har match haarate rahati he, kyonki vah apane pita dwaara sikhaaye gaye takanic yaa kushti main puri tarah dhyaan nahin dete rahati he. usne apane nakhun badha liye rahete hai or rang bhi laga rakhaa hota he saath main apane baalo ko bhi kaaphi lanbaa rakhen hone kaaran bhi use haar kaa saamana karnaa padate rahata he. use apni galati kaa ehsaas ho jaataa he or vah is baat ko mahavir ko bataati he. mahavir uske santhaan main aa kar un donon ko prashikshan dene lagata he. lekin us santhaan main prashikshan sikhaane vaale ko jab is baat kaa pataa chalata he to vah un donon ko baahar nikaalane hetu shikaayat kar detaa he. uske baad yah nirnay hua ki un donon ko santhaan main tabhi rakhaa ja saktaa he jab mahavir santhaan main na aae or un donon ko kahin koi prashikshan na de. iske baad mahavir gita ke puraane video ko dekhtaa he jisamen vah haar jaye rahati he or phone ke dwaara gita ko uske galati ke bare main bataata he.
 komanwealth khelon main gita hissaa le leti he or mahavir uske coach ke nirdeshon ke vipareet darshakon ke saath baith jaataa he. gita apane coach ke sikhaye tareekon se na lard kar apane pita ke sikhaaye tareekon se ladati he or har baar jeet jaati he. us coach ko mahavir se jalan hone lagati he or is kaaran vah mahavir ko ek kamare main band kar detaa he. mahavir ke anupasthiti main bhi gita swarna padak jeet jaati he or bharat kii pehali mahila pahalwaan ban jaati he, jisane swarna padak jeeta.
 sahi samay par mahavir vahaan se nikal aata he or samachar media ke saamne vah coach apana shrey nahin le paata he. iske baad film ke ant hone se thodaa pehle dikhaaya jaataa he ki babita bhi komanwealth khel 2014 main swarna padak jeet jaati he or gita pehali mahila mukkebaaz banati he jo olympix main hissaa leti he.
 april 2015 ko fatima sanaa shaikh or sanya malhotra ko mahavir phogat ke putree ke kirdaar ke liye chunaa gaya. june 2015 ko bal kalakaar main zarina wasim ko jammu kashmir or suhaani bhatnagar ko dilli se liya gaya. ayushmaan khurana ke bhai aprasakti khurana bhi is film se jud gaye. vikram singh is film main ek khalanaayak kii bhoomika main dikhaai denge. dangal ke liye aamir ne apana kuch kilo vajan badhaayaa or saath hi hariyaanvi bhashaa sikhi.
 iske filmakan kaa kaary 1 sitambar 2015 se shuru hua. is film ke sthal ko ludhiana ke gaanvon main rakhaa gaya or use hariyaanvi rup diya gaya. iske baad filmaane kaa kaary kila raipur, punjab or haryana main kiya gaya. sitambar 2015 or disambar 2015 ke madhya aamir khan ne apana 9% charbi se badha kar 30% charbi karke apana vajan 97 kilo kar diya or waapas film ke shuruyaat vaale drishyon ke liye jisame unhen yuva mahavir phogot ko darshana tha uske liye apana vajan vaapis 97 kilo se 70kilo kar liya.
 film ke liye sangeet preetam ne diya he or bol amitabh bhattacharya ne likhe hai. 
 http://wap.business-standard.com/article/beyond-business/how-dangal-made-it-big-in-china-117051700490_1.html
