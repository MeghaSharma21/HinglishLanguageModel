 exbox 360 microsoft dwaara nirmit doosraa video game consol he jo exbox kaa uttaradhikari he. yah soni ke plastesan 3 or nintando ke ve se spardhaa karata he jo saatvin peedi ke video game consol he. 9 janvari 2012 ke anusaar exbox 360 kii 6 karod 60 lakh bikri ho chuki he.
 iskaa vikaas exbox next, jenon or exbox 2 ke samay hua. farvari 2003 main ise jenon software ke saath utaarne kii taiyaari kii gai thi. jise microsoft ke upaadhyaksh je allord ne nirdesh main kiya gaya. ise 400 develper ne milakar banaaya tha.
 ise 22 navambar 2005 main bazaar main nikaala gaya. tab ise america or canada main hi pradarshit kiya gaya. europe main ise 2 disambar 2005 or japan main ise 10 disambar 2005 main nikaala gaya. iske pashchaat ise mexico, brazil, chile, colombia, hong kong, singapore, dakshin korea, taiwan, australia, newzealand, dakshin africa, bharat or rus main nikaala gaya. yah pehle varsh 36 deshon main utraa.
 iske alag alag drive banaae gaye hai, jisamen 20, 60, 150, 250 or 320 jibi smriti shaamil he. yah tihara-kor ibiem ke dwaara banaae gaye jenon ko sipiu ke taur par upyog karata he. iske ek kor 2 pareshaani ko hal kar saktaa he or kul 3 kor milakar ek samay main 6 pareshaani hal kar sakate hai. graphics ke liye yah atiai jenos kaa upyog karata he. jisamen 10 embi kaa ediareem hota he. iskaa mukhya smriti 512 embi kaa hota he.
 isamen khilne ke liye ek sanchaalak jo taar ke saath yaa bina taar ke bhi miltaa he. baat karne ke liye ek hedset or ek duusare se dekh dekh kar baaten karne ke liye ek webkem bhi diya jaataa he. iske alaava isamen paanch alag alag aakaar ke drive diye jate hai. 20, 60, 120, 250 jibi ke .
 jab exbox 360 ko 2005 main bazaar main laayaa gaya tha. tab kuch jagahon par iske sahi tareeke se kaary na karne aadi kii pareshaani saamne aane lagi.
 is prakaar kii pareshaani ke kaaran microsoft ne exbox 360 kii varantee ko 3 varsh kar diya. exbox 360 es ke pehle sabhi sanskaran main yah truti dikh rahi thi. yah truti General Hardware Failure general hardware filor naam se dikhaai gai. lekin is truti ko Red Ring of Death ke naam se adhik janaa jaataa he. iske pashchaat april 2009 main isaki varantee ko or badha diya gaya. kyonki isamen ek or truti E74 naam se dikhaai de rahi thi. lekin yah varantee iske alaava or kisi bhi truti ke liye nahin diya gaya.
 itane pareshaani jhelane ke pashchaat microsoft ne iske liye ek or tarah kaa badlaav kiya. isamen iske baad garmi se hone vaale failaav ke liye jagah di gai. iske alaava bhi iske kinare ko mode diya gaya. is badlaav ke pashchaat exbox 360 es ko bazaar main laayaa gaya. yah or iske baad ke kisi bhi sanskaran main 3 varsh kii varantee nahin di gai. ise ati taap se bachaane ke liye ek batan main laal rang kii roshni kaa upyog kiya jane laga jo upyogkarta ko garam hone se iske dwaara pataa chalata tha kii kab ise thanda hone dena he.
 isane uttari america main 14 or europe main 13 khelon ko bazaar main utaara. isamen 2005 main sabase adhik beche gaye khelon main kol of duty 2 shaamil he. jiske lakhon pratiyaan bik gai. iske anya 5 khel ko lakhon logon ne iske pratham varsh main kharida tha. isamen Ghost Recon Advanced Warfighter, The Elder Scrolls IV: Oblivion, Dead or Alive 4, Saints Row, or Gears of War shaamil hai. 2006 main gears of waar sabase adhik bikne vaale khelon main shaamil ho gaya. is varsh iske 30 lakh se adhik prati biki. jo iske baad 2007 main haalo 3 ne le lee. 
 isamen WMV naamak ek video praaroop kaam karata he. disambar 2007 se MPEG-4 ASP ke praaroop vaale video bhi isamen kaam karne lage.
 jab microsoft ne exbox 360 ko bazaar main utaara tha, tab yah online khilne kii seva 24 ghanton ke liye band pad gai thi. ise ek nae sanskaran main banane ke liye band karnaa padaa tha. tab ise exbox live silver kehete the. baad main ise exbox live free naam kar diya gaya. ise nickshulk upyog kiya ja saktaa he. isamen prayokta ke naam or chhavi ko daalkar profil banaaya ja saktaa he. iske alaava microsoft ne exbox live gold naam ke ek paise vaali seva bhi banaai.
 exbox live bazarsthal ek prakaar kaa abhaasi bazaar he, jise exbox ke upyogkartaaon ke liye banaaya gaya he. jisase vah koi saamagree kharid saken. iske alaava isamen prachaar ke liye bhi saamagree hoti he. isamen film or khel ke kuch drishy bhi or kuch samay ke liye koi khel ko khilne ke liye bhi diya jaataa he. iske dwaara exbox live arched or kuch exbox ke vishay aadi bhi lene ki suvidha he. kisi paise vaale saamagree ko lene ke liye microsoft ke point kaa upyog karnaa hoga jo aap vaastavik paise ke upyog se 500, 1000, 2000 or 5000 point le sakate hai. yah saamagree upyogkarta apane gharelu computor se exbox ke aadhikarik jalsthal main jaakar bhi dekh saktaa he.
 exbox live arched microsoft dwaara di gai ek seva he, jisase exbox or exbox 360 upyogkarta usee samay kisi khel ko le saktaa he. yah plastesan aadi ke liye bhi khel pradaan karti he. yah lagbhag 5 america dolar se 15 america dolar tak paise maangata he. yah 22 navambar 2005 main exbox 360 ke udgam ke dauraan ise punah udgamit kiya gaya. jisase yah exbox 360 ke liye bhi achche se kaary kar paye.
 6 navambar 2006 main microsoft ne apane seva main video ko jodne kii ghoshnaa kii.
