 priyanka gandhi wadra yaa priyanka gandhi vadera ek bhartiya rajanitijna hai. ve gandhi-nehru parivaar se he or firoz gandhi tathaa indira gandhi kii potee hai.
 priyanka wadra bharat ke purv pradhanmantri rajeev gandhi or bhartiya rashtriya congress kii purv adhyaksha evam sanyukt pragatisheel gathbandhan kii mukhiya sonia gandhi kii duusari santan he. unki daadi indira gandhi or naanaa jawahar laal nehru bhi bharat ke pradhanmantri rahe hai. unke dada firoz gandhi ek jane-maane sansad sadsy the or unke parnana, motilal nehru bhartiya swatantraaa sangram ke ek mahatvapurn netaa the.
 inhone apni shiksha modern skool, convent of jisas and mairi, nai dilli se praapt kii or vah dilli vishvavidhyalay se manovigyaan vishay kii snaatak hai. vah ek shaukia radio sanchaalak he, jinke paas VU2PGY kaalsin he.
 priyanka gandhi kii bhoomika ko raajnneeti main virodhabhas ke taur par dekha jaataa he, haalaanki uttar pradesh main congress party ke liye lagaataar chunaav prachaar ke dauraan inhone raajnneeti main kam ruchi lene kii baat kahi.
 1999 ke chunaav abhiyaan ke dauraan, bibisi ke liye ek saakshaatkaar main unhone kaha: mere dimag main yah baat bilkul spasht he ki raajnneeti shaktishaalee nahin he, balki janata adhik mahatvapurn he or main unki seva raajnneeti se baahar rahakar bhi kar sakati hoon. tathaapi unke aupchaarik raajnneeti main jane kaa prashn pareshaaniyukt lagata he: "main yah baat hajaaron baar doharaa chuki hoon, ki main raajnneeti main jane kii icchhuk nahin hoon...".
 haalanki, unhone apni maan or bhai ke nirvachan kshetron raibareli or amethi main niyamit rup se daura kiya or jahaan unhone logon se sidhaa samvaad hi sthapit nahin kiya varan iskaa anand bhi liya. vah nirvachan kshetra main ek lokapriy vyaktitv he, apni chaaro taraf apaar janata ko aakarshith karne main safal bhi hai; amethi main prayek chunaav ke samay ek lokapriy naaraa he amethi kaa danka, bitiyaa priyanka, . inaki gananaa achche, sulajhi or safal aayojko main kii jaati he or unhen apni maan kii "mukhya raajnneetik salaahkaar" mana jaataa he.
 2004 ke bhartiya aam chunaav main, vah apni maan kii chunaav abhiyaan prabandhak thi or apane bhai rahul gandhi ke chunaav prabandhan main madad kii. ek press vaarta main inhi chunaavon ke dauraan unhone kaha ki "raajnneeti kaa matlab janata kii seva karnaa he or main vah pehle se hi kar rahi hoon. main ise paanch or adhik saalon ke liye jari rakh sakati hoon." is baat se yah atakalein tej ho gai ki vah uttar pradesh main congress party ke liye koi jimmedaari vahan kar sakati hai. bibisi hindi radio seva ke ek saakshaatkaar main srilanka main yuddh kaa ullekh kiya or tippanee kii "tumhaare aatankwaadi banane main keval tum jimmedaar nahin ho balki tumhaari paddati jimmedaar he jo tumhe ek aatankwaadi banaati he."
 2007 ke uttar pradesh vidhansabha chunaav main, jahaan rahul gandhi ne rajyavyapee abhiyaan kaa prabandhan kiya, vahi vah amethi raibareli kshetra ke das siton par dhyaan kendrit kar rahi thi, vahaan do saptaah bitaa kar unhonen party kaaryakartaaon main madhya siton ke aavanton ko lekar hui andruni kalah ko sulajhane kii koshish kii. kul milakar, congress party rajya main haasiye par chali gai, use 402 main se maatr 22 siton par hi jeet hasil hui, jo kii in dashakon main nunatam he. lekin, isamen vyapak rup se priyanka gandhi ke antar sanghathanaatmak gun or vot khinchne kii kshamta kaa pataa chalata he, jis congress ko 2002 ke vidhansabha main sirf do siten hasil hui thi, usne saat siten hathiyaa lee, in sabhi siton par mahatvapurn badhat praapt hui, jo ki kaaryakartaaon main party antarkalah ke baavjood sambhav hua. raibareli or amethi kshetra ke prayek paanch siton kaa byora is prakaar he:
 dhyaan den ki raibareli se, purv congress pratyaashee, jo 1993 se congress se hi jitate the, asantusht ho kar congress se alag ho kar, ek nirdaleey ke rup main khadey hokar jeet gaye. haalaanki is kshetra ke anya sabhi chunaav kshetron main congress ko mahatvapurn badhat hasil hui.
 unki shaadi robert wadra se hui, jinase unki mulaakaat sambhawatah unke paariwarik mitra ottavio kwatrochi ke ghar par hui. unke rehaan or miraya naamak do bachche hai.
 jab 6 farvari 2007 ko boforce ghotaale main daagi vyapaaree ottavio kwatrochi argentina main giraftaar hua tha or bharat sarkaar kii team ko uskaa pratyrpan kar bharat laane main asafal rahane par indian express ne ottavio ke putr massimo kwatrochi par aarope lagaaya tha jo ki rahul gandhi or priyanka gandhi ke saath lagbhag do dashako tak, saath main paley bade the, shaayad 17 farvari kii ek party main main in logon kii mulaakaat hui ho. parantu is aarope kaa congress mahasachiv digvijay singh dwaara dridhtaa se inkaar kiya gaya tha, jinhone ek saakshaatkaar main kaha: "main yah baat daawey se kah rahaa hoon ki sarkaar ne kwatrochi kii jaanch main kabhi dakhal nahin diya he or jahaan tak rahul gandhi or priyanka gandhi kaa sambandh he, unka is maamle se koi lenaa dena nahin he.". baharhaal, is maamle main massimo ke us samay bharat main rahane or sibiai dwaara ascharyajanak rup se kwatroki kii giraftaar kii sweekruti main deree kii vajah se atakalein jari he.
