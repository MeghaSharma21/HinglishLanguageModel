 puttingal devi kaa mandir
 puttingal mandir haadasa ek bhayaavah aatishbaajee visphot he jo 10 april 2016 main kollam ke paraavur puttingal mandir main bhartiya maanak samyaanusaar raatri 03:30 baje par hua tha. is haadase main 111 se adhik logon kii maut ho gayi or 350 se adhik log ghayal ho gaye.
 subah 3 baje ke kareeb mandir main ek samaaroh ke dauraan aatishbaazi kii ja rahi thi jise dekhne ke liye maidan par 10 hazaar se zyada log maujuud the. isi dauraan chingaariyaan paas ke godaam tak pahunch gai yahan guuruuvaar ko kerala main navvarsh ke maukey ke liye pataakhon kaa dher rakhaa hua tha. haadase kaa asar dedh kilometre kii duuri tak padaa. maare gaye logon main aam purushon or mahilaon ke alaava police adhikari bhi shaamil the.
 bhartiya nausena dwaara kochi sthit dakshin nausena kaman mukhyalay se ek dornear parivahan vimaan or chikitsa dal ke saath bachaav ke parivahan ke liye do helicopteron ko bhi bheja gaya. ghayalon ko jile ke tathaa paas hi main sthit tiruvanantpuram ke vibhinn aspataalon main bhartee karaayaa gaya.
 pradhanmantri narendra modi ne twit kar bataaya ki vah vahaan jaaenge. unhone mritkon ke parijanon ke liye 2 lakh or ghayalon ko 50 hajaar dene kii ghoshnaa kii he. iske saath hi unhone vayusena or nausena ko ghatana sthal par fouran jane aadesh bhi jari kar die hai.
 sachin ne twit kiya, "kollam mandir main hue haadase se hill gaya hum. peediton ke saath mere vichaar or prarthanaayen. bhagwaan isse ubarne ke liye manobal va shakti den."
 sonia ne apni pratikriya vyakt karte hue kaha, "divangat atmaaon kii shanti or ghayalon kii salaamati kii prarthana kar rahi hoon. maine sarkaar se paryaapt or tatkaal raahat ke upaay sunishchit karne ke liye kaha he."
 rahul ne twit kar ke kaha, "kollam ke puttingal mandir main vinaashkari aag kii khabar sadame jaisi he. meri prarthana un logon ke saath hai, jinhone is traasadee main apane priyajanon ko khoyaa he."
 andhrapradesh ke mukhyamantri en chandrababu naidu ne kerala ke kollam main ek mandir main hui aag lagane kii ghatana par gaharaa dukh or afsos jaahir kiya he.
