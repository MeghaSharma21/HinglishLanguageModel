 happy new year red chiles antertenment dwaara nirmit bollywood kii aagaamee ection, kamedi-drama film he, jisaki nirdeshika farah khan hai tathaa nirmaataa gauri khan hai. iske mukhya kalakaar shahrukh khan, deepika padukon, abhishek bachchan, boman irani, vivaan shah, sonu sood, zeaara-jine dias or jaiki shroff hai. yah yash raaj films ke dwaara duniya bhar main vitarit kii jaavegi.yah nirdeshika ke saath khan kaa tritiy sahyog he, purv main ye main hoon naa tathaa om shanti om main bhi sahyogi rahe hai. yah ek aisi film he jo sangeet se otprot ek chori ko ingit kar rahaa he tathaa isaki mahila mukhya kalakaar deepika padukon hai.yah film deepawali ke avasar par 24 oktober 2014 ko release hogi. yah mukhya teen bhashaaon hindi, tamil tathaa telugu main release hogi. film ne pehle din 45 karod kii kamai kari.
 vishesh bhoomikaaai - 
 nirmaan kaary hetu 2005 kaa samay chunaa gaya parantu farah khan ne us samay om shanti om par kaary karne kii sochi, om shanti om main bhi deepika padukon tathaa shahrukh khan hi nayak tathaa nayika rahe. farah ke 2010 ke film tees maar khan ke baad unhone is film par kaary karne kaa man banaaya. is film kii patakatha lekhan oktober 2012 main sampann hua. om shanti om tathaa chennai express ke baad farah tathaa shahrukh kii teesri film hetu mukhya nayika ke liye kai bade adaakara jaise sonakshi sinha, asin, aishwarya raay bachchan, pariniti chopra tathaa katrina kaiff aadi kii baaten huin, ant main deepika padukon ko chunaa gaya. mukhya nayak hetu shahrukh nirdeshak kii pehali pasand the.mukhya nayak kaa role ek chor kaa he tathaa deepika ek marathi nartki ke role main he. jon abraham ko sah-nayak ke rup main chunaa gaya par baad main sonu sood ko le liya gaya.ek intervyuu ke pashchaat boman irani ko bhi final kar liya gaya. agast 2013 main jaiki shroff ko khalanaayak ke rup main chun liya gaya.chemiyo role ke liye malaika aroda khan ko bhi chun liya gaya.vivaan shah ko computer haikar ke role hetu chunaa gaya.
 sarvapratham farah khan nen is film hetu twitor main ek aadhikarik ghoshnaa kiya. pehali anusuchee ke anusaar filmaane kii prakriya dubai main kii gai. je dablyoo meriet hotel, mumbai main 23 janvari 2014 ko filmaate hue shahrukh ghayal ho gaye. unke kandhe tathaa ghutanon main chont ke kaaran unhen avkaash lenaa padaa. mehboob studiyon bhi pramukh sthanon main se ek tha tathaa film kaa kuch hissaa wilson college main bhi filmaaya gaya. june, 2014 ko antim anusuchee sampann hui or film vartmaan main post-utpaadan kaary se guzar rahaa he.
 is film kaa pratham drishy 2 janvari 2014 ko laanch hua. pronnati ke rup main twitor aadi kaa upyog kiya gaya saath hi kai saamaajik antarjaal paton par hashtag kaa upyog bhi kiya gaya. digitaly hastakshrit postaron ko apane-apane anuyaayiyon ko twit karnaa bhi apni tarah se ek abhiyaan hi tha. is film kaa aadhikarik trailor 14 agast 2014 ko singhm riterns ke saath laanch kiya gaya. is film kaa shubharambh deepawali ke avasar par hone hetu anusuchit he.
 yash raaj films ko ₹1.25 arab main vishwavyaapt vitaran adhikaar mila. upgrah vitaran adhikaar ₹650 lakh main ji network ko mila. sangeet vitaran adhikaar ₹120 lakh tii-series ko mila. film ke release se pehle hi 2.02 karod arjeet kar liye. 19 sitambar se film kii puri samiti pronnati ke rup main vaishvik bhraman karegi jinke saath raper yo yo hani singh bhi shaamil honge. inhone bhraman kaa naam "slam" rakhaa he. sarvapratham huston tatpashchaat new jersey, toronto, vainkuvar, chicago tathaa san jose main bhraman hoga.
 
 happy new year ke geet vishaal-shekhar dwaara rachit hai. geetikavy irshaad kamil dwaara diye gaye hai. film ke nirmaankartaaon nen bataaya ki isamen keke, shankar mahadevan tathaa vishaal dwaara nirmit ek gaanaa he jiskaa naam indiavaale he. arijit singh tathaa shreya ghoshaal premaprasang yukt gaanon kaa nirmaan karenge. kanika kapur tathaa diaar. jeus kaa bhi yogadan saraahneey rahegaa.
