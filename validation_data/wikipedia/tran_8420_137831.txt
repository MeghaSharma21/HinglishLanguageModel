 andaha, ajadaha, ajadaha yaa dragon ek kaalpanik jeev he jisamen sarp kii prakruti ke bahut se tatv the or kuch samskritiyon main udne or munh se aag ugalane kii kshamta bhi thi. yah duniya kii kai samskritiyon ke mithkon main paaya jaataa he. kabhi-kabhi is jeev ko ajgar bhi bulaayaa jaataa he, haalanki yah thodaa sa galat he kyonki "ajgar" us sarp kaa hindi naam he jise angrezi main "paythan" kehete hai.
 andaha main "ji" kaa uccharan "za", "ja" or "jha" se bhinn he or yah hindi-urdu ke bahut kam shabdon main se he jisamen yah dhwani pai jaati he. vaise to yah shabd farsi se utpann hua samajha jaataa he lekin isaki sanskrit main bhi gahari sajaateey jade hai jo sanskrit or kashmiri samet uttar bharat kii sabhi bhashaaon kii purvaj pracheen aadim hind-irani bhashaa tak pahunchati hai. sanskrit kaa "ahi" shabd bhinn roopon main bahut si hind-irani bhashaaon main paaya jaataa he or "adi" yaa "azi" isi kaa rup he. ahi/adi/azi kaa arth hota he "sarp" or yah "ahiravana" jaise shabdon main miltaa he. "dahaak" kaa arth "kaatna" yaa "dank maarna" hota he.
 angrezi main isi kaalpanik jeev ko "dragon" kehete hai jo unani bhashaa ke dracon shabd se aayaa he, jiskaa arth he "ek bade aakaar kaa sarp, visheshkar jal main rahane vaale sarp."
 pracheen vaidic dharm main vrutra ek asur bhi tha or ek naag bhi. mana jaataa he ki yah sambhawatah ek andaha ke hi jaisaa jeev tha. yah indra kaa shatru or sookhe kaa pratik tha. ise vedon main "ahi" bhi kaha gaya he or kuch varnanon main iske teen sar darshaae gaye hai.
 aadhunik bhartiya sahitya main bhi andaha ko kabhi khatare or kabhi saahas ke pratik ke rup main prayog kiya gaya he. harivansh raay bachchan ne apane "do chattaane" naam ke sangrah kii prasiddh kavita "sur samar kerani karahin" main andaha ko ek zulm dhane vaala or sachai ke tark ke prati baharaa paatr dikhaaya he jis se keval bal ke prayog se baat kii ja sakati he:
 bharat ke kuch bhaagon main andaha se sambandhit hindu va buddha dharmik aasthaaen bhi hai. masalan manipur rajya main paakhangba ek prakaar ke divya-praani hai jinka swaroop andaha jaisaa he.
 europea andahe aksar paron vaale hote hai or krodhit hokar apane munh se aag ke gole phenk sakate hai. inkaa sharir ek bhimkaay saanp kii tarah hota he or aage chhipakali kii tarah do taange hoti hai. bina taangon vaale andahe ko vivern kaha jaataa he. pracheen kathaon main aksar andahon ko gufaaon main rahane vaala jeev bataaya jaataa he. pracheen angrezi bhashaa kii biovulf naamak kavita main aise hi andahon kaa varnan he. kabhi-kabhi inhen kisi bade khazaane kii rakhwali karte hue bhi bataaya jaataa he.
 chini andahe, jinhen "long" kaha jaataa he, manushyon kaa rup dhaaran kar sakate hai or unhen krupaalu jeevon ke rup main darshaya jaataa he. paanch nakhunon ke panje vaale andahe ko chini samraaton kaa chihn mana jaataa tha. kala ke kshetra main chini samskruti main andahon kaa bahut prayog hota he.
