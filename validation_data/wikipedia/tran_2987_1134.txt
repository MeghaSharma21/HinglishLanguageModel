 alexis saint legar  france ke kavi the. 1960 i0 main sahitya main nobel puraskaar vijeta.
 
 alexis saint legar kaa janm 31 may, 1887 i0 ko france ke ek dweep 'lager le fule' main hua tha. inkaa upnaam saint jon purse tha or is naam se bhi ye kaaphi vikhyath rahe hai. inaki shiksha-diksha ek vruddh dharmacharya ke dwaara hui thi or inaki dai ek hindu stri thi, jo gupt rup se shivamat kii anugamini thi. 11 varsh kii avasthaa main inhen apane paariwarik tapu se france laayaa gaya, jahaan inhone sahitya, aushadhi shaastra or kanoon kaa adhyayan kiya. 1914 i0 main ye duutavas kii seva main chale gayi. 1922 i0 main shantidoot arestid briand ke anurodh par ye washington main nishastreekaran parishad main bhaag lene ke liye america gayi, kyonki ye sudurpurv ke visheshgy maane jate the. 1932 i0 main briand kaa nidhan ho jane par inhen hi videsh sachiv banaaya gaya. us samay bhi raat kaa samay ye kavy-rachana main hi lagaate rahe.
 saint legar kii pehali rachana 1909 i0 main imejez e'-kuso ke naam se prakashit hui thi. unka doosraa kavita-sangrah ilojez naam se 1910 i0 main niklaa tha. 1924 i0 main prakashit anabese ko unki sarvshereshth kriti maani jaati he. is rachana kaa angreji main anuwaad kavi es0 iliyat ne kiya tha, jo 1930 i0 main prakashit hua tha. is rachana kaa anuwaad german, italian, romanian or roosi main bhi prakashit hua. egzyle bhi inaki uttam rachanaaon main pariganit hoti he.
