 lakshana shabd-shakti kaa ek prakaar he. lakshana, shabd kii vah shakti he jisase uskaa abhipraay suchit hota he.
 kabhi-kabhi aisa hota he ki shabd ke saadhaaran arth se uskaa vaastavik abhipraay nahin prakat hota. vaastavik abhipraay uske saadhaaran arth se kuch bhinn hota he. shabd ko jis shakti se uskaa vah saadhaaran se bhinn or doosraa vaastavik arth prakat hota he, use lakshana kehete hai. shabd kaa vah arth jo abhidha shakti dwaara praapt na ho balki lakshana shakti dwaara praapt ho, lakshitaarth kehalaata he.
 sahitya main lakshana shakti do prakaar kii maani gai heâ€” roodhi or prayojanavati.
 jahaan par kuch lakshyarth rudh ho gaye hai. jaise 'kaary main kushal'. kushal kaa shabdaarth 'kush ikattha karanevaala' hota he, par yah shabd daksh yaa nipun ke arth main rudh ho gaya he. is prakaar kaa arth rudhilakshana dwaara prakat hota he.
 roodhi lakshana main roodhi ke kaaran mukhyarth ko chhodkar usase sambandh rakhane vaala anya arth grahan kiya jaae. jaise 'rajasthan vir he.' rajasthan pradesh vir nahin ho saktaa. isamen mukhyarth kii baadha he. isse iskaa lakshyarth 'rajasthan nivasee' hota he, kyonki rajasthan se uske nivasee kaa aadharadhebhav kaa sambandh he. yahan rajasthaniyon ke liye 'rajasthan' kahana roodhi he.
 vah lakshana jo prayojan dwaara vaacharth se bhinn arth prakat kare. prayojanavati lakshana main kisi vishesh prayojan kii siddhi ke liye lakshana kii jaati he, jaise-
 'bahut si talavaarein maidan main aa gayi' is vaakya main yadi ham talwaar kaa arth talwaar hi karke rah jate hai to arth main baadha padati he. isse prayojanavash hamen talwaar kaa arth talwarband sipaahi lenaa padataa he. atah jis lakshana dwaara yah arth liya vah prayojanavati hui.
 prayojanavati lakshana ke do mukhya bhed hai- gauni, shuddha.
 gauni main saadrishy sambandh se arthath samaan gun yaa dharm ke kaaran lakshyarth kaa grahan kiya jaae.
 shuddha lakshana main saadrishy sambandh ke atirikt anya sambandh se lakshyarth kaa bodh hota he. shuddha lakshana ke chaar bhed hai- upadan lakshana, lakshanlakshana, saropa lakshana or saadhyavsaanaa lakshana.
 jahaan vaakyarth kii sangati ke liye anya arth ke lakshith kiye jane par bhi apana arth na chute vahaan upadanalakshana hoti he. upadan kaa arth he grahan-lenaa. isamen vaacharth kaa sarvatha tyaag nahin hota. jaise, 'pagadi kii laaj rakhiye. lakshyarth hota he pagadidhari kii laaj. yahan pagadi apana arth na chhodte hue pagadidhari kaa akshep karata he. yahan donon saath-saath hai. at: upadan lakshana he.
 jahaan vaakyarth kii siddhi ke liye vaakyarth apane arth ko chhodkar keval lakshyarth ko suchit kare, vahaan lakshanlakshana hoti he.
 isamen amukhyarth ko anivat hone ke liye mukhyarth apana arth bilkul chhod detaa he. jaise, 'pet main aag lagi he.' yah ek sarthak vaakya he. isamen 'aag lagi he' vaakya apana arth chhod detaa he or lakshyarth hota he ki bhukh lagi he. isse lakshan-lakshana he.
