 chand shabd anek arthon main prayukt kiya jaataa he. "chhandas" veda kaa paryaayavachi naam he. saamanytah varnon or matraaon kii geyavyavastha ko chand kaha jaataa he. isi arth main padya shabd kaa bhi prayog kiya jaataa he. padya adhik vyapak arth main prayukt hota he. bhashaa main shabd or shabdon main varna tathaa swar rahete hai. inhen ko ek nishchit vidhaan se suvyavasthit karne par chand kaa naam diya jaataa he.
 chhandashastra isaliye atyant pusht shaastra mana jaataa he kyonki vah ganit par aadhaarit he. vastut: dekhne par aisa prathit hota he ki chandashastra kii rachana isaliye kii gai jisase agrim santati iske niyamon ke aadhaar par chhandrachana kar sake. chandashastra ke granthon ko dekhne se yah bhi gyaat hota he ki jahaan ek ore acharya prastaaradi ke dwaara chando ko viksit karte rahe vahiin duusari ore kavigan apni ore se chhandon main kinchit parirvan karte hue naveen chhandon kii sristi karte rahe jinka chandashastra ke grathon main kalantar main samavesh ho gaya.
 chandashastra kii rachana kab hui, is sambandh main koi nishchit vichaar nahin diya ja saktaa. kinvadanti he ki maharishi valmiki adikavi hai or unka ramayana naamak kavy adikavy he. maa nishad pratishtha tvan gam: shashwati samaa: yatkronchamithunadekamvadhi:, kammohitan - yah anushtup chand valmiki ke mukh se niklaa hua pratham chand he jo shok ke kaaran sahasaa shloke ke rup main prakat hua. yadi is kinvadanti ko maan liya jaae, chand kii rachana pehle hui or chandashastra uske pashchaat aayaa. valmikiy ramayana main anushtup chand kaa prayog adyopant hua hi he, anya upjati aadi kaa bhi prayog prachur maatra main praapt hota he. 
 ek anya kinvadanti yah he ki chandashastra ke aadi aavishkarta bhagavan shesh hai. ek baar garud ne unhen pakad liya. shesh ne kaha ki hamaare paas ek apratim vidya he jo aap sikh len, taduparant hamen khaaen. garud ne kaha ki aap bahaane banaate hai or swaraksharth hamen vibhramit kar rahe hai. shesh ne uttar diya ki ham asaty bhaashan nahin karte. isapar garud ne sweekaar kar liya or shesh unhen chandashastra kaa upadesh karne lage. vividh chhandon ke rachananium bataate hue ant main shesh ne "bhujangprayati" chand kaa niyam bataaya or sheeghra hi samudr main pravesh kar gaye. garud ne isapar kaha ki tumne hamen dhokhaa diya, shesh ne uttar diya ki hamane jane ke purv aapako soochna de di. chaturbhimkare bhujangprayati arthath chaar ganon se bhujang prayaat chand banataa he or prayukt hota he. is prakaar chandashastra kaa aavirbhaav hua. isse prathit hota he. ki chandashastra ek daivi vidya ke rup main prakat hua. is prakaar bhi kaha ja saktaa he ki iske aavishkkarta shesh naamak koi acharya the jinke vishay main is samay kuch vishesh gyaan or soochna nahin he. iske pashchaat kaha jaataa he ki shesh ne avatar lekar pingalacharya ke rup main chandsutra kii rachana kii, jo pingalashastra kaha jaataa he. yah granth sutarastyli main likhaa gaya he or is samay tak uplabdh he. isapar tikaayen tathaa vyakhyaayein ho chuki hai. yahi chandashastra kaa sarvapratham granth mana jaataa he. iske pashchaat is shaastra par sanskrit sahitya main anek granthon kii rachana hui.
 chandashastra ke rachiyataaon ko do shreniyon main vibhakt kiya ja saktaa he : ek acharya shrenee, jo chandashastra kaa shastreey nirupan karti he or duusari kavi shrenee, jo chandashastra par pruthak rachanaayen prastut karti he. thode samay ke pashchaat ek lekhak shrenee or prakat hui jinamein aise lekhak aate hai jo chhandon ke niyamadikon kii vivechna apni ore se karte hai kintu udhaaharan duusare ke rache hue tathaa prachlit anshon se uddhrut karte hai. hindi main bhi chandashastra par anek granth likhe gaye hai.
 chandashastra main mukhya vivechy vishay do hai :
 chand mukhyat: do prakaar ke hai : 
 jinka prayong vedon main praapt hota he. inamen hrasv, deergh, plut or swarit, in chaar prakaar ke swaron kaa vichaar kiya jaataa he, yatha "anushtup" ityadi. vaidic chand apaurushey maane jate hai.
 inkaa prayog saahatyantargat kiya jaataa hai, kintu vastut: loukik chand ve chand hai jinka prachaar saamaanya lok athwa janasamudaay main rahata he. ye chand kisi nishchit niyam par aadhaarit na hokar visheshat: taal or lay par hi aadhaarit rahete hai, isaliye inaki rachana saamaanya apathit jan bhi kar lete hai. loukik chhandon se taatpary hota he un chhandon se jinaki rachana nishchit niyamon ke aadhaar par hoti he or jinka prayog supathit kavi kavyadi rachana main karte hai. in loukik chhandon ke rachana-vidhi-sambandhi niyam suvyavasthit rup se jis shaastra main rakhe gaye hai use chandashastra kehete hai.
 chhandon kaa vibhaajan varnon or matraaon ke aadhaar par kiya gaya he. chand prathmat: do prakaar ke maane gaye he : varnik or maatrik. 
 inamen vritton kii sankhya nishchit rahati he. iske do bhi prakaar hai- ganaatmak or aganaatmak. 
 ganaatmak vanink chhandon ko vrutt bhi kehete hai. inaki rachana teen laghu or deergh ganon se bane hue ganon ke aadhaar par hoti he. laghu tathaa deergh ke vichaar se yadi varnon k prastaaravyavastha kii jaae aath rup banate hai. inhen ko "aath gana" kehete hai inamen bha, na, m, ya shubh gana maane gaye hai or ja, r, sa, t ashubh maane gaye hai. vaakya ke aadi main pratham chaar ganon kaa prayog uchit he, antim chaar kaa prayog nishiddh he. yadi ashubh ganon se prarambh honevaale chand kaa hi prayog karnaa he, devatavachi yaa mangalvaachi varna athwa shabd kaa prayog pratham karnaa chahie - isse gandosh dur ho jaataa he. in ganon main paraspar mitra, shatru or udasin bhav mana gaya he. chand ke aadi main do ganon kaa mail mana gaya he. varnon ke laghu evam deergh maanane kaa bhi niyam he. laghu swar athwa ek matraavaale varna laghu athwa hrasv maane gaye or isamen ek maatra maani gai he. deergh swaron se yukt sanyukt varnon se purv kaa laghu varna bhi visarg yukt or anuswaar varna tathaa chand kaa varna deergh mana jaataa he.
 aganaatmak varnik vrutt ve hai jinamein ganon kaa vichaar nahin rakhaa jaataa, keval varnon kii nishchit sankhya kaa vichaar rahata he vishesh maatrik chhandon main keval matraaon kaa hi nishchit vichaar rahata he or yah ek vishesh lay athwa gati par aadhaarit rahete hai. isaliye ye chand laypradhan hote hai.
 varnik chhandon main varna ganon ke hisaab se rakhe jate hai. teen varnon ke samooh ko gana kehete hai. in ganon ke naam hai: yagan, magan, tagan, ragan, jagan, bhagan, nagan or sagan. akele laghu ko ‘l’ or guru ko ‘ga’ kehete hai. kis gana main laghu-guru kaa kya kram he, yah jaanane ke liye nimnlikhit sutara sahaayak hota he-
 jis gana ko jaananaa ho uskaa varna is main dekhakar agle do varna or saath jod lete hai or usee kram se gana kii matraayen laga lete hai, jaise:
 matraaon main jo akeli maatra he, us ke aadhaar par inhen adilaghu yaa aadiguru kaha gaya he. jisamen sab guru he, vah ‘magan’ sarvaguru kahalaaya or sabhi laghu hone se ‘nagan’ sarvalaghu kahalaaya.
 sanskrit main adhiktar varnik chhando kaa hi gyaan karaayaa jaataa he; maatrik chhandon kaa kam.
 sanskrit main is kaa naam 'dohadika' chand he. iske visham charnon main teraa-teraa or sam charnon main gyaarah-gyaarah matraayen hoti hai. visham charnon ke aadi main.. is prakaar kaa maatra-kram nahin hona chahie or ant main guru or laghu varna hone chahie. sam charnon kii tuk aapas main milani chahie. jaise:
 is dohe ko pehali pankti main visham or sam donon charnon par matraachihn laga die hai. isi prakaar duusari pankti main bhi aap donon charnon par ye chihn laga sakate hai. atah doha ek ardhasam maatrik chand he.
 harigitika chand main prayek charan main 28 matraayen hoti hai or ant main laghu or phir guru varna avashya hona chahie. isamen yeti 16 tathaa 12 matraaon ke baad hoti hai; jaise 
 is chand main prayek charan main chhbbees matraayen hoti hai or 14 tathaa 12 matraaon ke baad yeti hoti he. jaise:
 chhandon kaa vibhaajan matraaon or varnon kii charan-bhed-sambandhi vibhinn sankhyaon par aadhaarit he. is prakaar chand sam, visham, ardhasam hote he. sam chhandon main chand ke chaaron charnon main varnaswarasankhya samaan rahati he. ardhasam main pratham, tritiy or dwitiya tathaa chaturth main varnaswar sankhya samaan rahati he. visham chand ke chaaron charnon main varnon evam swaron kii sankhya asmaan rahati he. ye varna paraspar pruthak hote hai varnon or matraaon kii kuch nishchit sankhya ke pashchaat bahusankhyak varnon ou swaron se yukt chand dandak kahe jate he. inaki sankhya bahut adhik he.
 chando kaa vibhaajan phir anya prakaar se bhi kiya ja saktaa he. swatantra chand or mishrit chand. swatantra chand ek hi chand vishesh niyam se rachaa hua rahata he. 
 mishrit chand do prakaar ke he : 
 doha or rola ke milaane se dohe ke chaturth charan kii aavriti uske pratham charan ke aadi main kii jaati he or dohe ke praarambhik kuch shabd role ke ant main rakhe jate hai. duusare prakaar kaa mishrit chand he "chappay" jisamen chaar charan rola ke dekar do ullala ke die jate hai. isiliye ise shatpadi athwa chappay kaha jaataa he. 
 inke dekhne se yah gyaat hota he ki chhandon kaa vikaas na keval prastaar ke aadhaar par hi hua he varan kaviyon ke dwaara chand-mishran-vidhi ke aadhaar par bhi hua he. isi prakaar kuch chand kisi ek chand ke vilom rup ke bhav se aae hai jaise dohe kaa vilom soratha he. aisa prathit hota he ki kaviyon ne bahudhaa isi ek chand main do ek varna athwa maatra badha ghataakar bhi chand main roopaantar kar nayaa chand banaaya he. yah chand prastaar ke antargat aa saktaa he.
 laghu chhandon ko chhodkar bade chhandon kaa ek charan jab ek baar main puraa nahin padhaa ja saktaa, usamen rachana ke rukne kaa sthaan nirdhaarit kiya jaataa he. is viramsthal ko yeti kehete hai. yeti ke vichaar se chand phir do prakaar ke ho jate hai- 
 chand main sangeet tatv dwaara laalitya kaa puraa vichaar rakhaa gaya he. praaia: sabhi chand kisi na kisi rup main gey ho jate hai. raag or raagini vaale sabhi pad chhandon main nahin kahe ja sakate. isi liye "geeti" naam se katipay pad rache jate hai. praaia: sangitatmak padon main swar ke aaroh tathaa avaroh main bahudhaa laghu varna ko deergh, deergh ko laghu or alp laghu bhi kar liya jaataa he. kabhi kabhi hindi ke chhandon main deergh e or o jaise swaron ke laghu roopon kaa prayog kiya jaataa he.
 udaa. 
