 sanjay dutt ek bhartiya abhinayta or film nirmaataa hai jinhen hindi cinema main unke kaam ke liye janaa jaataa he. wo thode-bahut raajnneeti se bhi jude hue hai dutt prasiddh film kalakaar evam raajnneetijna sunil dutt evam abhinetri nargis ke putr hai. unhone hindi filmon main san 1981 main kaam karnaa armbh kiya. uske baad unhone kai prasiddh hindi filmon main abhinay kiya. unhone filmon main premi, hasya jaise abhinay bhi kiye or apradhi, thag or police adhikari kaa abhinay bhi kiya jiske liye apane prashansakon or film samalochakon se abhootpurv prashansa praapt kii.dutt ko april 1993 main aatankwaadiyon kii sahaayta karnaa, nau mimi pistal ko avaidh tarike se apane ghar par rakhane or eke-chappan raifal rakhane ke aarope main aatankwaadi tathaa vighatnkaaree kriyalap adhinium ke tahat giraftaar kiya gaya. 18 maah jail kii sajaa kaatane ke baad, unhen april 1995 main jamaanat mil gai. july 2007 main unhen chah varsh sashram karawas kii sajaa sunai gai. bharat ke sarvocya nyaayalay ne 21 march 2013 ke apane ek nirnay main unhen 1993 ke mumbai bam visphot maamle main paanch varsh kii sashram karawas kii sajaa sunai.
 dutt kaa janm 29 july 1959 ko bollywood sitaron sunil dutt or nargis ke ghar hua. unki do bahanen hai- priya dutt or namrata dutt. unki shiksha kasauli ke paas laurence skool, sanavar main hui. unki maan kaa may 1981 main, unki padaarpan film ke pratham pradarshan se teen din pehle nidhan ho gaya. unhen filmon main unke vibhinn abhinayon sahit unke vivaadit kaaryon maadak padaarthon ke seven aadi ke liye janaa jaataa he. unhen 1982 main avaidh maadak padaarth rakhane ke aarope main 5 maah kii karawas kii sajaa hui thi. hawalat se nikalne ke baad unhone 2 varsh sanyukt rajya america main vyateet kiye. unka america main adhiktar samay texas rehaab clinics main gujara. uske baad unhone punah bharat aakar apane karier kii ore dhyaan diya.
 dutt ne 1987 main richa sharma ke saath vivaah kiya. sharma kii brain tumor ke kaaran 1996 main mrityu ho gai. is dampati ke ghar main 1988 main ek ladki ne janm liya jiskaa naam trishala he or wo dutt kii patni kii mrityu or unki hiraasat ke baad apane naanaa-nani ke saath sanyukt rajya america main rahati he. dutt kaa doosraa vivaah model riya pillai ke saath 1998 main hua. 2005 main unka talaak ho gaya. dutt ne do varsh dating karne ke baad 2008 main goa main ek nijee daavat main manyata ke saath vivaah kiya. 21 oktober 2010 wo do judwa bacchon ke pita bane jinamein ladke kaa naam shahran or ladki kaa naam iqaraa rakhaa.
 ek bal kalakaar ke rup main unhone apane pita dwaara nirmit film reshma or shera main 1972 main padaarpan kiya; is film main wo ek kwali gayak ke rup main dikhaai diye. dutt ne 1981 main film rocky se bollywood main padaarpan kiya. wo 1982 kii sarvaadhik kamai vaali film vidhaataa se filmi-sitare bane. 1985 main unki film jaan kii baazi pradarshit hui. iske alaava dutt ne kai safal filmon jaise main aawaara hoon, jeeva, meraa haq, eemaandaar, inaam das hazaar, jite hai shaan se, mardon vaali baat, ilaaka, ham bhi insaan hai, kanoon apana apana or taqatvar main abhinay kiya.
 varsh 1986 kii film naam se unhone samalochakon se bhi prashansa praapt kii or viki kapur ke rup main apni samvedansheel agrani bhoomika ke liye prashansa arjeet kii. unhone mahesh bhatta kii film kabza or je pi datta kii film hathiyaar ke liye bhi samalochakon se prashansa praapt kii.
 1999 kaa varsh unke liye vaapasi kaa daur rahaa. usee varsh unki film vastav ke liye unhen pehla film fere puraskaar mila. unki sabase safal film lage raho munna bhai 2006 ke uttararddh main pradarshit hui. is film ke liye unhen unke munna bhai ke abhinay ke liye vibhinn puraskaron sahit bharat ke tatkaaleen pradhanmantri dow manmohan singh se bhi puraskaar mila.
 sanjay dutt ne salmaan khan ke saath big bos ke paanchaven sanskaran kii mejabani kii. yah kaarykram colors tivi par 2 oktober 2011 se 7 janvari 2012 tak pradarshit hua. baad main dutt ne bataaya ki salmaan khan ne sho kii mejabani karne ke liye unhen raji kiya tha.
 sanjay dutt or ipel team ke maalik udhyami raaj kundra ne saath main 16 janvari 2012 ko bharat kii pratham peshewar sangathit yugl samrik kala super fite lig kii sthapana kii.
 mumbai main 1993 main shrinkhalabaddh bam visphot hue. sanjay dutt bollywood ke un kuch logon main se ek the, jinpar april 1993 ke bam visphoton main shaamil hone kaa aarope laga. unhen tada niyamon ke anusaar giraftaar kiya gaya. dutt ko bhartiya ucch nyaayalay se oktober 1995 main jamaanat mil gai lekin disambar 1995 main unhen punah giraftaar kar liya gaya. april 1997 main unhen punah jamaanat main mukt kar diya gaya.
 yah maamla 2006 main nyaayalay main aayaa or dutt ko riyaaz siddiqui, jo mumbai bam visphoton ke doshi paye gayi, ke saath abu salem se apane ghar par hathiyaaron ko rakhane kaa doshi paaya gaya. yah daawa kiya gaya ki hathiyaar aatankwaadiyon se jude hathiyaaron kii ek badi khep kaa hissaa the. 2006-2007 ke dauraan dutt ko saat maah arthor road jail or aparaadhon ke liye teen avasaron par pune jail main janaa padaa.
 abdul qayyum abdul karim shaikh, jinhen aatankwaadiyon ke sargana daud ibrahim ke kareebi sahyogi mana jaataa tha, ko giraftaar kiya gaya. dutt ne hathiyaar rakhane kii baat ko sweekaar karte hue qayyum kaa naam police ko bataaya tha or kaha tha ki sitambar 1992 wo dubai main qayyum se pistaul laaye the.
 31 july 2007 ko tada adaalat ne sanjay dutt ko avaidh hathiyaar rakhane kaa aaropee paaya, haalanki mumbai visphoton main shaamil hone ke aaropon se bari kar diya gaya. dutt punah arthor jail main aa gayi or sheeghra hi unhen pune kii yarvada kendriya karagaar main bhej diya gaya. sanjay ne sajaa ke khilaaf apil kii or 20 agast 2007 ko antarim jamaanat mil gai, usee samay tada adaalat ne unhen apane faisle kii ek prati pradaan kii. 22 oktober 2007 ko sanjay waapas jail main chale gayi, jahaan se unhone phir se jamaanat ke liye aavedan diya. 27 november 2007 ko, sanjay ko sarvocch nyaayalay ne jamaanat de di thi. 21 march 2013 ko supreme court ne tada adaalat ke faisle ko barkaraar rakhaa, lekin sajaa kam kar paanch saal kii karawas kar diya. jinamein se 18 maheene vah mukademe ke dauraan pehle hi jail main bitaa chuke the. unhen adhikariyon ko aatmasamarpan karne ke liye chaar saptaah die gaye the, adaalat ne aparaadh kii gambhirtha ke kaaran unhen probeshan par reeha karne se inkaar kar diya tha.
 16 may 2013 ko unhone mumbai police ko aatmasamarpan kar diya. sanjay dutt ko yarvada kendriya karagaar main rakhaa gaya. unhen 21 disambar 2013 main parole mil gai. parole ko march 2014 tak teen baar badhaayaa gaya, jis par bombai ucch nyaayalay ne chintaa jataai or maharashtra sarkaar se parole ke kanoon main sanshodhan karne kaa prastaav diya. vah perol samaapt hone ke baad yarvada jail laut aaye. 24 disambar ko yarvada central jail adhikariyon dwaara di gai do hafte kii farlo par sanjay baahar rahe. unhone kaha, "meraa 18 kilogram kam ho gaya he. ab agar main or adhik vajan gira, to shaayad gaayab hi ho jaaoongaa." 25 farvari 2016 ko sanjay dutt ko unke achche vyavhaar ki chalate jail kii avadhi puri hone se purv reeha kar diya gaya. the.
 sanjay dutt ke jivan par aadhaarit ek byopic film sanju banaaya gaya he, jisamen ranbir kapur ne pramukh bhumika nibhaai he. film 29 june 2018 ko pradarshit hui.
