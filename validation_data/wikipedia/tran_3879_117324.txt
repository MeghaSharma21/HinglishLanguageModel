 shrek film shrunkhlaa jiskaa nirmaan dreamworks anemeshan dwaara kiya gaya he va jo wiliam steg kii chitra pustak shrek! par aadhaarit he, chaar computer-anemated filmon kii shrunkhlaa he jisamen shrek, shrek 2, shrek da third or shrek forevar shaamil he. isamen ek nayaa sheershak va nai film pus in boots oktober 2011 main release kii gai he. yah film shrunkhlaa vyapaarik drushti se behad safal shrunkhlaa he va harry potter, james bond, star wars or samundar ke lutere shrunkhalaaon ke baad paanchavin sarvaadhik kamai vaali franchaizi he.
 shrek, ek akelaa ogar apane daldal main sabhi parikhaniyon ke kirdaaron ko paa kar achambit ho jaataa he jeene lord farkuad ne vahaan sazaa ke taur par bheja he. shrek ek bolne vaale gadhe se dosti kar letaa he or donon lord farkuad se milte hai. farkuad unhen rajkumaari fiona ko uske paas laane ke liye kahata he jisase vah vivaah karke raja bananaa chahta he. shrek or gadhaa majabuuran apana daldal chudaane ke liye fiona ko laane kaa samjhauta kar lete hai or use ek aag-ugalate dragon se bachaa kar chudaa lete hai. dragon ek maadaa hoti he or use gadhe se pyaar ho jaataa he. gadhaa, shrek or fiona dragon se bachakar bhaag nikalate hai.
 fiona ko farkuad ke paas lejaate vakt shrek ko fiona se pyaar ho jaataa he. fiona yah bataati he kii use shraap diya gaya he or vah raat ko ek ogar main tabdeel ho jaati he. uskaa yah shraap uske sachche pyaar ke chumban se hi tuutegaa. fiona or farkuad shaadi karne kii tayari karte hai parantu shrek bich main aakaar unhen roak detaa he or fiona se apane pyaar kaa izhaar karata he. gadhaa or dragon bhi pahunch jate hai or dragon lord farkuad ko kha leti he. shrek or fiona chumate hai jisase fiona ek ogar main hameshaa ke liye badal jaati he. shrek ko apana daldal waapas mil jaataa he or donon vahaan shaadi kar lete hai.
 duusari film kii shuruyaat rajkumaar charming se hoti he jo rajkumaari fiona ko dragon se bachaane ke liye niklaa hua he. jab vah vahaan pahunchataa he to vahaan use little red rayeeding hood ke rup main bhedia miltaa he. poochne par vah bataata he kii fiona apane pati shrek ke saath honeymoon par gai hui he. jab shrek or dragon lautate hai tab unhen daldal main gadhaa miltaa he jo dragon ke saath jhagarh kar baitha hota he. unhen faar faar awe se fiona ke mata-pita kaa nimantran aata he jo unhen unki shaadi ke liye aashirwad dena chaahate hai. jab ve donon vahaan pahonchte hai to fiona ke maike vaale achambit ho jate hai kyonki ve fiona ko is rup main nahin chaahate the. dusht rajkumaar charming or uski maan, pari godmadar shrek or fiona kii shaadi todane kii koshish karte hai taaki charming ke saath fiona pyaar main gir sake parantu ve isamen asafal hote hai. shrek or gadhe ko ek nayaa saathi pus in boots miltaa he or teenon godmadar kii factory se pyaar kii booti khojane ke lambey mishan par nikal padate hai. film ke ant main raja herold waapas ek mendhak main badal jaataa he.
 shrek or fiona faar faar awe main rah rahe hote hai. raja biimaar ke chalate marane vaala hota he or vah shrek ko bataata he kii yadi ve fiona ke chachare bhai arty ko nahin dhund paaya to vah use aglaa raja bana degaa. shrek, gadhaa or pus arty ko dhundne nikal padate hai or fiona unhen bataati he kii vah garbhvatee he. shrek ko is baat kaa jhatka lagata he or use yah lagata he kii vah ek acha pita nahin ban paaegaa. arty ko dhundne ke baad pataa chalata he kii arty raja banane se darataa he or ve ek dweep par arty ke purv jaadu ke adhyaaapak merlin se milte hai. duusari ore charming shrek ko hataa kar raja banane kaa shadyantr rachataa he par uskaa yah sapana shrek tod detaa he. film kaa ant shrek ke tin bacchon ke saath hota he. gadhe ko bhi dragon ke saath chah bachche ho jate hai jinhen ve dronki bulaate hai.
 shrek ek grihasth ban chukaa he jo rajkumaari fiona or apane tin bacchon ke saath khushi-khushi rahata he. pehle kii tarah gaanv waalon ko daraane kii jagah ve unhen apane hastakshar karke detaa he. use apane puraane din yaad aate hai or vah ek "asli ogar" kii tarah ek baar phir jeena chahta he. use samjhauta karne vaala rampalstiltskin jhansa dekar fansaa letaa he or samajhote par hastakshar karvaa letaa he. shrek khud ko ek alag faar faar awe main paata he jahaan ogron kaa shikaar kiya jaataa he, rampalstiltskin raja he, pus ek motaa billaa he or gadhaa shrek ko nahin pahachaanata. shrek fiona ko miltaa he par vah bhi use pahchaanane se manaa kar detii he. rampalstiltskin shrek par inaam rakhata he or da peed pyper ko use pakadaney ke liye bhejtaa he. shrek khud ko uske hawaale kar detaa he or apane jivan kaa samjhauta waapas maangata he. vah ogron ko azaad kar detaa he or ve milakar mahal par hamalaa kar dete hai or ant main shrek or fiona milakar dragon kaa muqabla karte hai. jaise hi choubees ghante pure hote hai shrek marane lagata he par fiona use chuum leti he or sab kuch shrek ke puraane jivan jaisaa ho jaataa he. ant main shrek fiona ko chuum kar use har chiz ke liye dhanyavad detaa he.
 pus in boots ek computer-anemated film he jise 28 oktober 2011 ko release kiya gaya tha. film kii kahani pus in boots ke kirdaar par aadhaarit he jo kiti softpo or hampti dampati ke saath milakar ek romaanchakaari safar par nikalataa he.
 aadhikarik website
