 kalil yaa colide ek rasaynic mishran hota he jisame ek vastu duusari vastu me samaan rup se parikshepit hoti he. parikshepit vastu ke kan mishran me keval nilambit rahete he naa ki ek vilyan kii tarah . aisa isliye hota he kyonki kalil me kanon kaa aakaar vilyan me upasthit kanon ke aakaar se bada hota he - yah kan itane chote hote hai ki mishran me puri tarah parikshepit ho kar ek samroop mishran taiyaar karen, lekin itane bade bhi nahin hote hai ki prakaash ko prakirnit karen or naa ghulein. is parikshepan ke chalate kuch kalil vilyan jaise dikhte hai. kisi kalil pranali kii do pruthak pravasthaayen hoti hai: pehali parikshepan pravastha or duusari satat pravastha . ek kalil pranali thos, drav yaa gasiy ho sakati he. 
 neeche kii talika me ek samroop or asamroop mishran me kalil ke kanon kaa vyas kaa tulanaatmak vishleshan he.:
 isliye, kalileey nilamban, samroop or asamroop mishranon ke madhyavarti hote hai.
 kalil ke liye angreji main kollid shabd kaa prayog kiya jaataa he. yah shabd greek bhashaa ke cola shabd se bana he jiskaa arth 'sares' hota he. san 1861 i. main ek angrej vaigyanik, tamas graham, ne dekha ki albumin, sares, gond, maand, silisik amla or isi prakaar ke anya padaarth jal main ghole jane par jaev jhilli ke chhidron se chhanakar nahin nikal pate. iske vipareet sharkara, uria, sodium, chloride ityadi ke jalavilayan jaev jhilli ke chhidron se nikal jate hai. purv prakaar ke padaarth adhikansh main acristalia rup main milte hai is gun ke aadhaar par jal main viley padaartho kaa do virgon main vibhaajan kiya gaya: ek ve padaarth, jo crystalia the or jal main vilyan ke pashchaat jaev jhilli ke chhidron se bahirgat ho sakate the, crystalloid kehalaae or duusare ve, jo acristalia the or jal main gholne par jaev jhilli ke chhidron se nikalne main samarth nahin ho sakate the, kalil kehalaae. kintu ab yah siddh ho gaya ki sharkara or sodium chloride aadi crystalia padaarth bhi upyukt madhyam main kalil ke rup main praapt kiye ja sakate hai.
 kalilavastha main kalil kan ek avichhinn madhyam main bikhare rahete hai. is prakaar kalilon main do sanghatak rahete hai. neeche kii suchi main pehla naam madhyam kaa or doosraa naam vitarit padaarth kaa he :
 kalilkanon kaa aakaar vishesh mahatvapurn he. aakaar main kalilkan anuon se bade hote hai, kintu aise sabhi kanon se, jo sookshmdarshi se dekhe ja sakate hai, ye aakaar main chote rahete hai. inkaa vistaar 10-5 sein.me. se 10-7 sein.me. tak hota he.
 yadhyapi upar di gai suchi ke prayek mail ke kalil praapt kiye ja sakate hai, phir bhi or prakaar ke kalil adhik prayukt hote hai or inhen kaa adhyayan bhi adhik vistaarpurvak kiya gaya he. jal ke madhyam main vitarit thos yaa drav ke kalil ko saul kaha jaataa he. carbonic or acarbonic donon prakaar ke padaarth anek roopon main kalilavastha main paae jate hai. vaigyanik yaa pravidhik, kadachit hi koi aisi shakha ho jisamen kalilon kaa mahatvapurn upyog na hota ho. apni isimhatta ke kaaran kalil vigyaan vishesh rup se hota gaya he.
 kalilon ke gunon main bhed hone kii drushti se unhen do pradhan virgon main vibhajit kiya gaya he. pehle varg main dhatviya prakaar ke kalil, jaise swarna kalil aadi, hai or duusare varg main protein prakaar ke kalil hai, jaise gelatin aadi. inke vishesh gun nimnlikhit hai :
 in donon prakaar ke kalilon ke liye jin shabdon kaa vishesh prayog hota he ve hai jalasantrasi or jalpremi . inhen angreji main krmanusaar lyophobic or lyophilic bhi kaha jaataa he. yah vargeekaran purnroopen santoshjanak nahin kaha ja saktaa, kyonki katipay kalilon ke kuch gun donon charam virgon ke apokshakrit gunon ke madhyavarti hote hai. is prakaar ke jalakalilon main kuch dhatviya oxiden yaa hydroxiden, kuch aviley fasphet, molibdet, tungstate ityadi hai. kuch log kalilon ko alambaabh or pysabh ke do virgon main vibhajit karte hai. inke atirikt kalilon kaa ek teesraa varg bhi he jo ab vishesh mahatvapurn ho gaya he. yah varg kalileey vidyudvishleshya kehalaata he. sabun kaa jalakalil iskaa lakshanik udhaaharan he. in jalakalilon main vidyucchalakata bhi hoti he. parishkarakon ke rup main ab inkaa adhik upyog hone laga hai.
 kalilon main atisookshmdarshi kii sahaayta se browneey gati ko dekha ja saktaa he. vilyanon main yah kriya nahin hoti. jab ek twri kiranpath kendrit karke jalakalil ke madhya se bheji jaati he tab kiranpath dugdhabh ho jaataa he or bahirgat kirane dhravatv praapt kar leti hai. iske kaaran hai kalilkanon ke aakaar or prakaash ke tarangadairghy main samanta tathaa vitarit padaarth ke vartanaank or prakaash ke tarangadairghy main samanta tathaa viparit padaarth ke vartanaank kaa avichhinn madhyam ke vartanaank se adhik hona. shaktishaalee sookshmdarshi kii sahaayta se tindal ke prabhaav dwaara kalilkanon ko dekha ja saktaa he.
 is prakaar dekhe jane par kalilkan prakashit taron kii bhanti dikhaai padate hai. saath hi inaki gati twri, aniyamit or nirantar hoti he. is gati ko hi brounian gati kehete hai. isi gati se padaartho ke gatyaatmakataa-siddhant ke vichaaron kii praayogic pushti hui he. aavogadro niyatank ko is siddhant ke anusaar nikaalane par yah siddh ho gaya he ki praayogic truti kaa vichaar karke is vidhi se nikaale gaye aavogadro-niyatank ke maan anya vidhiyon ke nikaale gaye is niyatank ke maan se samya rakhte hai. parin ne mastic gond ke kalil par pariksha karke aavogadro niyatank kaa maan 6.510E23 nikaala he. prayog main upyukt mastic gond ke kalilkanon kaa ardhavyas 6.5 x 10-4 tha.
 anek pravidhik vidhiyon ke liye kalil nirmit karnaa aavashyak he. jalasantrasi kalil hi saralata se banaae ja sakate hai, kyonki jalpremi kalil utkramntic hai. jalasantrasi kalilon ke nirmaan ke liye kai vidhiyaan prayukt hoti hai. in vidhiyon ko do virgon main vibhajit kiya ja saktaa heâ€“ ekikaran or vighatan. pehali vidhi main aanaviya aakaar ke kanon ko dhire-dhire tab tak badhaayaa jaataa he jab tak ve kalilon kaa aakaar nahin praapt kar lete or unke adhik badhane kii gati kisi sthayitv pradaan karanevaale padaarth kii upasthiti se, athwa kisi jalpremi kalil ke mila dene se, niyantrit kar di jaati he. is vidhi se kai dhaatuen, hydraxiden, aviley lavan tathaa photography main kaam aanevaali rajat helliden kalilavastha main nirmit kii gai hai. duusari vidhi se bade-bade kanon ko chote-chote kanon main vibhajit kiya jaataa he. bradig vidhi main dhaatuon ke bade tukdon ko vidyut arq kii sahaayta se todakar dhatviya kalil praapt kiye jate hai. is kaaran is vidhi ko vighatan kii vidhi kaha jaataa he, kintu vastav main ye kalil bhi ekikaran kii vidhi se hi banate hai. arq ke ucch taap par dhaatu vashpikrut ho jaati he. phir vaashp ke ati sookshm kan ekikrut hokar kalilkanon kaa aakaar praapt kar lete hai. vastav main vibhaajan dwaara kalil banane kaa pramukh saadhan kalil-mil he. is yantra main do platen, jo ek duusare ke atyant sameep rahati hai, paraspar vipareet disha main gumti he. vitarit kiya janevaala padaarth uchit madhyam ke saath in donon platon ke bich se bheja jaataa he. is prakaar kan chote hokar kalil kanon kaa aakaar grahan kar lete hai.
 donon main se kisi bhi vidhi se nirmit kalilon ke shodhan ke liye unhen manibhabh padaarth se apohan dwaara pruthak kriya jaataa he. aisa karne ke liye kalil ko parchament yaa celophen ke jhole main rakhaa jaataa he. is jhole ko ab shuddh vilaayak main rakh diya jaataa he. yah vilaayak hi kalil kaa madhyam hota he. vaidyut apohan se shodhan adhik purna or shghri sampann kiya ja saktaa he.
 jalpremi kalil atyant sthaayee hote hai or vidyudvishleshya kii laghumatraaon ke prati niskriy hote hai. inkaa sthayitv unki madhyam main vileyata ke kaaran hota he. in kalilkanon kaa bahya tal madhyam ke anuon se dhakaa rahata he. is prakaar bahyatal kii mukt urja naganya rahati he. isse ye kan aakaar main badhane main asamarth rahete hai. iske atirikt yah dekha gaya he ki jalpremi kalil madhyam kaa antartaleey tanaav kam kar dete hai. is prabhaav se bhi kalilon kaa sthayitv niyantrit rahata he.
 jalasantrasi kalilon kaa sthayitv kalilkanon par sthit aavesh ke kaaran hota he. kalilkanon ke bahya tal par aavesh kaa srijan unke dwaara avashoshit yanon ke kaaran hota he. kisi vidyudvishleshya ke milaane par kalilkanon ke tal par aavesh ksheen ho jaataa he or dhire-dhire aisi sthiti aa jaati he jab vidyudvishleshya kii nimnatam sandratha par kalilkanon kaa tal ekikaran kii shaktiyon kaa virodh kar paane main asamarth ho jaataa he. is prakaar vidyudvishleshya kaa vah nimnatam sandran, jo kisi kalil kii ek nishchit maatra ke avakshepan main samarth hota he, kalil kaa avakshepan maan kaha jaataa he. saadhaarant: vidyudvishleshya ke us aayan kii sanyojaktaa, jo kalilkaran ke aavesh ke vipareet ho, jitani hi adhik hoti he, vidyudvishleshya kii avakshepan shakti bhi utani hi adhik prabal hoti he.
 jalasantrasi kalilon ko vidyudvishleshyon se surakshit rakhane ke liye unamem jalpremi kalil mila die jate hai. is vidhi ko sangrakshan vidhi kehete hai. swarnakalil ko gelatin kii sookshm maatra se avakshipt kiya ja saktaa he kintu is protein kii adhik maatra is kalil ko sthayitv pradaan karti he.
 jigmondi ke anusaar kisi kalil sangrakshak kaa swarnmaan kalil sangrakshak ke milligraamon kii vah sankhya he jisaki upasthiti main swarna ke 10 ghan centimetre pramanik kalil ko sodium chloride ke aise 1ghan sein.me. vilyan dwaara, jiskaa sandran 10 pratishat ho, avakshipt kiya ja sake. kalil kaa sangrakshan vishesh mahatv rakhata he or atyant pracheen samay se iskaa vyavhaar hota rahaa he.
 yah pehle hi kaha ja chukaa he ki kalil kanon par aavesh rahata he. kalil par aavesh kaa prakaar gyaat karne ke liye saral avasorana prayog kiye ja sakate hai. dhanatmak kalil silica jelly dwaara or rinatmak kalil aluminium hydraksaide dwaara avashoshit kar liye jate hai. jalasantrasi kalil ke sthayitv ke liye aavesh kaa sthaan pramukh he. aavesh kaa prakaar padaarth ke bhautik swabhaav par or kalil ko sthayitv pradaan karanevaale vidyudvishleshya par nirbhar rahata he. udaahranarth yadi rajat iodide ke saul ko len to usapar aavesh kaa prakaar dhanatmak yaa rinatmak donon hi ho saktaa he. yadi kalil main rajat nitrate kaa sookshm aadhiky hua to saul dhanatmak hoga. iske vipareet yadi potacium iodide kaa aadhiky hua to saul rinatmak ho jayega. yah dekha gaya he ki dhanatmak rajat aayan ke abhimaanya adhishoshan ke kaaran rajat iodide kalil kaa aavesh dhanatmak or iodide ke rinatmak aayan ke adhishoshan ke kaaran is kalil kaa aavesh rinatmak ho jaataa he.
 kalileey tal par aavesh kii maatra or vibhav dhan-vidyut-sanchaaran dwaara parimapit kiye jate hai. saul ko you nalee main bharaa jaataa he jisamen do platinum ke vidyudagr rahete hai. ab saul main disht vidyuddhara pravaahit kii jaati he. yadi kan dhanagar kii ore badhate hai to unpar rinatmak vidyut aavesh rahata he. vidyut kshetra main kanon kii is prakaar kii gati dhan-vidyut-sanchaaran kehalaati he. yah gati upyukt prakaashiya vidhiyon dwaara suvidhapurvak maapi ja sakati he. veg ke maapan dwaara vidyudvibhav kii gananaa kii ja sakati he. is vibhav ko saadhaarant: vaidyut-gatyaatmak-vibhav kaha jaataa he. yah vidyutagtyatmk vibhav us samay bhi dekha jaataa he jab vidyudvishleshiya vilyan ko kisi sanrdhra tanupat se hokar bheja jaataa he. do anya sambandhit kriyaaon par bhi anusandhan kiye gaye hai. ye hai dharavibhav or avakshepan vibhav.
 vaidyuthik gatyaatmak vibhav narnst vidyut rasinic vibhav se bhinn he. ab siddh ho gaya he ki vaidyuthik rasinic vibhav vah vibhav he jo vitarit kala or vitaran madhyam ke mukhya aaytan ke bich hota he. vaidyuthik-gatyaatmak vibhav vah vibhav he jo us vitarit kala se sanlagn dwik tal ke sthir bhaag main vitaran madhyam ke mukhya aaytan ke bich hota he. vitarit kala se sanlagn dwiktal kaa vaastavik swabhaav ab bhi kalpana kaa vishay he. phir bhi yah gyaat kar liya gaya he ki vaidyut-gatyaatmak-vibhav upasthit yanon se vishesh prabhavit hota he.
 gas ke niyam kalil vilyanon par thik baithte hai, iske paryaapt pramaan hai. kisi kalil kii rasakarshan daab kii gananaa neeche likhe sameekaran dwaara kii ja sakati he:
 jahaan:
 ab chunki rasakarshan daab kan ke aakaar kaa pratilomanupati hota he isse yah spasht ho jaataa he ki kalil kii rasakarshan daab kam honi chahie or vitaran kii maatra ke aadhiky ke saath inaki maatra bhi badhani chahie. is prakaar saadhaarant: saulon kii rasakarshan daab kam hi hoti he or jab rasakarshan daab adhik ho jaati he to vah mukhyat: ashuddhiyon ke kaaran hi hoti he.
 rasakarshan daab kaa maapan ardhapargamya jhilli kii sahaayta se kiya jaataa he. vidyudvishleshan ke asmaan vitaran se kuch kalilon main dononsantulan naamak kriya ke kaaran jatilta utpann hoti he. is tanupat santulan kii kriya kaa adhyayan congou red naamak rang, sabun tathaa anya kai kalileey vidyudvishleshyon par kiya gaya he. in sthitiyon main kalileey padaarth vidyudvishleshya ke samaan vyavhaar karata he. jab kisi aayan kaa aakaar kalilkanon ke aakaar ke samaan hota he jab tanupat ke donon ore vibhav kaa srijan hota he, jise tanupat vibhav kehete hai. kai protein saulon main tanupat-vibhav sadaiv hi utpann ho jaataa he or jivit selon par aavesh is tanupat santulan ke kaaran hi hota he.
 ati sookshmdarshi dwaara dekhne se kalilkanon kaa aakaar yaa rup nahin dekha ja saktaa. phir bhi kalilkanon kii sankhya gini ja sakati he; tab vitarit padaarth ke purna aaytan ke maan se ek kan kaa ausat aaytan gyaat kiya ja saktaa he. kintu jab saul nirmaan kiya jaataa he tab usamen kai aakaar ke kan upasthit rahete hai.
 kalilkanon kaa rup golakaar, dandakaar, dirghavrittakar yaa paratdaar ho saktaa he. kalilkanon kaa rup gyaat karne ke liye kai vidhiyaan viksit kii gai hai jo prakaashiya gunon par aadhaarit hai.
 in kalilon kii visheshta he vitaran madhyam kii shyanta par prabhaav daalana. shyanta adhiktar bad jaati he or vitarit padaarth kii maatra kii vruddhi ke saath shghrita se badhati jaati he. ek vishesh sandran ke pahunchne par shyanta itani bad jaati he ki kalil jelly kaa rup grahan kar letaa he. saul ke avakshepan se bhi jelly praapt kii ja sakati he. jelly kaa upyog simit sa he or gelatin, aighar aighar, starch aadi ke saulon ko sheethal karke jo ardhapardarshak jeliyaan banaai jaati hai unhen hi jelly kii sangya di jaati he. adhikansh jalpremi kalil sheetaleekaran par yaa garm karne par jelly banaate hai. kai acarbonic jalasantrasi kalil bhi vishesh paristhitiyon main jelly ke rup main praapt kiye ja sakate hai. is prakaar se kai jaleey hydraxidon, aviley faspheton, molibdeton kii jeliyaan prayogshaala main banaai jaati hai. jelly saadhaarant: taralamochan kaa gun pradarshit karti he. adhik samay tak rakhane par jelly sikudti tathaa chatak jaati he or jelly main bandhaa hua jal baahar nikal aata he.
 jeliyon ko do virgon main vibhajit kiya ja saktaa he: pratyasth tathaa drudh. pratyasth jeliyaan saadhaarant: gelatin, aighar aadi prakritik kalilon se banati hai, kintu adhikansh acarbonic jeliyaan, jinamein silisik amla bhi rahata he, drudh vyavhaar dikhaati hai. kuch jeliyon kaa swabhaav vicitra hota he. ve hilaane par, andolit karne par yaa karnathit tarangon ke prabhaav se pun: saul main parivartit ho jaati hai. kintu yadi ab unhen sthir rakh diya jaae to ve phir jelly ban jaati hai. yah kriya kai baar duharai ja sakati he. is kriya ko sparshabodh kehete hai.
 jalpremi kalilon main proteinon ke saulon par vishesh khojein hui hai. iskaa kaaran he inkaa shareerik rasayan shaastra main mahatv. proteinon ke jo saul prakritik avasthaa main paae jate hai ve saadhaarant: rinatmak aveshwale hote hai. adhikansh saul amleey banaae jane par dhanatmak aavesh praapt kar lete hai. is prakaar ek vishesh pi ech par protein ke saul par koi bhi aavesh nahin hoga. ise samavidyut vindu kehete hai. isi se protein kii pahchaan haati he. rasinic gunon main pracheen ubhaydharmee hota he kyonki isamen or bonon samooh rahete hai. is gun ke kaaran protein bafar kaa kaam detaa he. jantuon ke jivan main is gun kaa vishesh mahatv he. proteinon main jalasantrasi kalilon ko sthayitv pradaan karne kaa samarthy rahata he or inaki swarnsankhya kii sahaayta se kai rogon ke nidaan main sahaayta milti he.
 kalilon ke samast upyogon kii gananaa sambhav nahin. adhikansh jaivik taral padaarth, jaise rakt aadi, swabhaav ke hote hai. calcium-sabun ke rup main calcium, swarna, louh, vang, manganeez, rajat ityadi dhaatuen, yaa unke aviley yogic, kalil ke rup main oshadhiyon main prayukt hote hai.
 aahaar vigyaan main kalileey padaarthon par vichaar karnaa padataa he. humas or chikani mitti ke kalileey gun bhoomi kii urvartaa or uske bhautik gunon par vishesh prabhaav daalate hai. reshe carbonic kalil hai or kapadaa udyog bhi kalileey udyog hi he. chheent ke nirmaan main prayukt honevaale rang or chapai kalileey gunon ke kaaran hi sampann hoti he. kuch abhikaarakon main celulosiya padaarth ke kalileey gunon par kritrim resham kaa nirmaan aadhaarit he. sabun or apkshaalak kalileey padaarth hai or anek vastu-samooh, yatha chikaanewaale padaarth, plastic, rabar, snehak padaarth, tel rang ityadi main kalileey gun paae jate hai. kaanch, mrittika tathaa cement udyog kalileey vigyaan se vishesh rup se sambhddha hai. hamaare adhikansh aahaar, jaise proteinein, starch ke rup main carbohydrate vasa aadi bhi gun main kalileey hai. kalil rasayan kii takanic hamaare anek bhojya padaarth banane main aavashyak hoti he jaise pavaroti, makkhan, jelly, jam, peya, icecream aadi.
