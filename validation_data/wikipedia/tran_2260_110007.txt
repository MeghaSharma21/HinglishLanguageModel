 windos vista microsoft ke oparating system kii shrinkhalaa kii sabase nai kadi he or sambhawatah windos 95 ke pashchaat sabase krantikari bhi. haalaanki vista oparating system ko adhik lokapriyata uske triayami graphics swaroop or vibhinn desktop onimeshan kii vajah se mili he lekin vastav main yah microsoft kii ore se jari kiya gaya ab tak kaa sabase surakshit oparating system bhi mana ja rahaa he. sanchaar or netwarking ke lihaaj se bhi yah apane se pichley aaparating system kii tulana main zyada kshamtawan he. vista ke liye hindi samarthan bhi puri tarah uplabdh he or hindi language interphes pack ke madhyam se windos vista ko puri tarah hindi ke rang main ranga ja saktaa he.
 computer upyogkartaaon ke man main jigyaasa he ki kya sachmuch unhen microsoft kii ore se jari kiya gaya nayaa oparating system windos vista apnaane kii jarurat he. kya microsoft ke pichley oparating system windos ekspe windos 2003 or windos 2000 kii tulana main isamen aise fitures hai jinaki andekhi karnaa sambhav na ho. microsoft kaa daawa he ki vista pichley windos kii tulana main adhik sakasham, saral, tej, sudarshan or surakshit he.
 vista pichley oparating systams kii tulana main adhik teji se khulata or band hota he. start ap or shat down prakriyaayein paanch se das second main puri ho jaati hai. haalaanki isamen vista ke apekshaakrit behatar hardware kaa bhi yogadan he lekin khud oparating system ke code main bhi iske liye vishesh prayaas kiya gaya he. vista kii teji kaa kaaran uski memri ke prabandhan kii nai takanic bhi he jo adhik istemaal kiye jane vaale anuprayogon ko pehle se hi loding ke liye taiyaar rakhti he. ise 'memri fech' kaha jaataa he. 
 vista main die gaye ready boost feechar ne bhi isaki gati badhaane main yogadan diya he. ab tak windos main memri sambandhi atirikt aavashyaktaaon kii purti ke liye virtual memri ke rup main pejafilon kaa istemaal hota tha. inhen computer kii hard discs par rakhaa jaataa tha. lekin vista main iske liye yuasabi drive kaa istemaal karne kaa praavdhaan he jo hard discs kii tulana main bahut tej gati se kaary karti he. microsoft ne apane nae aaparating system main hybrid hard drive saport bhi pradaan kiya he jiske tahat flash drive or paaramparik hard drive donon ko sanyukt rup se istemaal kar computer kii gati badha jaati he.
 windos vista main sabase pehle dhyaan khinchne vaali cheez he iskaa windos airo naamak khubasurat mukhaawaran or graphic effects. haalaanki maikintosh computer par is tarah ke sudarshan graphics pehle se hi maujuud hai lekin windos plateform par ye pehali baar 'vista' ke madhyam se hi saamne aae hai. windos vista home premium, bijness, ultimate or enterprise sanskarnon se yukt un computaron par jinamein ek acha graphics adeptor maujuud ho, airo ke mohak graphics effects kaa anand liya ja saktaa he. is mukhaawaran ne windos kaa kalevar hi badal diya he or use pehle kii tulana main behad aakarshak, vividhtapurna or shaleen bana diya he.
 airo ke ucch gunvattta vaale graphics or drishy prabhaavon ne windos computer kaa saundarya to badhaayaa he lekin uski vajah se computer kii kaaryakshmata yaa gati main koi kami nahin aati. airo ke do pramukh feechar hai- windos flip or windos flip 3di. inke madhyam se aap apane desktop ko zyada suvidhajanak rup se vyavasthit kar sakate hai.
 aam taur par microsoft ke aaparating systamon ko lekar computer upyogkartaaon main yah dharna rahi he ki ve apane pratidwandvi oparating systamon kii tulana main kam surakshit hai or virus, hekking, spa ware aadi kii chapet main apekshaakrit adhik aasaani se aa jate hai. microsoft ne vista main is baat par khaas dhyaan diya he. haalaanki vista kii mul 'karnel' to nae sire se nahin likhi he lekin uski suraksha ko is baar bahut majboot bana diya gaya he. 
 pehali baat to yah ki ab is oparating system ke sabhi bhaag karnel mod main nahin chalate balki unamem se kuch chuninda hisse hi chalate hai. vista main zyaadaatar driver or software yujar mod main chalate hai or karnel mod main kisi bhi na cheez ko install karnaa aasaan nahin rah gaya he. iske liye sicurity certificate or administrator str ke adhikaron kii aavashyaktaa padati he. or administrator str ke visheshadhikaar praapt karnaa, visheshkar daftaron main, ab bahut mushkil hoga. windos vista main saamaanya upyogkarta ke adhikaar simit hai. aisa bhi nahin he ki aap bataur saamaanya upyogkarta ke apane computer main ko software instaal hi na kar paaen. aisa karne ke liye unhen asthaayee taur par jaruri adhikaar praapt ho jate hai.
 microsoft ne vista aaparating system install karne ke lihaaj se computaron kii do shreniyan banaai hai- vista capable pisi or vista premium ready . 
 aise sabhi computer windos vista sakasham hai jinamein kam se kam 800 megahatrj kaa procesar or 512 embi system memri uplabdh ho. is tarah ke procesar to ab durlabh se ho gaye hai kyonki bazaar main 2 gigahatrj se kam ke procesar shaayad hi koi kharid rahaa ho. yadi aapane pichley do ek saalon main apana computer kharida he to uskaa procesar kam se kam itani kshamta kaa avashya hoga. rahi system memri kii baat to ho saktaa he ki aapke paaramparik computer main 128 embi yaa 256 embi memri lagi ho. aise main aapako saat-aath sau rupye kharch karke apni ram kaa apgredation karwaanaa pad saktaa he.
 windos vista sakasham computer ke liye kam se kam diarect eks 9 ko samarthan dene vaala graphics card hona chahie jisamen dabludidm driver samarthan uplabdh ho. computer ke graphics card main 32 embi kii graphics memri ho to paryaapt he. iske atirikt aapako ek dividi rome drive kii aavashyaktaa padegi jo sambhavat: aapke computer main pehle se hi maujuud ho. hard discs main mahaj 20 jibi sthaan uplabdh ho, jisamen se 15 jibi khaali sthaan ho, to paryaapt he. bas, windos vista home basic sanskaran chalaane ke liye aapako or kisi cheez kii jarurat nahin he. 
  mobile 8 
