 catarina albert i paradis spani katalonyai lekhika thim, jinhone aadhuniktawaad andolan main hissaa liya tha. inke saahitiyik kaushal kii khoj 1898 main hui jab inhen jokes floralls puraskaar praapt hua. iske thik pashchaat inhone lekhan kaary ke liye victor katla chhadam naam apana liya. yah naam inhone apane us upanyaas ke nayak se liya jise ye kabhi puraa nahin kar pai thim. naatakkaar ke rup main inaki safalata or kavita rachana main inaki utkrushtataa ke baavjood inhen sabase adhik inke katha sahitya main kiye gaye kaary ke liye janaa jaataa he, vishesh rup se inaki style kii shakti or lekhan main shabdo ke chayan kii prachurtaa ke liye ye vikhyath hai. inaki mrityu inke grih nagar laa'iskala, katalonya, main 1966 main hui or inhen cementiri vaii di laa'iskala main dafanaaya gaya.
 catarina albert i paradis kaa janm katalonya ke laa'iskala main 11 sitambar 1869 ko hua. inke pita kaa naam louis albert or mata kaa naam dolorse paradis tha. louis vakil, raajnneetijna or gramin zameendaar the. catarina apane mata-pita kii chaar santanon main se sabase badi thim. inhone apane pita or nani kii mrityu ke pashchaat apni maan or bhai-bahanon kii jimmedaari sambhaali tathaa paariwarik sampatti kaa bhi dhyaan rakhaa. inhone apni shuruaati shiksha sthaneey praathmik vidhyalay se praapt kii va ek varsh jirona boarding skool main bhi vyateet kiya jahaan inhone francisi bhashaa sikhi. baaki shiksha inhone ghar se praapt kii.
 albert ne paurush chhadam naam 'victor katla' apanaaya kyonki us samay mahilaayein lekhan udyog main adhik swatantra nahin thim. yah naam inhone apane us upanyaas ke nayak se liya jise ye kabhi puraa nahin kar pai thim. apane lekhan karier main inhone laghukatha va upanyaas se lekar kavitaayen or rangamanch ke liye ekalaap bhi likhe. apane jivan kaal main inhone europe ke kai deshon kaa bhraman kiya or katalonya kii rajdhani barsilona main kai baar thode-thode samay ke liye raheen. barsilona main 1904 ke pashchaat inhone ek flat bhi kharid liya. naatakkaar ke rup main inaki safalata or kavita rachana main inaki utkrushtataa ke baavjood inhen sabase adhik inke katha sahitya main kiye gaye kaary ke liye janaa jaataa he, vishesh rup se inaki style kii shakti or lekhan main shabdo ke chayan kii prachurtaa ke liye ye vikhyath hai.
 albert kii mrityu inke grih nagar laa'iskala, katalonya, main 1966 main hui or inhen cementiri vaii di laa'iskala main dafanaaya gaya.
 albert kii sabase utkrisht rachana solitud upanyaas he. ise aadhuniktawaad andolan kii sabase pramukh kaalpanik sahitya rachanaaon main se ek mana jaataa he. yah sabase pehle joventrut patrika main 1904 se 1905 ke bich prakashit hui. ise sampoorn kitaab ke rup main biblioteka joventrut press ne 1905 main prakashit kiya or iske thik baad victor katla ko khyaati praapt hone lagi. is upanyaas kii mukhya kirdaar mila naam kii ek aurat he. mila apane vivaah ke pashchaat paati he ki uskaa vivaahit jivan barbaad he kyonki uskaa pati naa to use bhautik sukh de saktaa or naa hi yon santushti, wo yahan tak ki use suraksha tak muhaiyaa kara saktaa: mila kaa kahani kaa khalanaayak balaatkaar kar detaa he or uske pati ko koi fark hi padataa or shaayad is vaardaat ke peeche uske pati kaa bhi haath hota he. kahani mila ke ksht bhare jivan ke irdagird gumti he.
 albert kaa saahitiyik jivan teen avadhiyon main vibhajit kiya ja saktaa he:
