 
 platipus, jo battakhmunh plattipus bhi kehalaata he, purvi australia main rahane vaala ek standhari praani he. yah stanadhariyon ke monotream gana kii paanch gyaat jatiyon main se ek he, jo standhari hone ke naate apane shishuon ko doodh to pilaate hai lekin jinamein mata garbh dhaaran karne kii bajaae ande detii he. puure standhari samudaay main ande dene vaali keval yahi paanch jatiyaan he. kramavikas kii drushti se yah bahut mahatvapurn hai kyonki yah jatiyaan us samay kaa sanket hai jab standhari naye-naye viksit ho rahe the or unamem garbh main shishu viksit karne kii kshamta utpann nahin hui thi. isliye inhen jivit jeevashm kii shrenee main bhi daalaa jaataa he.
 jab san 1999 main europea jeevvaigyanikon ne sabase pehle ek platipus kaa mrit sharir dekha to uske battakh jaisi thuthan, biver jaisi moti-chapati dum or udbilav jaise pair dekhakar unhone aise praani kaa astitv maanane se inkaar kar diya or alag-alag praaniyon ke angon ko jodakar dhokhaa dene kaa aarope lagaaya.
 platipus un bahut kam stanadhariyon main se he jo vish se apni raksha kar sakate hai. nar platipus ke pichhali pairon kii edi par ek kanta bana hota he jise khobakar vah anya praani main vish daal saktaa he. yadi maanav ko yah lag jaae to aamtaur par mrityu to nahin hoti lekin bhayankar peeda avashya hoti he. mana jaataa he ki jaise platipuson main sarisrupon kii bhaanti anden dene kii pravriti bachi hui thi usee prakaar usamen vifaille hone kii pravriti jari thi. yah gun aage viksit hone vaale stanadhariyon main lupt ho gaye.
 dolphin ko chhodkar, monotream akele standhari hai jinamein vidyutbhaan kii shakti he, yani ve apane grass praaniyon kii mansapeshiyon main prayog hone vaale vidyut kaa bodh kar sakate hai. shikaar karne ke liye platipus na to drushti kaa prayog karata he or na hi soonghney kii shakti kaa. jab vah jalsamooh main jaataa he to aankh, kaan or naak band kar letaa he. jharanon-nadiyon main vah neeche jaakar farsh main swayan ko mitti main dabaa letaa he. phir vidyutbhaan ke dwaara use pataa hota he ki paas se nikalne vaali koi vastu jivit he yaa koi ajivit chiz he. yogya grass paas aate hi vah lapakata he. prayogon main dekha gaya he ki yadi ek kritrim zinga banaakar usamen se vidyut nikaali jaae to platipus use pakadaney kii koshish karata he or bina vidyut ke usapar dhyaan bhi nahin detaa.
