 leptin shabd greek se liya gaya he, jiskaa arth "patala" hota he. yah ek prakaar kaa tripti hormone he. yah vasa koshikaon dwaara banaae jate hai, jo bhukh ko baadhit kar urja santulan ko viniyamit karne main madad karata he. yah ghrelin naamak bhukh dilaane vaale hormone ke kaary kaa virodh karata he. donon hormone urja samasthiti praapt karne ke liye bhukh ko viniyamit karne hetu kaary karte hai.
 1950 main jackson prayogshaala main patale chuhon par adhyayan kiya ja rahaa tha. jisamen unke bhukh or urja vyay ke viniman ke bare main ho rahaa tha. iske baad hi is hormone kaa pataa lagaaya gaya tha. vahaan kuch chuuhe adhik maatra main khaanaa khate ja rahe the or bade paimaane par motaape se grast the. kuch isi tarah ki ghatana varsh 1960 main hui, jiskaa adhyayan jackson prayogshaala main hi duglas cholemon ne kiya tha. 
 yah pratyaksh yaa apratyaksh rup se apana prabhaav dikhaata he. daayen ore diye gaye chitra main dekh sakate hai ki kis tarah ek chuha jo leptin banane main asamarth he vah or ek saamaanya chuha jo leptin bana saktaa he. unamem aakaar kaa antar saaf dikhaai detaa he. jabaki iske alaava kai prabhaav pratyaksh rup se dikhaai nahin dete hai.
 yah jalidaar haddi ko roak detaa he or valkuteey haddi ko badhaate rahata he.
 yah haddi aadi ke saath saath dimag par bhi prabhaav daalata he. iske kami kaa prabhaav dimag par saaf dikhataa he. isse dimag main protein kii kami ho jaati he. nason se jude kaaryon main bhi prabhaav padataa he. 
