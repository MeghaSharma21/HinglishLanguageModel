 kendriya shikshak paatrata pariksha sibiesai dwaara yojit paatrata pariksha he. yah skulon main adhyapakon ke liye he. skulon main chah se 14 varsh ke bacchon ko muft evam anivaary shiksha kaa adhikaar kanoon ke tahat shikshakon kii kami ko puraa karne or gunvattta sunishchit karne ke uddeshy se skulon main shikshakon kii paatrata pariksha kaa aayojan kii ja rahi he. iske tahat shikshakon kii dakshata, budhimata or yogyata ke saath praathmik ech ucch praathmik str par chunautiyon se nipatane main unki kshamta kaa akalan kiya jayega.
 sitiiti pariksha ke do patr honge jisamen pehla patr un logon ke liye hoga jo pehali kaksha se pachavi kaksha ko padhaanaa chaahate hai jabaki doosraa patr un logon ke liye hoga jo chhathi kaksha se aathvin kaksha ko padhaanaa chaahate hai. jo log donon staron par kakshaon main padhaanaa chaahate hai. unhen donon patron kii pariksha deni hogi. 
