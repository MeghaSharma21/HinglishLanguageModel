 gajetir multah angarez prashaskon kii jaankaree or suvidha ke liye avishkrut bahuprayukt vah granth-parampara he jisamen ek kshetra vishesh kii sampoorn pramanik bhugolic, saanskrithik, samaaj-sambandhi jaankariyon kaa yathasambhav sachitr sanchayan hota he taaki uske adhyayan se sabhi buniyadi jaankariyaan, us kshetra main nae aane vaale pathak tak ko ek hi jagah uplabdh ho jaaen.
 gazetier ek kshetra-vishesh kaa varnanaatmak vivaran he jisamen praayah acaradi kram se vahaan ke itihaas, bhugol, jalwaayu, avasthiti, varsha, jansankhya, sakshartaa, udyog-dhandhon, aarthik gatividhiyon, nagaron, jatiyon, bhashaa-sahitya-samskruti aadi aadi anekanek baton kaa kaa uchit aankadon sahit 'nirpeksh' ullekh hota he. pehle iskaa rup sthaneey athwa pradeshik tha, lekin 19veen shatabdi main samast sansar ke urpukt vishyon se sambandhit ho gaya or is dhang ke anek kosh adyavadhi prakashit ho chuke hai.
 varsh 2010 main centre sarkaar ke str par gajetir-punarlekhan kii yojana karyanvit kiye jane kii khabar aayi thi jaisaa 4-2-1010 ko dainik hindustan main prakashit is samachar se gyaat hota he-
 "desh bhar main gajetir ko nae sire se banane ke liye sarkaar ne taiyaariyon ko shuru kar diya he. kendriya grih sachiv jike pillai kii adhyakshata main sarkaar ne ek cameti kaa gathan kiya he jo ki rashtriya str par shuru kiye gaye is project kii dekharekh karegi. pillai ne desh ke mukhya sachivon ko sarkaar kii is project kii jaankaree dete hue kaha he ki is disha main teji se kaam karnaa hoga. pillai ne apni chitthee main likhaa he ki desh main kai nae rajya or kai jilon kaa gathan kar liya gaya he, lekin inke gajetir nahin banaae gaye hai.
 gajetir jile or rajyon ke bare main sarkari dastavej he, jo ki sabase pramanik maane jate hai. gajetir main na sirf jilon kaa itihaas hota he balki us jile ke bare main ek ek jaankaree hoti he. pillai ne kaha he ki rashtrreey str par is disha main kaam karne ke liye neshnal infarmetics centre se milakar kaam kiya ja rahaa he isliye rajyon ko apane str par enaisi ke saath mil kar kaam shuru karnaa hoga.
 unhone kaha he ki yojana ke pehle charan main sabhi gajetir ko website par bhi daalana hoga taki logon ko isse aasaani ho sake. gajetir ko banane kii parampara ko british shashan main shuru kiya gaya tha. gajetir main ilaake kii saamaajik, aarthik va bhugolic jaankaree hoti he.
 british shashan main pehla gajetir imperior gajetir of india ke naam se san 1881 main prakashit kiya gaya tha. sar wiliam hunter ne isaki yojana ko taiyaar kiya tha or 1869 main is par kaam shuru kiya gaya tha. desh main us samay ke prashaskeey dhaanche ke bare main vistaar se jaankaree dete hue iske baad main san 1908, 1909, va 1931 main edishan prakashit kiye gaye the. iske baad pradeshik str par bhi inhen taiyaar kiya gaya tha. isse purv bharat main gajetir kii shuruuaat san 1815 se dekhne ko milti he, jab walter hemilton ne â€˜east india gajetirâ€™ prakashit kiya. san 1828 main iskaa phir doosraa sanskaran niklaa. yah do volum main tha. iske baad san 1854 main gajetir aaf territary kaa prakaashan hua.
 kintu is disha main vaastavik pragati ab bhi pratikshit he |
 imperial gajetir aaf india
