 doctor prafullachandra raay bharat ke mahaan rasayanajna, udhyami tathaa mahaan shikshak the. acharya raay keval aadhunik rasayan shaastra ke pratham bhartiya pravaktaa hi nahin the balki unhone hi is desh main rasayan udyog kii neenv bhi daali thi. 'sada jivan ucch vichaar' vaale unke bahuaiami vyaktitv se prabhavit hokar mahatma gandhi ne kaha tha, "shuddh bhartiya paridhaan main aaveshtit is saral vyakti ko dekhakar vishwaas hi nahin hota ki vah ek mahaan vaigyanik ho saktaa he." acharya raay kii pratibha itani vilakshan thi ki unki aatmakatha "life and experiances of bengali chemist" ke prakashit hone par atipratishthit antarrashtriya vigyaan patrika "nechar" ne unhen shraddhasuman arpit karte hue likhaa tha ki "lipibaddh karne ke liye sambhavat: prafull chandra raay se adhik vishisht jivan charitra kisi or kaa ho hi nahin saktaa."
 dow raay ko 'nitritis kaa master' kaha jaataa he. unhen rasayan ke alaav itihaas se bada prem tha. falswaroop, inhone 10-12 varsho tak gaharaa adhyayan kar hindu rasayan kaa itihaas naamak mahatvapurn granth likhaa, jisase aapaki badi prasiddhi hui. is pustak dwaara pracheen bharat ke agyaat, vishisht rasayan vigyaan kaa bodh desh or videsh ke vaigyanikon ko hua, jinhone dow raay kii bahut prashansa kii. europe kii kai bhashaaon main is pustak ke anuwaad prakashit hue hai tathaa isi pustak ke uplakshya main daraham vishvavidhyalay ne aapako di. es-si. kii sammanit oopaadhi pradaan kii.
 acharya prafull chandra raay bharat main keval rasayan shaastra hi nahin, aadhunik vigyaan ke bhi prastota the. ve bharatvasiyon ke liye sadaiv vandaneey rahenge.
 doctor prafullachandra raay kaa janm bengal ke khulanaa jile ke raruli katipara naamak gram main 2 agast 1861 i. ko hua tha. inke pita, sriharishchandra raay, madhyavritti ke sampann grihasth tathaa farsi ke vidvan the. angreji shiksha kii ore inkaa aakarshan tha, isaliye inhone apane gaanv main ek "model" skool sthapit kiya tha, jisamen prafullachandra ne praathmik shiksha pai. taduparant inkaa parivaar kalakatta chalaa aayaa, jahaan ye us samay ke suprasiddh hair skool main pratham, tathaa baad main albert skool main bharti hue. san 1879 main entrens pariksha paas karke inhone kalege kii padhai metropalitan institute main armbh kii, par vigyaan ke vishyon kaa adhyayan karne ke liye inhen presidency kalege janaa padataa tha. yahan inhone bhautikee or rasayan ke suprasiddh vidvan sar jon iliyat or sar ailexander pedler se shiksha pai, jinke sampark se inke vigyanprem main vruddhi hui.
 san 1882 main gilkraist chaatravrutti pratiyogita kii pariksha main safal hone ke kaaran videsh jaakar padhane kii aapaki ichha puri hui. isi varsh aap edinbura vishvavidhyalay main daakhil hue, jahaan apane chah varsh tak adhyayan kiya. inke sahpaathiyon main rasayan ke suprasiddh vidvan professor james vaakar epa. aar. es., ailexander smith tathaa haf marshall aadi the, jinke sampark se rasayanashastra kii ore aapkaa vishesh jhukaav hua. is vishvavidhyalay kii chemical sosayadi ke ye upasabhapati bhi chune gaye. san 1887 main aap di. es.si. kii pariksha main sammanpurvak uteern hue. tatpashchaat aapane indian adukational sarvice main sthaan paane kii cheshtaa kii, par angrejon kii tatkaaleen rangabhed kii niti ke kaaran inhen safalataa na mili. bharat waapas aane ke pashchaat prantiy shiksha vibhaag main bhi naukari paane ke liye inhen ek varsh tak pratiksha kerani padi. antat: presidency kalege main aap assistant prafessor ke saamaanya pad par niyukt kiye gaye, jabaki inase kam yogyata ke angrej unche padon or kahin adhik vetanon par usee kalege main niyukt the. aapane jab is anyaay kaa shiksha vibhaag ke tatkaaleen angrej-director se virodh kiya, to usne vyang kiya ki "yadi aap itane yogya chemist hai to koi vyavsaay kyon nahin chalaate?" in tikhe shabdon kaa hi prabhaav tha ki raay mahoday ne aage chalakar san 1892 main 800 rupe kii alp poonji se, apane rahane ke kamare main hi, vilayati dhang kii oshadhiyaan taiyaar karne ke liye bengal chemical and pharmaceutical vacrs kaa kaary aarambh kiya, jo pragati kar aaj karodon rupayon ke mulya kaa kaarkaana ho gaya he or jisase desh main is prakaar ke anya udyogon kaa sutarapaat hua he.
 durbal or kshinkaay hote hue bhi, sanyamit tathaa karmanya jivan ke kaaran, aapane 83 varsh kii deergh aayu pai. 16 june 1944, ko aapkaa nidhan hua.
 "honhaar biravaan ke hot chikane paat", yah kahawat acharya raay par puri tarah khari utarati he. baarah varsh kii aayu main, jab bachche pariyon kii kahani kaa anand lete hai, unhen galileo or sar ijak newton jaise vaigyanikon kii jivaniyaan padhane kaa shauk tha. vigyaan se isi lagaav ke kaaran epa.e. ke paathyakram main bhi unka puraa dhyaan rayasana shaastra ke adhyayan par hi rahata tha, jiske gahan adhyayan ke liye ve presidency kalege main bhi rasayan ke vyaakhyaan sunne ke liye jate rahete the. apni mehnat or adhyavsaay ke bal par unhone epa.e. ke saath hi england ke edinbura vishvavidhyalay kii "gilcrust skalaruship" pariksha bhi paas kii or 1882 main ve bi.es.si. ke chaatr banakar edinbura gaye. ullekhneey he ki unke saath keval ek anya bhartiya hi isamen safal ho sakaa tha. yah ek sukhad sanyog hi tha ki england pahunchane par unka swaagat bhavishya ke mahaan vaigyanik jagadish chandra basu ne kiya or edinbura vishvavidhyalay main pravesh lene se pehle kuch samay tak acharya unke mehmaan rahe.
 isi vishvavidhyalay main rasayan shaastra kaa adhyayan karte hue unhone 1887 main doctor of science kii oopaadhi praapt kii. iske baad bhi "hope prise skalaruship" paakar ve vahiin par ek varsh tak shodh karte rahe. 1888 main jab ve bharat laute to yahaan rasayan kaa ucch adhyayan prarambh ho rahaa tha. ek varsh ke antaraal ke baad unki niyukti presidency kalege ke rasayan vibhaag main sahaayak pravaktaa ke pad par ho gai. yahaan ve nirantar shodh karte rahe or pravaktaa evam vibhaagadhyaksh banane ke baad 1916 main sevanivrutt hue. iske uparaant bhi unhone rasayan kaa kshetra choda nahin or kolkata vishvavidhyalay ke science kalege main professor ke pad par kaary karte rahe. ve pehle bhartiya the jinhen kisi vishvavidhyalay main "professor" banane kaa sammaan praapt hua tha. yahaan ve 1936 tak sakriy rahe or baad main bhi 1944 main antim saans lene tak "amerits professor" kaa pad sushobhit karte rahe.
 acharya raay ek samarpit karmyogi the. unke man main vivaah kaa vichaar bhi nahin aayaa or samast jivan unhone presidency kalege ke ek nammaatr ke furniture vaale kamare main kaat diya. presidency kalege main kaary karte hue unhen tatkaaleen mahaan francisi rasayanajna barthelo kii pustak "da greek elkemi" padhane ko mili. turant unhone barthelo ko patr likhaa ki bharat main bhi ati prachinkaal se rasayan kii parampara rahi he. barthelo ke aagrah par acharya ne mukhyat: nagarjun kii pustak "rasendrasarasangrah" par aadhaarit pracheen hindu rasayan ke vishay main ek lambaa parichayatmak lekh likhakar unhen bheja. barthelat ne isaki ek atyant vidvattapurna samiksha "jarnal de saawant" main prakashit kii, jisamen acharya raay ke kaary kii bhuri-bhuri prashansa kii gai thi. isse utsahit hokar acharya ne antat: apni prasiddh pustak "history of hindu chemistry" kaa pranayan kiya jo vishwavikhyath hui or jinke madhyam se pracheen bharat ke vishaal rasayan gyaan se samast sansar pehali baar parichit hokar chamatkrit hua. swayan barthelat ne is par samiksha likhi jo "jarnal de saawant" ke 15 prishthon main prakashit hui.
 1912 main england ke apane duusare pravaas ke dauraan daraham vishvavidhyalay ke kulapati ne unhen apane vishvavidhyalay kii maanad di.es.si. oopaadhi pradaan kii. rasayan ke kshetra main acharya ne 120 shodh-patr prakashit kiye. marakuras nitrate evam ammonium nitrite naamak yogicon ke pratham virachan se unhen antararashtriya khyaati praapt hui.
 doctor raay ne apana anusandhan kaary paarad ke yogicon se prarambh kiya tathaa paarad nitrite naamak yogic, sansar main sarvapratham san 1896 main, aapane hi taiyaar kiya, jisase aapaki antararashtriya prasiddhi prarambh hui. baad main aapane is yogic kii sahaayta se 80 nae yogic taiyaar kiye or kai mahatvapurn evam jatil samasyaon ko suljhaayaa. aapane ammonium, zinc, cadmium, calcium, stransium, varium, magnesium ityadi ke nitriton ke sambandh main bhi mahatvapurn gaveshanaayen kin tathaa amine nitriton ko vishuddh rup main taiyaar kar, unke bhautik or rasinic gunon kaa puraa vivaran diya. aapane organometalik yogicon kaa bhi vishesh rup se adhyayan kar kai upyogi tathyon kaa pataa lagaaya tathaa paarad, gandhak or iodine kaa ek naveen yogic,, taiyaar kiya tathaa dikhaaya ki prakaash main rakhane par iske crystalon kaa varna badal jaataa he or andhere main rakhane par punah mul rang waapas aa jaataa he. san 1904 main bengal sarkaar ne aapako europe kii vibhinn rasayanashalaon ke nirikshan ke liye bheja. is avasar par videsh ke viddhanon tathaa vaigyanik sansthaaon ne sammanpurvak aapkaa swaagat kiya.
 vigyaan ke kshetra main jo sabase bada kaary doctor raay ne kiya, vah rasayan ke saikadon utkrisht vidvan taiyaar karnaa tha, jinhone apane anusandhanon se khyaati praapt kii tathaa desh ko laabh pahunchaaya. sachche bhartiya acharya kii bhanti dow raay apane shishyon ko putravat samajhate the. ve jivan bhar avivaahit rahe or apni aay kaa atyalp bhaag apane upar kharch karne ke pashchaat shesh apane shishyon tathaa anya upyukt manushyon main baant dete the. acharya raay kii rahan sahan, veshbhusha ityadi atyant saadi thi or unka samast jivan tyaag tathaa deshseva or janaseva se purna tha.
 san 1920 main aap indian siance congress ke sabhapati nirvaachit kiye gaye the. san 1924 main aapane indian chemical socity kii sthapana kii tathaa dhan se bhi uski sahaayta kii. san 1911 main hi angrej sarkaar ne aapako si. ai. i. kii oopaadhi di thi tathaa kuch varsh baad "nite" banaakar "sar" kaa khitaab diya. is tarah videshi sarkaar ne apni purv upeksha kaa praayshchit kiya. anek deshi tathaa videshi vishvavidhyalayon tathaa vaigyanik sansthaaon ne oopaadhiyon tathaa anya sammaanon se aapako alankrita kiya tha.
 acharya prafull chandra raay ek janmajaat deshbhakt the. unki aatmakatha main iske pramaan sthaan-sthaan par prakat hue hai. edinbura main aadhunik rasayan shaastra kii shiksha grahan karte samay ve baraabar is baat kii chintaa karte rahete the ki vigyaan ke kshetra main bharat yogadan kyon nahin kar rahaa he. yahaan 1885 main unhone ek nibandh pratiyogita main bhaag liya jiskaa vishay tha- "bharat-gadar ke pehle or baad". unhone apane lekh main angreji raaj kii katu aalochana kii. pratiyogita ke pashchaat unhone yah lekh bharat ke mitra samajhe jane vaale british saansad jon brit ko bhej diya. brit ne lekh kii bahut prashansa kii. baad main acharya ne ise ek laghu pustika ke rup main prakashit karvaa diya. presidensi kalege main vidhyaarthiyon ko rasayan kii kaksha main vyaakhyaan dete samay bhi acharya prafull chandra raay yah kahana nahin bhoolatey the ki "science can wet bat swaraj can naat" arthath vigyaan pratiksha kar saktaa he parantu swaraj nahin. 1892 main unhone is desh kii pratham rasinic udyog company "bengal chemicals and pharmaceuticals works" kii sthapana kii jo aaj bhi bengal chemicals ke naam se karyrat he. unhen bhartiya samaaj se bhi atyadhik prem tha. 1922 ke bengal ke bheeshan akaal main acharya raay apane sabhi kaaryon ko chhodkar peediton kii sahaayta ke liye nikal pade. vyaktigat prayaason se unhone teen lakh rupee kii sahaayta raashi ekatrit kii. unke aahvaan par bengali lalanaon ne mahange reshmi vastra or aabhushan aadi sabhi kuch unki jholii main daal die. unke athak prayaason ko dekhakar kisi ne sach hi kaha tha ki yadi mahatma gandhi do prafull chandra or utpann kar sakate to bharat ko swaraj sheeghra hi mil jaataa.
 acharya raay ko maatrubhaasha se bhi atyadhik pyaar tha. ve vigyaan sahit sabhi vishyon ke adhyaapan ke liye madhyam ke rup main maatrubhaasha kaa hi samarthan karte the. ve jivan paryant bangala bhashaa or sahitya ke unnayan ke liye kaary karte rahe. unke lekh niyamit rup se basumati or bangabaani main chhapate rahete the. is bangala prem ke kaaran janata ne unhen 1931-34 ke liye bangeey sahitya parishad ke adhyaksh pad par asin kiya. vigyaan ke chaatro ke liye unhone do puraskaar bhi prarambh kiye, rasayan shaastra main 'nagarjun puraskaar' tathaa vanaspati evam jantu shaastra main 'asuthosh mukherjee puraskaar'.
 dow raay ko rasayan ke sivaay itihaas se bada prem tha. falswaroop, inhone 10-12 varsho tak gaharaa adhyayan kar hindu rasayan kaa itihaas naamak mahatvapurn granth likhaa, jisase aapaki badi prasiddhi hui. is pustak dwaara pracheen bharat ke agyaat, vishisht rasayan vigyaan kaa bodh desh or videsh ke vaigyanikon ko hua, jinhone dow raay kii bahut prashansa kii. europe kii kai bhashaaon main is pustak ke anuwaad prakashit hue hai tathaa isi pustak ke uplakshya main daraham vishvavidhyalay ne aapako di. es-si. kii sammanit oopaadhi pradaan kii.
 You must specify issue= and startpage= when using {{London Gazette}}. Available parameters:saanchaa:London Gazette/doc/parameterlist
 You must specify issue= and startpage= when using {{London Gazette}}. Available parameters:saanchaa:London Gazette/doc/parameterlist
 sandarbh truti: "note" naamak sandarbh-samooh ke liye tag maujuud hai, parantu samooh ke liye koi tag nahin mila. yah bhi sambhav he ki koi samaapti tag gaayab he.
