 raghuvaran  ek bhartiya abhinayta the jinhone mukhya rup se dakshin bharat main bani filmon main kaam kiya. ve tamil filmon main khalanaayak or charitra-bhoomikaayen karne ke kaaran prasiddh ho gayi. unhone 150 se adhik malayalam, tamil, telugu, kannada or hindi filmon main kaam kiya he. hindustan times ke anusaar, "is abhinayta ne apni vishesh style or awaz ke saath apane liye ek khaas sthaan bana liya tha."
 ek tamil dharawahik, oru manidanin kadai main ve nayak kii bhoomika ke liye prasiddh ho gaye the, jisamen ek bhala aadmi sharaabi ban jaataa he. malayalam film daivatinte vikrithical main unki bhoomika ke liye unki bahut prashansa kii gayi. is film kaa nirdesan lenin rajendran ne kiya tha or yah em mukundan ke isi naam ke upanyaas par aadhaarit thi.
 unka janm 1958 main kerala ke palakkad jile main colengode naamak sthaan main hua. ve shri en. radha krishna menon or satyavati ammaa ke pote or shri velayudhan or shrimati kasturi ke putr the.
 ve coimbatore main se apni bachaler of arts kii shiksha praapt kar rahe the, jise bich main hi chhod kar unhone abhinay ke karier kii shuruyaat kii. shuru main unhone malayalam film udyog main kaam karne kii koshish kii, parantu tabhi unhone yah janaa ki isamen unhen zyada phayda nahin hoga or is udyog main apni jagah banane ke liye paise kii zarurat he. unhone kannada film swapna tinglagal main ek choti si bhoomika ke saath shuruyaat kii, jisamen ek kannada anbhavi kalakaar ambrarish mukhya bhoomika nibhaa rahe the.unhone telugu or kannada filmon main choti choti bhoomikaaon ke saath kaam karnaa shuru kiya, isamen udai main do minute kaa ek drishy bhi shaamil he, jisamen unhone ek balaatkaari kii bhoomika nibhaai thi. is film main kannada abhinayta vishnuvardhan ne mukhya bhoomika nibhaai thi.
 1979 se 1983 tak unhone chennai main drama mandali, chennai kings main kaam kiya, isamen bhi lokapriy kannada/tamil abhinayta nassar shaamil the. unhone ezavathu manithan main ek bhoomika nibhaai, yah unki ab tak kii sabase badi bhoomika thi. uske baad ve safalataa par safalataa praapt karte chale gaye. 
 unhone malayalam abhinetri rohinee se vivaah kiya. unhen ek putr he, jiskaa naam sai rishiveran he.baad main yah dampati alag ho gaya or unke bich talaak ho gaya.
 raghuvaran kii kai buree aadaton ne unke karier ko prabhavit kiya or unhone baar baar aspataalon main rahanaa padow 
 manch par shuruyaat ke baad, 1982 main raghuvaran ne tamil film elavathu manitham ke saath film jagat main pravesh kiya. tamil, malayalam or telugu filmon main unke utkrisht pradarshan ke liye unhen kai rajya stareey or filmphere puraskaron se sammanit kiya gaya. unhone tamil main kai filmon main ek sahaayak abhinayta ke rup main kaam karte hue apane karier kii shuruyaat kii thi. isamen maniratnam kii film anjali shaamil he, jisamen unhone ek swalin balak ke pita kii bhoomika nibhaai thi. ek sahaayak abhinayta ke rup main unki is bhoomika ko unke sarvshereshth pradarshnon main se ek mana jaataa he. haalanki vah baad main unhone ek manje hue khalanaayak kii yaadgaar bhoomikaayen nibhaayin, jaise baasha main mark anthoni kii bhoomika, mudhalavan main tamilnadu ke mukhyamantri kii bhoomika, shiva or muthu rajnikant ke bhattije ilemaran kii bhoomika. iske baad bhi kabhi kabhi unhone alaai, yaradi ni mohini, thirumalai or bala jaisi filmon main pita kii yaa guru kii sahaayak bhoomikaayen nibhaai. 
 unhone kai hindi filmon main bhi abhinay kiya, jaise ki laal badshaah .
 raghuvaran kii awaz adwitiya he or kai baar isaki nakal bhi kii gayi he. unhone kai puraskaar bhi jite hai. 
 rajnikant, jinhone raghuvaran ke saath kai safal filmon main abhinay kiya he, unhen apane liye ek bhaagyashaalee abhinayta maanate he. rajnikant ne daawa kiya ki film baba safal nahin hui hoti agar raghuvaran ne isamen kaam nahin kiya hota. 
 baad main film shivaji ke liye rajnikant ne nirdeshak es. shankar se kaha ki raghuvaran ko bhi isamen koi bhoomika di jaani chahie; yah film bahut adhik safal hui. 
 19 march 2008 ko surya grahan ke dauraan subah 6 bajkar 15 minute par dil kaa daura padane se raghuvaran kii mrityu ho gai. aisa kaha jaataa he ki lambe samay se bahut adhik sharaab pine ke kaaran unhen jigar kii beemaari ho gai thi. neend main hi unki mrityu ho gai.
 unke nidhan ke samay ve kai filmon main kaam kar rahe the, inamen unche bajet kii tamil film kanthaswami shaamil thi. isamen raghuwaranne die hue abhinay kaa upyog nahin kiya gaya, unki jagah ashish vidhyaarthee ne kaam kiya, jiske kaaran film kii release main deree hui. unki mrityu se dakshin bhartiya film udyog ko bahut bada jhatka laga. 
