 asian vikaas bank ek kshetreey vikaas bank he jisaki sthapana 19 disambar 1966 ko asian deshon ke aarthik vikaas ke sugamikaran ke liye kii gayi thi. yah bank yughan iconomic kamishan for asia and for east or gaiyr kshetreey viksit deshon ke sadasyon ko sammilit karata he. is bank kii sthapana 31 sadasyon ke saath hui thi, ab edibi ke paas ab 67 sadsy hai - jisame se 48 asia or pacific se hai or 19 sadsy bahari hai. edibi kaa praaroop kaaphi had tak world bank ke aadhaar par banaaya gaya tha or world bank ke samaan yahaan bhi bhaarit vot pranali kii vyavastha he jisame voton kaa vitaran sadasyon ke puunji abhidaan anupaat ke aadhaar par kiya jaataa he. vartmaan main, sanyukt rajya america or japan donon ke hi paas 552,210 share hai - in donon ke paas sheyaron kaa sabase bada hissaa he jo kul kaa 12.756 pratishat he.
 bank kii sarvocch niti-nirdharak sanstha, board of governors he jo prayek sadsy desh ke ek pratinidhi ke dwaara bani he. iske badale main, board of governors, apane samooh main se 12 sadasyon ko board of diarectors or unke sahaayak ke rup main chunate hai. in 12 sadasyon main se 8 sadsy kshetreey sadasyon se liye jate hai jabaki anya gaiyr kshetreey sadasyon main se hote hai.
 board of governors, bank ke adhyaksh kaa bhi chunaav karte hai jo board of diarectors kaa bhi adhyaksh hota he or edibi kaa prabandhan dekhtaa he. adhyaksh kaa kaarykaal 5 varshon kaa hota he or ise punah nirvaachit kiya ja saktaa he. paramparaagat rup se ab tak adyaksh sadaiv japan se hi rahe hai or yah sambhawatah isliye bhi he kyonki japan bank ke sarvaadhik bade shairdharakon main se he. vartmaan.adhyaksh taakehiko naakaao he.jinhone 2013 main haruhiko kuroda se padbhaar liya tha.
 bank kaa mukhyalay 6 edibi avenue, mandalyong city, metro manila, philipinos main he or iske pratinidhi karyaalay puure vishwa main hai. bank main lagbhag 2,400 karmchaaree hai, jo iske 67 pratinidhi deshon main se 55 deshon se hai or aadhe se bhi adhik karmchaaree philippines ke rahanevaale hai.
 vastav main edibi kii yojana kuch prabhaavshaalee japaniyon dwaara banaayi gayi thi jinhone 1962 main ek kshetreey bank ke liye "nijee yojana" taiyaar kii thi, jise baad main sarkaar dwaara samarthan praapt ho gaya. japaniyon ko aisa anubhav hua ki asia se unka hitsaadhan world bank ke dwaara nahin ho paa rahaa he or isliye vah ek aisa bank sthapit karnaa chaahate the jisame japan ko sansthagat laabh praapt ho. 1966 main edibi kii sthapana ke baad, japan ne bank main vishisht sthaan praapt kar liya; ise adhyakshata or kuch anya "arakshit pad" praapt hue jaise prashaskeey vibhaag ke nideshak kaa pad. 1972 ke ant tak japan ne saadhaaran puunji sansadhano main 173.7 million dollar kaa yogadan or vishisht kosh main 122.6 million dollar kaa yogadan kiya tha. iske vipareet, sanyukt rajya ne vishisht kosh main maatr 1.25 million dollar kaa yogadan kiya.
 edibi japan kii aarthik swaarth siddhi karata he kyonki iske rin adhiktar indonesia, thailand, malaysia, south korea or philippines jate hai, ye sab aise desh hai jinke saath japan ke mahatvapurn vyapaarik sambandh hai; 1967-72 main edibi dwaara jari kiye gaye kul rin kaa 78.48 pratishat rin in deshon ko diya gaya tha. iske alaava, japan ko isse anya thos laabh bhi mili hai, 1967-76 main ise kul adhiprapti kaa 41.67 pratishat praapt hua. japan ne vishisht kosh main swayan dwaara kiya gaya yogadan apane kuch vishesh kshetron evam khandon or apane maal evam suvidhaon kii adhiprapti ke liye surakshit rakhaa he, jaisaa ki april 1968 main vishisht krishi kosh main 100 million dollar ke anudaan se bhi parilakshith hua.
 takeshi vataneb 1966 se 1972 tak edibi ke pehle adhyaksh rahe.
 sanchayi yogadan main japan kii hissedari 1972 main 30.4 pratishat se badhkar 1981 main 35.5 pratishat or 1981 main 41.9 pratishat ho gayi. iske alawa, japan edibi kaa ek mahatvapurn rin strot bhi rahaa he, edibi ne japan se 1973-86 main 29.4 pratishat rin liya jabaki isaki tulana main europe se 45.1 pratishat or sanyukt rajya se 12.9 pratishat rin liya. japani adhyaksh inouse shiro or yoshida taroichi kaaphi lokapriy hue. phujioka masao jo chauthe adhyaksh the, unhone ek nirankush netritv style ko apanaaya. unhone edibi ko ek ucch prabhaav yukt deveopment agency ke rup main vistrut karne kii ek mahatvakankshi yojana kii ghoshnaa kii. unki yojana or bankig siddhant ke kaaran sanyukt rajya ke nideshak ke saath vivaad badhane laga, jisaki americavsiyon ne 1985 kii vaarshik baithak main mukt rup se aalochana kii. 
 is kaal ke dauraan edibi or japani vitt mantralay ke madhya, visheshtah international finance beuro ke saath, majboot sansthagat gathbandhan ho gayi the.
 sanchayi yogadan main japan kii hissedari 1986 main 41.9 pratishat se badhkar 1993 main 50.0 pratishat ho gayi. iske alawa japan edibi ke liye ek pramukh rin pradaata bhi ban gaya tha, 1987-93 ke bich edibi ne apane kul qarz kaa 30.4 pratishat japan se liya, jabaki 39.8 pratishat europe se or 11.7 pratishat sanyukt rajya se liya. haalanki, purv ke vyavhaar se hatate hue ab japan 1980 ke dashak ke madhya se adhik nirankush ho gaya tha. japan kii yojana edibi ko apni vishaal atirikt puunji ke punarchakran ke liye vaahak ke rup main or is kshetra main nijee japani puunji ko aakarshith karne ke liye ek "utprerak" ke rup main prayog karne kii thi. 1985 ke plaza samjhaute ke baad, yen ke badhate mulya ke kaaran japani udpadankarta dakshinpurv asia kii ore badhane ke liye vivash ho gaye. edibi ne sthaneey avasanrachana main sudhaar ke dwaara japan kii nijee puunji ko asia main nirdeshit karne main bhoomika nibhaai he.edibi ne swayan ko saamaajik sarokaaron, jaise shiksha, swasthya or jansankhya, shahari vikaas or paryaavaran ke liye apane kul rin kaa 40 pratishat dene ke liye bhi patibaddh kiya joki us samat 30 pratishat tha.
 edibi ordinary capital resources se vyapaarik sharton par "hard" lone detaa he or edibi se sambaddh asian deveopment fund vishisht kosh se riyayati daron par "soft" lone detii he. osiar ke liye, sadasyon dwaara abhidanit puunji, jisame bhugtan kii hui or pratideya puunji shaamil hoti he, praarambhik abhidaan ke liye kiye gaye bhugtan ke 50 pratishat ke anupaat main, 1983 main hui teesri saamaanya puunji vruddhi kaa 5 pratishat or 1994 main hui chauthi saamaanya poonji vruddhi kaa 2 pratishat, he. edibi intaraashtriya puunji bazaaron se apni puunji kii guarantee par rin leti he.
 2009 main, edibi ne apni saarvajanik puunji main 200 pratishat kii vruddhi ke paanchaven satr ke liye sadasyon se yogadan praapt kiya, yah gyi20 ke netaaon kii us sambodhan kii pratikriya ke falswaroop kiya gaya tha jisame unhone bahupaksheeya bainkon ke sansaadhan main vruddhi kii baat kii thi jisase ki vaishvik vitt sankat ke is samay main vikaas sheel deshon ke vikaas ko sahaayta mil sake. 2010 or 2011 ke liye, 200 pratishat kii jisiai dwaara 2010 main 12.5-13.0 billian dollar or 2011 main 11.0 billian dollar kaa rin de paanaa sambhav ho sakaa. is vruddhi ke saath bank kaa puunji aadhaar 55 billian dollar se badhkar tiguna ho gaya arthath 165 billian dollar ho gaya.
 edibi ke vaarshik rin pariman ko dekhte hue, parichaalan sambandhi or vikasaatmak prabhaav ke liye prashikshan adhyayan main nivesh par pratifal ucch hone kii sambhaavna he or ise adhiktam karnaa chintaa kaa ek uchit vishay he. edibi dwaara poshit sabhi pariyojnaayen yah jaanane ke liye moolyankit kii jaati hai ki inase kya parinaam praapt kiye ja rahe hai, kin sudhaaron par vichaar karne kii aavashyaktaa he or inase kya sikh milti he.
 do prakaar ke moolyankan hote hai: swatantra or swa-moolyankan. swa-moolyankan un ikaiyon dwaara kiya jaataa he jo kisi desh main yojana nirmaan, kaarykram, pariyojnaon yaa takneekee sahaayta kii gatividhiyon ko taiyaar karne or kriyanvit karne ke liye jimmedaar hoti hai. isamen kai saadhan sammilit hote hai, jisame pariyojna/kaarykram kii pradarshan report, madhyavadhi samikshatmak report, takneekee sahaayta yaa pariyojna/kaarykram samaapan report or us desh ke portpholio kii samiksha report shaamil hai. pariyojna samaapan report main sabhi pariyojnaayen uchit ikaiyon dwaara swa-moolyankit hoti hai. edibi kii pariyojna samaapan report uski internet sait par saarvajanik rup se jari kii jaati hai. graahak sarkaron se bhi yah apekshit hota he ki vah swayan kii pariyojna samaapan report taiyaar karen.
 swatantra moolyankan kisi sansthanmak adhyayan kaa pramukh avrodh hota he: yah aavashyak he ki anubhav ke aadhaar par uchit or ucch gunvattta yukt gyaan ke vardhit bhaag ko niti nirmaataaon, dizinkartaaon or kriyanvan karne waalon ke haathon main sthanantarit kiya jaye edibi kaa oparation evaluation vibhaag nitiyon, yojanaon, rashtriya kaaryakramon or pariyojnaon kaa vyavasthit or nishpaksh moolyankan karata he, jisame unki dizin, karyanvan, parinaam or unase sambandhit vyapaarik prakriyaayein shaamil hoti hai jisase ki nirdhaarit tareekon or nirdeshon ke anusaran dwaara unke auchity, prabhavakaarita, kshamta or nirantarata kaa nirdhaaran kiya ja sake. yah swa-moolyankan ko bhi manyata detaa he. moolyankan kii is prakriya dwaara, edibi kushal shashan ke teen tatwon kaa pradarshan karata he: uttardaayitv, edibi ke parichaalanon kii prabhavakaarita ke moolyankan ke dwaara; paardarshita, parichaalanon kii swatantra samiksha or jaankariyon va sujhaavon kii saarvajanik reporting dwaara; or sanshodhit pradarshan, jari or bhavishya ke parichaalanon main vruddhi ke liye edibi or uske graahakon ko pichley anubhavon se seekhney main sahaayta karne ke dwaara.
 edibi main 1978 se moolyankan kii shuruyaat hone se parichaalanon ke moolyankan main parivartan aa gaya he. shuruyaat main, pariyojna ke samaapt ho jane par is baat ke moolyankan par dhyaan kendrit kiya jaataa tha ki pariyojna ne kis had tak apekshit aarthik or saamaajik hitlabh ko praapt kiya he. ab pariyojna moolyankan puure pariyojna chakra ke dauraan or ek prakaar se samgr edibi main nirnay lene ki prakriya ko aakaar detaa he. 2004 main isaki swytt kii pratishtha ke baad se, oidi board kii vikaas prabhavakaarita samiti dwaara sidhe edibi ke board of diarectors ko report detaa he. vyavhaarik swatantraaa, hit sangharshon se parihaar, bahya prabhaav se rodhan or sansthanmak swatantraaa aadi ne moolyankan ko ek samarpit upkaran bana diya he- jo behatar str kii javabdehi tathaa vikaas sahaayta kaary ko or bhi behatar banane ke liye- upyogita, vishwasaneeyata, paardarshita or swatantraaa ke siddhanton dwaara niyantrit he. asian deveopment bank kaa independent evaluation, edibi main shuruyaat se hi apanaaye gaye moolyankan drushtikon ko prastut karata he or aise bhavishya kii aashaa karata he jisame gyaan prabandhan kii bhoomika or adhik mahatvapurn ho jaye.
 haal ke varshon main, oidi ke parichaalan kaarykram kii prakruti main bada badlaav aayaa he or purv main prayek pariyojna ke moolyankan kii pramukhataa ke sthaan par ab vyapak or adhik ranneetik adhyayanon par dhyaan kendrit kiya jaataa he. moolyankan adhyayan ke liye variyata praapt vishyon ke chunaav ke liye oidi, edibi prabandhan kii deveopment effectiveness cameti or edibi ke vibhaagon or karyaalayon ke pramukh padaadhikariyon se sahaayta leti he. vartmaan main mahatvapurn mudde nimna hai: or bhi adhik sudrudh kaary paddati ke dwaara moolyankanon kii gunvattta badhanaa; raashtra/kshetra sahaayta kaaryakramon ko prathimakata dena; sanyukt moolyankanon kii sankhya badhanaa, adhigam chakra ko chota karne ke liye swa-moolyankan ko manyata dena; or bhi sakht prabhavi moolyankanon kaa sanchaalan; edibi tathaa diemasi donon hi main moolyankan kshamta kaa vikaas; portpholio pradarshan ko protsaahan; vyapaar prakriyaaon kaa moolyankan; jaankaree or sujhaavon kaa prachaar tathaa unke prayog ko sunishchit karnaa. ek adhik spasht rup se paribhaashit parinaam nirmaan or parinaam dhaanche main sansthanmak adhyayan par bal dene ke liye oidi ke parichaalan kaaryakramon kii punarvyakhya bhi kii gayi he. yah nimna ko aprihaary bana detaa he: yojanagat moolyankanon kaa sanchaalan or prasar, pradarshan sanketakon or moolyankan paddatiyon ke bich saamanjasy sthapit karnaa or moolyankan or moolyankan sambandhi maansikta kii kshamta kaa vikaas. sabhi moolyankan paddatiyaan saarvajanik rup se oidi kii website par jari kii jaati hai . oidi ke moolyankan sansaadhan, sansaadhan prakaar, vishay, kshetra or raashtra tathaa dinaank dwaara pradarshit kiy jate hai. sabhi adhyayanon ko ek online evaluation information system par ekatra kiya jaataa he jo in adhyayanon, sujhaavon or inke prati edibi ke prabandhan dwaara di gayi pratikriyaaon kaa ek databes prastut karata hai. chal rahe moolyankanon kii vistrut jaankaree or unki pragati se sambandhit adhyatanikaran bhi saarvajanik kiye jate hai.
 2006 kii shuruyaat se, edibi ke gyaan prabandhan dhaanche ke antargat kaary karte hue, oidi ne gyaan pradarshan matrikon ke prayog dwaara gyaan prabandhan kaa anuprayog prashikshan adhyayan main kiya he. edibi main prashikshan adhyayan, parichaalan moolyankan main gyaan prabandhan ke liye yojanagat dhaancha sthapit karata he. jo sanshodhan kiye gaye hai ve aise hai kii ve sirf oidi main hi nahin balki usase bhi adhik mahatvapurn rup se sadsy rashtron or antarrashtriya moolyankan samudaay kaa viks karne main bhi mahatvapurn siddh honge, yah edibi main anya karyaalayon or vibhaagon se bhi sanmukhin rup se sambandhit rahata he. madhyavadhi main, oidi sansthanmak samskruti, prabandhan pranali, vyapaarik prakriyaaon, information technology saulushans, abhyaas samudaay or adhyayan prashikshan ke liye bahya sambandhon or tantra ke sudhaar main laga rahegaa. haal main viksit gyaan sambandhi utpaadon or suvidhaon main adhyayan vakr upyogi or saral hote hai, ye do pannon vaale sankshipt va twarit sandarbh ke rup main hote hai jo graahakon kii vistrut shrankhla se paryvekshan or moolyankan kii ghatnaon ke sambandh main evaluation news report par jaankaree or suzav uplabdh karaate hai. evaluation prastutikaran, moolyankan ke vishay par sankshipt chitra sahit yaa power point pradarshan prastut karte hai. auditing da lesans architekchar, us yogadan par prakaash daalata he jo sansthanmak adhyayan or sansthanmak swasthy ke sambandh main gyaan pareekshan dwaara praapt kiya ja saktaa he.
 ab tak edibi ke 1,106 moolyankit or shreneegat pariyojnaon main se, 65 pratishat ko safal ke rup main moolyankit kiya gaya tha, 27 pratishat ko aanshik rup se safal or 8 pratishat ko asafal ke rup main moolyankit kiya gaya tha.
 edibi ke shuruuaati dinon se hi aalochak do pramukh pradaataaon, japan or sanyukt rajya par yah aarope laga rahe hai ki vah vyapak str par rin dene, nitiyon or karmchaariyon kii bhartee se sambandhit nirnyon ko prabhavit karte hai.
 oxfam australia ne sthaneey samudaayon ke prati gaiyr-samvednaatmak ravaiye ke liye asian deveopment kii aalochana kii he. "vaishvik or antarrashtriya par kaary karte hue ye bank un pariyojnaon ke madhyam se logon ke maanav adhikaron ko kamazor samajhate hai, jinka garibon or adhikarhin samudaay ke prati parinaam aparyaapt or shochaneey he." bank ko sanyukt raashtra ke paryaavarniya kaarykram kii ore se bhi aalochana mili, jisane ek report main kaha "ghatit vikaas main adhikanshtya yahaan kii gramin jansankhya ke 70 pratishat se bhi adhik bhaag kii upeksha kii he, jisame se adhikansh apni aay va jeevika ke liye prakritik sansadhano par nirbhar karte hai.
 yah aalochana bhi kii gayi he ki edibi kii vrahat stareey pariyojnaayen doordarshita kii kami ke kaaran saamaajik or paryaavarniya kshati pahunchaati hai. edibi se sambandhit pariyojnaon main ek sarvaadhik vivaadit pariyojna thailand kaa me moh koyala-chaalit power stesan rahaa he. paryaavarniya or maanavadhikaar kaaryakartaaon kaa kahana he ki edibi kii paryaavarniya suraksha niti or saath hi saath mul nivaasiyon or anaichhik rup se vyavasthit logon ke sambandh main nitiyaan, kaagajon main to antarrashtriya str kii hoti hai lekin praayah abhyaas ke dauraan unka paalan nahin kiya jaataa he, ve prabhavakaari ho paane kii drushti se bahut hi aspasht or kamazor hoti hai, yaa sidhe shabdon main, bank ke adhikariyon dwaara unhen lagu hi nahin kiya jaataa he.
 ann sankat ke sambandh main isaki bhoomika or auchityatata ke liye bhi bank kii ninda kii gayi he. naagarik sabha dwaara edibi par yah aarope lagaaya he ki usne sankat ke sambandh main di gayi chetavaniyon kii andekhi kii he or anekon logon ke vichaar main bank ne rin kii sharton ko jaanboojh kar aisa kar diya he ki rashtriya sarkarein krishi kshetra ke nijeekaran or viniman ke liye vivash ho gayin- jisase anya samasyaon ko janm mila jaise ki dakshinpurv asia main chaaval kii aapurti main aayi kami, is prakaar bank ne sankat paidaa karne main yogadan hi kiya he.
 vietnam yuddh ke sevanivrutt sainikon ne bhi laos pariyojna ke vittaposhan hetu bank kii aalochana kii kyonki karon ke aarthik samarthan ke anusaar bank main sanyukt rajya kii 15 pratishat hissedari thi. jab sanyukt rajya vietnam se hat gaya to laos ek communist raashtra ban gaya or laos kaa grih yuddh pathet lao dwaara jeet liya gaya, jiske sambandh main yah prachlit he ki use uttar vietnami sena kaa samarthan mila tha.
 2009 main, bank ne bharat main prastaavit pariyojna ke liye 2.9 billian dollar ke yojanagat kosh ko manjuuri de di he. is yojana ke antargat pariyojnaayen maatr sankettmak thim or unhen abhi aage bhi bank ke board of diarectors se manjuuri praapt karne kii aavashyaktaa thi; haalanki, piarsi videsh mantralay ke pravaktaa kin gang ne yah daawa kiya ki, "asian deveopment bank ne, china kii tamaam chintaaon ke baavjood bhi, bharat raashtra ke saath saajhedaari yojana ko manjuur kar liya, jisame china or bharat ke bich kaa kshetreey vivaad bhi shaamil he. china ne is vishay par kadaa asantosh vyakt kiya he... bank kii yah gatividhi sirf bank ke naam ko hi malin nahi karti he balki iske sadasyon ke hiton kii bhi avhelnaa karti he.
 edibi main 67 sadsy hai . unheen naamon kaa prayog kiya gaya he jinhen edibi dwaara manyata praapt he. kisi sadsy ke naam ke baad likhe varsh yah pradarshit karte hai ki vah kitni avadhi se sadsy he. edibi ke sabase bade share dharakon main japan or sanyukt raashtra hai, jinamein se prayek 15.57 pratishat share kaa swami he. jab koi raashtra iskaa sadsy nahin rah jaataa to, bank, is lekh ke pariched 3 or 4 ke anusaar, us raashtra ke saath khate kaa nipataara karne ke uddeshy se us raashtra ke share ko swayan hi punah kharidne kaa prayaas karata he.
 chini ganatantr ne pehle sansthaapak sadsy ke rup main puure china kaa pratinidhitiv karte hue china ke naam se sadsyta lee thi. haalanki, bank kii puunji main uski hissedari taiwan kii puunji par hi aadhaarit hi thi, yah worls bank or imef se bhinn pranali thi jahaan taiwan kii sarkaar ko puure china ke pratinidhitiv ke anusaar hissedari praapt thi, aisa sirf china ke piples republic dwaara sadsyta lene or chini ganatantr kaa sthaan lene se purv tak hi tha. 1986 main, jab china ke piples republic ne sadsyta lee to kuch samjhaute prabhavit hue. aaraosi ko apni sadsyta banaaye rakhane kii anumati thi, lekin taipei, china ke naam se - yah ek aisa naam tha jiskaa vah virodh kar rahe the. vishisht rup se, yah taiwan strates ke donon chhoron ko sanstha main pratinidhitiv kii anumati detaa he.
 sanyukt rashtron ne 1978 main asian deveopment bank, world bank or vishwa ke anya kai bade bainkon kii sahaayta se deveopment bijness kii shuruyaat kii. aaj, deveopment bijness sabhi bade bahupaksheeya deveopment bainkon, sanyukt rashtron ki sansthaaon or kai rashtriya sarkaron ke liye praathmik prakaashan he, jiname se kai ab apni nividaaon or sanvidaaon kaa prakaashan deveopment bijness main karwaane ko anivaary aavashyaktaa bana chuke hai.
