 kii shrenee kaa hissaa
 
 therwaad yaa sthaviravaad vartmaan kaal main buddha dharm kii do pramukh shakhaon main se ek he. duusari shakha kaa naam mahayan he. therwaad buddha dharm bharat se armbh hokar dakshin or dakshin-purv kii ore bahut se anya asian deshon main fail gaya, jaise ki srilanka, burma, cambodia, vietnam, thailand or laos. yah ek roodhiwaadee parampara he, arthath pracheen buddha dharm jaisaa tha, usee maarg par chalane par bal detaa he.
 'therwaad' shabd kaa arth he 'shreshth janon kii baat'. buddha dharm kii is shakha main pali bhashaa main likhe hue pracheen tripitak dharmik granthon kaa paalan karne par bal diya jaataa he. therwaad anuyaayiyon kaa kahana he ki is se ve buddha dharm ko uske mul rup main maanate hai. inke liye mahatma buddha ek mahapurush avashya hai lekin koi devtaa nahin. ve unhen puujate nahin or na hi unke dharmik samarohon main buddha-puja hoti he. jahaan mahayan buddha paramparaon main devi-devataaon jaise bahut se divya jeevon ko mana jaataa he vahaan therwaad buddha paramparaon main aisi kisi hasti ko nahin puja jaataa. therwaadiyon kaa maananaa he ki har manushya ko swayan hi nirvana kaa maarg dhundhna hota he. in samudaayon main yuvakon ke bhikshuk banane ko bahut shubh mana jaataa he or yahan yah rivaayat bhi he ki yuvak kuch dinon ke liye bhikshu banakar phir grihasth main laut jaataa he. pehle jamaane main 'therwaad' ko 'hinayan shakha' kaha jaataa tha, lekin ab bahut vidwaan kehete hai ki yah donon alag hai.
 mahayan buddha dharm ke anuyaayi kehete hai ki adhiktar manushyon ke liye nirvana-maarg akele dhundhna mushkil yaa asambhav he or unhen is kaary main sahaayta milani chahie. ve samajhate hai ki brahmand ke sabhi praani ek-dusre se jude hai or sabhi se prem karnaa or sabhi ke nirvana ke liye praytn karnaa zaruri he. kisi bhi praani ke liye dushbhaavna nahin rakhni chahie kyonki sabhi janm-mrityu ke janjaal main fanse hai. ek hatyara yaa ek tuchh jeev apana hi koi phir se janma purvaj bhi ho saktaa he isliye unki bhi sahaayta kerani chahie. prerana or sahaayta ke liye bodhisattvon ko mana jaataa he jo ve praani hai jo nirvana paa chuke hai. mahayan shakha main aise hazaron bodhisattvon ko puja jaataa he or unka is sampradaay main devataaon-jaisaa darja he. in bodhisattvon main kuch bahut prasiddh hai, udhaaharan ke liye awalokiteshwar, amitabh, maitrey, manjushri or kshitigarbha. mahayan shakha uttar asian kshetron main prachlit he, jaise ki china, japan, korea, taiwan, tibet, bhutan, mongolia or singapore. mahayan sampradaay ki aage or upashakhaayen hai, masalan zen/chaan, pavitra bhoomi, tiyantai, nichiren, shingon, tendai or tibeti buddha dharm.
 vishwa ke vibhinn deshon ke log therwaad ke anuyaayi hai, jinamein pramukh ye hai-
