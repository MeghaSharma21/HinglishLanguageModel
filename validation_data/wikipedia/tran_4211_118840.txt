 sanskrit 2003 devanagari visheshkar sanskrit hetu ek unicode font he. yah devanagari ko sanyuktakshron sahit shuddh parmparik rup main darshata he jis kaaran yah hindi/sanskrit taxt ke mudran hetu vishesh upyogi he. yah omkaranand ashram ke swami satchidanand dwaara viksit kiya gaya he.
 is font main devanagari ke atirikt roman lipi ke glyphs bhi sammilit hai jis kaaran yah dwibhashi paath ke mudran hetu bhi upyogi he. devanagari ke parmparik rup main shuddh pradarshan hetu isamen atirikt gliphs jode gayi hai. yah pehla devanagari font mana jaataa he jisamen vaidic tathaa clasik sanskrit ke sabhi sanyuktakshar jode gayi hai. iske atirikt isamen hindi tathaa marathi main prayukt hone vaale sanyuktakshar bhi jode gayi hai. iske prayog hetu windos 2000 yaa windos axpi kii aavashyaktaa he, saath hi inamen indic samarthan sakasham kiya hona chaiye.
 yah font mul rup se itranslator 2003 naamak program ke liye banaaya gaya tha parantu isko swatantra rup se bhi prayog kiya ja saktaa he. iskaa naveenatam sanskaran 1.1 he jo ki 18 sitambar 2005 ko jari kiya gaya.
 
 
