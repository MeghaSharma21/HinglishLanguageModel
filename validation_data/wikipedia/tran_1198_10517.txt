 thomas hill green england ke darshanik, tathaa british pratywadee aandolan ke sadsy the. 
 adarshavaadi vichaarak green kaa rajdarshan ke itihaas main ek mahatvapurn sthaan he. ham uske darshan main adarshavaad, udaarataavaad, vyaktvaad tathaa sattawad kaa ek sundar samanvay pate hai. unhone aadhunik udaarvaad ko ek nayaa dharmik vishwaas pradaan kiya, vyaktvaad ko naitik tathaa saamaajik banaaya or adarshavaad ko santulit evam parimarjeet kiya. unhone apane darshan main vyakti tathaa rajya donon ko mahatva diya. vaper kaa yah mantavy sahi he ki green ne angrejon ko benthmawad se kahin adhik santushti pradaan kii. kant ke darshan par aadhaarit hone ke kaaran uskaa adarshavaad adhik saumy he.
 tii ech green kaa janm 7 april 1836 i main yarkshire jile ke birkin naamak sthaan par hua. uskaa pita ek prasiddh padri tha. lekin vah dharmik karmkand se sarvatha dur rahakar bible kii shikshaaon ke anusaar jivan vyateet karata tha. green par apane pita kii naitikta or prachand dharmik utsaah kaa vyapak prabhaav padaa. usne 14 varsh kii aayu tak ghar par hi gnanarjan kiya or tatpashchaat 1850 se 1855 i tak usne rugby kaa adhyayan kiya. 1855 main usne oxford vishvavidhyalay main pravesh liya or apane jivan kaa shesh sara samay yaheen par bitaayaa. yadhyapi green koi pratibhashali vidhyaarthee nahin tha, lekin phir bhi usne swayan ko adhyayan kaary se jode rakhaa. oxford main green kii bhent benzamin jaavet se hui. is vidwaan vyakti ke sampark main aane par green ke jivan main bauddhik kranti kaa sutarapaat hua. usne 1860 main belil fellowship praapt kii, vah 1866 main oxford main hi tauter niyukt hue or 1878 tak isi pad par kaary karte rahe. 1878 main vah oxford vishvavidhyalay main hi naitik darshan kaa praadhyaapak niyukt hua or jivan main bahut prasiddhi praapt kii. apane adhyaapan kaary ke saath-saath usne saarvajanik maamalon tathaa vyaavhaarik raajnneeti main bhi bhaag liya. vah vah udaaravaadi dal kaa sakriy sadsy rahaa or oxford toun counsil se jan pratinidhi ke rup main nirvaachit hua. usne apane pad par rahete hue sharabbandi, garibon kii shiksha main sudhaar aadi kaary kiye. usne sharabbandi kanoon banavaane va use lagu karwaane ke liye sharaabandi aandolan main bhaag liya. lekin yah bhagya kii vidmbana rahi ki samaaj seva ko sarvacch praathamikta dene vaale is mahaan darshanik kii 26 march 1882 ko 46 varsh kii alpaayu main hi mrityu ho gai.
 green ne krambaddh rup se likhte hue raajnneetik chintan ke itihaas main apana amuly yogadan diya he. uske jeevankaal main uski koi rachana prakashit nahin hui. atah aar el netlaship ne green par sabase priy shishy hone ke naate uski rachanaaon ko teen bhaagon main prakashit kiya. uski adhikansh rachanaayen darshanashastra or nitivishyak hai. uski mahatvapurn rachanaayen nimnlikhit hai :
 is prakaar green ne apni rachanaaon main nitishastra, darshanashastra tathaa raajnneetishastra sambandhi vichaar prastut kiye hai.
 green kaa darshan bhi hegal kii hi tarah aadhyatm tatva se abhiprerit he. green ne is tatva ko shaashvat chaitanya kaha he. green ne is vichaar kaa nirmaan karne main unani darshan, ruso kaa darshan, german adarshavaad aadi kaa vishesh prabhaav he. green ke darshanik prerana-strot nimnlikhit hai :-
 is prakaar ham kah sakate hai ki green par unani darshan, ruso ke darshan, german adarshavaad tathaa parampara-virodhiyon kaa vyapak prabhaav padaa jo aage chalakar uski rachanaaon main mukherit hua. usne aage chalakar kant or hegal kii vichaardhaara kaa england kii vyaktivaadee vichaardhaara main mail kar diya. inhen prabhaavon ke kaaran hi usne udaarvaad kaa adarshavaadi sanshodhan kiya.
