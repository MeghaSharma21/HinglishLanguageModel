 vishwa ke vibhinn deshon main audyogic nyaayalay shabd anek arthon main vyavahrut hua he. ek saadhaaran vyakti ise nyaayalay samajhataa he jahaan vibhinn prakaar ke audyogic vidhaanon ke kaaran utpann maamalon kii sunwaayee hoti he, kintu vastav main yah nyaayalay nahin he. yah ek aisa sanghathan he jahaan sarkaar athwa sambhddha pakshon kii parsparik sahmati se rojgaar kii avasthaaen, audyogic ghatnaayen, parsparik tathaa labhaansh aadi se sambhddha maamle panchayat yaa samjhaute ke liye bheje jate hai.
 san 1915 main britain main sarkari panchpranali kaa nyaayaadhikaran sthapit hua, jisase is prakaar ke nyaayalayon kii neenv padi. san 1919 main audyogic nyaayalay adhinium sweekrut ho jane ke baad sarkari panchpranali ke nyaayaadhikaran kaa punassanghaton hua or iskaa naam audyogic nyaayalay rakhaa gaya. jab maamle is nyaayalay main bheje jate the tab vah unpar apana nirnay detaa tha. ye nirnay aupchaarik rup se ubhay pakshon ke liye maanya samajhe jate the, phir bhi yadi ubhay paksh unako sweekaar na karte to sweekaar karaane ke liye koi vyavastha nahin thi.
 pichley donon mahayudhkalon main is prakaar ke nyaayalay un deshon main sthapit ho chuke the jahaan udyog paryaapt viksit ho chuke the. us samay yah prathit hua ki audyogic vivaadon main samjhaute ke liye ek niyamit saadhan aavashyak he. audyogic-vivaad-vidhaan kaa itihaas bharat main utana pracheen nahin he jitna anyaanya udyogpradhan deshon main, kyonki vyapak rup se audyogic hadataalen is desh main samanyat: prachlit nahin thim. san 1919 ke british audyogic nyaayalay adhinium ke aadhaar par bharat sarkaar ne san 1920 main audyogic vivaadon ke sambandh main ek vidhaan sweekrut karnaa chaha, kintu san 1914-18 ke mahayuddh ke badwaale ashaantikaal main is prakaar kaa kaary aarambh karnaa usne uchit nahin samajha. iske atirikt britain main udyogon kii jo avasthaaen rahi hai ve bharat main prachlit avasthaaon se bhinn rahi hai. atev us samay is prakaar ke vichaaron ko chhod dena padaa.
 san 1924 main bombai kii sooti milon main vyapak hadtaal hui. us hadtaal se sarkaar ko ek vidhaan taiyaar karaane kii prarena mili. falswaroop san 1929 main majdoor-vivaad-adhinium paarit kiya gaya. is adhinium main is baat kii vyavastha thi ki upyukt adhikari dwaara jaanch-adaalat athwa sanraadhan mandal sthapit kiya jaae jo vivadagrast maamalon main samjhauta karaae. jaanch adaalat ke jimme yah kaam rakhaa gaya ki vah maamle kii jaanch kar apni report prastut kare tathaa sanraadhan mandal us maamle main samjhauta karaane kaa prayaas kare.
 uparyukt donon sanghatan sthaayee nahin the. iske atirikt, adhinium main audyogic vivaad rokane kii koi vyavastha bhi nahi thi. shram ke prashn par jo rajkeey ayog sthapit hua usne suzav diya ki rajya sarkaar dwaara sthaayee rup se sanraadhan adhikari niyukt kiye jaaen, jinka yah kartavya ho ki audyogic vivaad uth khadaa hone par aarambh main hi ubhay pakshon main samjhauta kara den.
 san 1934 main ek sanshodhan dwaara san 1929 ke adhinium ko sthaayee rup diya gaya. san 1938 main "shramik vivaad' kii paribhaasha ke sambandh main uparyukt adhinium main phir se sanshodhan kiya gaya. sanshodhit adhinium ne is baat kii bhi vyavastha kii ki gaiyrkanoonee hadataalen or talabandi kam pratibandhaatmak hon. itnaa hote hue bhi vivaadon ke hal ke liye adhinium main sthaayee vyavastha nahin thi or na yahi vyavastha thi ki sanraadhan mandal athwa jaanch-adaalat ke nirnay donon pakshon ke liye anivaary rup se maanya hon.
 san 1938 main bombai sarkaar ne bombai-audyogic-vivaad-adhinium paarit kiya. is adhinium kaa lakshya iske pehle ke vidhaanon kii trutiyon kaa nivaaran karnaa tha. san 1939 main bombai rajya main audyogic nyaayalay sthapit kar die gaye. dwitiya mahayuddh ke samay san 1942 main bharat-raksha-niyamavali main ek vyavastha kii gai jiske dwaara sarkaar ko adhikaar diya gaya ki hadtaal or talabandi rokane ke liye vah saamaanya athwa vishesh niyam banaae tathaa aise kisi bhi vivaad ko sanraadhan athwa nyaayik nirnay ke liye saunpe jisase janata ko ksht pahunchataa ho athwa yudhsaamagree kii purti ke kaary main baadha pahunchati ho. in yudhkalin niyamon kii safalataa dekhakar bharat sarkaar ne san 1947 main san 1929 ke mul adhinium ke sthaan par audyogic-vivaad-adhinium paarit kiya.
 san 1947 ke adhinium main mukhya vyavasthaayen ye thim : 
 iske saath hi is adhinium dwaara sarkaar ko yah bhi adhikaar diya gaya ki vah sanraadhan adhikari niyukt kare jo audyogic vivaadon main samjhauta karaane kaa maarg nikaalen or aavashyaktaanusaar madhyasthata bhi karen. sanraadhan adhikari ko yah adhikaar diya gaya ki janopayogi seva vishyak sabhi jhagade anivaary rup se panchpranali dwaara sulajhaayen. san 1947 ke adhinium ke antargat vibhinn nyaayaadhikrnon ne jo jo mat vyakt kiye ve aapas main mail nahin kha rahe the, kyonki unke bich sampark sthapit karanevaali koi sanstha nahin thi. falat: san 1950 main audyogic vivaad adhinium paarit kiya gaya or desh main apili nyaayaadhikrnon kii sthapana kii gai. in nyaayaadhikrnon ko adhikaar mila ki ve vibhinn audyogic nyaayaadhikrnon dwaara die gaye nirnyon ke viruddh kii janevaali apilen sunen.
 san 1947 ke audyogic vivaad adhinium main san 1952, 1953 or antim baar san 1956 main sanshodhan kiye gaye, jisamen akaaran chuttee evam chantni ke maamalon main shramjiviyon ko pratikar dilaayaa ja sake. iske saath hi shramjivi patrkaar bhi is vidhi ke antargat shramjivi maan liye gaye. san 1956 ke audyogic vivaad adhinium ne "shramjivi' shabd kii paribhaasha ko or vistrut kiya tathaa pehle kii nyaayaadhikaran pranali ke sthaan par tristareey pranali kaa nirmaan kiya. naveen tristareey pranali ke antargat shram nyaayalay, audyogic nyaayaadhikaran or rashtriya nyaayaadhikaran banaae gaye. apane-apane kshetron main saamaanya evam vishesh samasyaon ke samaadhaan ke liye bombai, madhya pradesh, karnataka, kerala or jammu-kashmir rajyon main audyogic vivaadon ke sambandh main alag-alag vidhaan bhi bane hue hai.
