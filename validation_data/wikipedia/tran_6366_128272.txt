 shabdkosh nirmaan se sambandhit sakal kaaryon kaa samucchy koshkarm yaa koshavidya kehalaati he.
 vishyon kii drushti se shabdkoshon ke varg yaa vibhaag bananaa kathin he. alag alag koshkar apni samaj ke anusaar is prakaar ke vishayvibhag banaaya karte the. unka na to koi nishchit kram hota tha or na ho hi saktaa tha. isaliye logon ko praaia: sara kosh kanthsth karnaa padataa tha. isi kaaran paashchaatya deshon main shabdkosh aksharkram se banane lage. aise kosh ratane nahin padate the or aavashyaktaanusaar jab jiskaa ji chahta tha, tab vah uskaa upyog kar saktaa tha. aajkal praaia: sabhi deshon or sabhi bhashaaon main kosh ke kshetra me isi kram ko prayog hone laga he : jo jigyaasu kii drushti se sabase adhik subhite kaa hota hai. isi liye kosh ke jitne prakaar hote hai, un sab main praaia: aksharkram kaa hi prayog kiya jaataa he.
 yon to kosh ke anek prakaar hote hai, par arth ke vichaar se ve do bhaagon main baante ja sakate hai. ek to ve jinamein kisi bhashaa ke shabdon ke arth or vivechan usee bhashaa main hote he or duusare ve jinamein ek bhashaa ke shabdon ke arth duusari bhashaa yaa bhashaaon me die jate hai. vishay ke vichaar se kosh anek prakaar ke ho sakate hai, jaise-ganit kosh, vidhik kosh, vaidyak kosh, sahitya kosh aadi. aise koshon kii ginati praaia: shabdaawaliyon main hoti he, jaise krishi shabdaawalee, darshanik shabdaawalee, bhugolic shabdaawalee aadi. inke sivaa kuch vishisht kaviyon, boliyon aadi ke bhi alag alag kosh hote hai, jaise-tulsi kosh, sur kosh, avadhi kosh, brajabhasha kosh aadi. kisi vishisht vishay ke mahatvapurn granth main aae hue mukhya pratikon, vishyon yaa shabdon ke jo kosh yaa talikaay hoti he, unhen kramaat pratikanukramanika, vishayanukramanika yaa shabdanukramanika kehete hai.
 koshrachana ek kala he. is kala kaa gyaan vartmaan yug kii param unnat bhashaaon ke shabdkoshon kaa sookshm drushti se adhyayan karne par praapt ho saktaa he. achche or pramanik koshon kaa sampadan tab tak keval vidwata ke bal par nahin ho saktaa, jab tak koshrachana kii kala kaa bhi puraa puraa gyaan na ho or is kala kaa gyaan koshon ke jivanavyapee adhyayan se hi ho saktaa he.
 sabhi prakaar ke kosh kisi vishesh uddeshy tathaa kisi vishesh kshetra kii aavashyaktaa kii purti ke liye hi banaae jate hai. at: koshrachana main mukhyat: isi uddeshy yaa aavashyaktaa kaa dhyaan rakhana padataa hai. duusare, is baat kaa bhi baraabar dhyaan rakhana padataa he ki uskaa sara kalevar sabhi drushtiyon se santulit rahe; aisa na ho ki koi ang to aavashyaktaa yaa auchity se adhik bad jaae or koi uski tulana main kshinkaay yaa hin jaan pade. shabdon kaa vivechan bhi or us vivechan ke angon kaa kram bhi sadaa ek sa rahanaa chahie. shabdon kii bhi jatiyaan yaa varg hote hai, at: ek jati yaa varg ke sab shabdon kaa sara vivechan ek sa hona chahie. yadi pramanik granthon athwa lekhakon ke udhaaharan liye jaae, to unka utana hi ansh lenaa chahie, jitne main aashay spasht ho sake or jigyaasu kaa samaadhaan ho jaae.
 achche koshon main sabhi prakaar ke kshetron or vishyon ke paribhaashik shabd bhi rahete hai. isaliye sampadak kaa adhik se adhik vishyon kaa saamaanya gyaan yaa bodh hona chahie. aavashyaktaa hone par kisi anjaane yaa nae vishay ke achche or pramanik granth se yaa uske achche gyaata se bhi sahaayta lenaa aavyashk hota he. koshrachana ke kaary main drushti bahut vyapak rakhana chahie or vritti madhukaari honi chahie. drushti itani paini or sookshm honi chahie jo sahaj main nir ksheer kaa vivek kar saken or puraani trutiyon, dosha, bhuulon aadi ko dhundkar sahaj main unka sanshodhan tathaa sudhaar kar sake. koshkar main pakshpaat yaa rogadwesh naam ko bhi nahin rahanaa chahie. uskaa ekmaatr uddeshy hona chahie bhashaa tathaa sahitya kii seva. koshon main pradhanta arthon or vivechanon kii hi hoti he, at: unamem kahin vyapti yaa ativyapti nahin rahani chahie. sabhi baaten nappi tuli, maryaadit or yathasadhay sankshipt honi chahie. kosh main adhik se adhik or thos jaankaree kam se kam shabdon main prastut karke hi jaani chahie. phaltu yaa bharti kii baton ke liye kosh main sthaan nahin hota.
 shabdon ke kuch rup to maanak hote hai or bahut se rup sthanik yaa prantiy hote hai. jin sthanik yaa prantiy shabdon ke maanak rup praapt hon, unka sara vivechan unheen maanak shabdon ke antargat rahanaa chahie or unke sthanik yaa prantiy roopon ke aage unke maanak roopon kaa abhidesh maatr hona chahie. isse bahut bada laabh yah hota he ki anya bhashaa-bhashiyon ko sahaj main shabdon ke maanak rup kaa pataa chal jaataa he or bhashaa kaa maanak rup sthir hone main sahaayta milti he-aparichiton ke dwaara bhashaa kaa rup sahasaa bigadane nahin paata. yahi baat aise sanskrit shabdon ke sambandh main bhi honi chahie jiske bahut se paryaay hon. jaise camel, nadi, parvat, samudr aadi. shabdon ke aage unke paryaay dete samay bhi is baat kaa dhyaan rahanaa chahie ki paryaay vahi die jaae jo mul shabd kaa thik aashay yaa maap bataanevaale hon. jin paryaayon ke kaaran kuch bhi bhram utpann ho saktaa ho, un paryaayon kaa aise prasangon main parityag karnaa hi shreyaskar hoga.
 koshkaron ke saamne idhar haal main webster kii new world dictionari ne ek nayaa adarsh rakhaa he jo bahut hi upyogi tathaa upadey hone ke kaaran shabdkoshon ke liye vishesh anukaraniya he. usamen anek shabdon ke antargat unase milte julate paryaayon ke sookshm antar bhi dikhalaae gaye hai, yatha - feare ke antargat dred, friete, elarm, disme, teror or painic ke sookshm antar bhi batala die gaye hai. aisa yah soch kaa kiya gaya he ki koshkar kaa kaam shabdon ke arth batala dene se hi samaapt nahin ho jaataa, varan isse bhi aage badhkar uskaa kaam logon ko shabdon ke thik prayog batalaana hota he. hamaare yahan aise saikadon hajaaron shabd milenge, jinke parsparik sookshm antar batalaaye ja sakate hai or is prakaar jigyaasuon ko shabdon par nae dhang se vichaar karne kaa abhyaas karaayaa ja saktaa he.
 haal ke achche or bade angareji koshon main ek or nai tathaa upyogi paripati chali he jo bhartiya bhashaaon ke koshon ke liye vishesh rup se upyogi ho sakati he. praaia: sabhi bhashaaon main bahut se aise yogic shabd hote hai jo upsarg lagaakar bana liye jate hai. kanishtha se akanishtha, karaniya se akaraniya, apekshit se anpekshit, aavashyak se anaavashyak, mantri se upamantri, samiti se upasmiti, paalan se paripaalan, bhraman se paribhraman, karm se pratikarm, vidhaan se pratividhan aadi. upsargon ke yoga se bananevaale aise shabdon kii sankhya bahut adhik hoti he. aise shabdon do virgon main bante hote hai athwa baante ja sakate hai. ek to aise shabd jinke shabd purv pad tathaa uttar pad mil kar bhi kisi nae yaa vishisht arth se yukt nahin hote or isi liye saadhaaran shabdon ke antargat rahete hai. aise shabdon or unke arthon se kosh kaa kalevar bahut bad jaataa he. is prakaar ke vyarth vistaar se bachane ke liye webster ke nae koshon main yah nai paddati apanaai gai he ki unhen swatantra shabd nahin maanate or isi liye unke arth bhi nahin liye gaye hai. prishth ke ant main ek rekha ke neeche aise shabdon kii suchi maatr de di gai he, yatha-an-dizyrd, an-disterbd, an-free, an-hart, an-invited aadi. haan, inke vipareet duusare varg ke kuch aise shabd avashya hote hai jinamein upsargon ke yoga se kuch nae arth nikalate hai. jaise visheshan rup main akach kaa rup bina balonvala to he hi, par sangya rup main vah ketu grah kaa bhi ek naam he. anagaar kaa arth bina ghar-barwaala to he hi, par sangya rup main vah sanyasi kaa bhi vaachak he. isaliye aise shabd lenaa aavashyak hota he. jin shabdon ke arth purvpad or utaarpad ke yoga se swat: nasht ho jate hon, unhen koshon main arthsahit lenaa vyarth hi samajha jane laga he. at: prishthant main aise shabdon kii suchi maatr de dena yathesht hoga. haan, jin yogic shabdon main donon padon ke yoga se koi nayaa or vishesh arth nikalataa ho, unhen yathasthaan arthsahit lenaa to aavashyak he hi.
 hamaare yahan ke puraane sanskrit koshon kii paddati yah rahi he ki ati, prati sah aadi ke yoga se bananevaale shabd apane purv padwale shabd ke antargat ek hi sheershak main ek saath de die jate he. hindi ke kuch koshon ne bhi is pratha kaa anukaran kiya he. yadhyapi sanskrit vyakaran kii drushti se yah paddati yuktisangat hoti he, phir bhi sanskrit koshon tak main inkaa puraa puraa paalan hota hua nahin dikhaai detaa. isamen sthaan kii kuch bachat avashya hoti he, par asaadhaaran pathakon ke liye shabd dhoondhna bahut kathin ho jaataa he. kabhi kabhi to aise logon ke liye bhi is paddati se shabd dhoondhna kathin hota he jo iske niyamon or siddhanton se bahut kuch parichit hote hai.
 prayek bhashaa main kuch shabd aise hote hai jo alag alag arthon ke vichaar se avyay, kriyavisheshan, visheshan, pratyay sangya aadi bhi hote hai or alag alag mulon se bhi vyutpann hote hen, yatha hindi ko aan shabd sangya bhi he, visheshan bhi or pratyay bhi. apane sangya rup main bhi vah apane kai arthon main kuch alag alag mulon se vyutpann he. aise shabd aadhunik or shreshth angareji koshon main alag or swatantra shabd maane jate hai or unke alag alag sheershak rakhkar unka vivechan kiya jaataa he, yatha-angareji main waayiz visheshan bhi he, sangya bhi or pratyay bhi or teenon roopon main uske sheershak alag alag rakhe gaye hai. yadi bhartiya bhashaaon ke koshon main bhi inkaa anukaran kiya jaay to kai drushtiyon se bahut acha hoga.
 samitiyaan 
