 agradant, jaisaa naam se hi spasht he, ve jantu hai jinke agradant nahin hote. hindi kaa "anagradant' shabd angreji ke identeta kaa samanarthak mana gaya he. angreji ke "identeta' shabd kaa arth he "jantu jinako daant hote hi nahin". angreji kaa identeta naam kuwiyar ne un jarayuj, standhari jantuon ke samudaay ko diya tha jinke saamne ke daant athwa jabade ke daant nahin hote. is samudaay ke antargat dakshin america ke chintkhor, shakhanlabi, varmi or puraani duniya ke ardvark tathaa vajrakit aate hai. inamen vajrakit tathaa cheenteekhor bilkul dantavihin hote hai. anyon main keval saamne ke kartanak danta nahin hote, parantu shesh daant hraas kii avasthaa main, bina dantavalk tathaa mul ke, hote hai or kisi kisi main daanton ke patansheel purvaj paae jate hai.
 standhari praaniyon ke vargeekaran main pehle anagradanton kaa ek varg mana gaya tha or iske teen upvarg the: 
  jinartha, folyndota tathaa taubulidenteta, 
 kintu ab ye teenon upvarg swayan alag varg ban gaye hai. is prakaar identeta varg kaa pruthak astitv villin hokar uparyukt teen virgo main samahit ho gaya he.
 yah praaia: dakshin tathaa madhya amareeki praaniyon kaa samudaay he, yadhyapi iske kuch sadsy uttari america main bhi pravesh kar gaye hai. praroopik amareeki anagradant athwa jinaarthra kii visheshta yah he ki antim prishthiya tathaa sabhi katicaerukaon main atirikt sandhimukhikaaye athwa asaamaanya sandhiyaan pai jaati hai. inamen daant ho bhi sakate hai or nahin bhi. jab hote hai tab kabhi daant baraabar hote hai athwa ek seemaa tak vibhinn hote he. sharir kaa aavaran mote baalo athwa asthil pattiyon kaa rup le letaa he athwa chote yaa bade baalo kaa sanmishran hota he.
 yah varg teen kulon main vibhakt he. inamen pehla he bradpodidi, jiske udhaaharan triangulak shakhalambi tathaa dwngulak shakhalambi hai. doosraa he miramecophegidi, jiske udhaaharan hai brihatkaay cheenteekhor tathaa triangulak cheenteekhor . teesraa he decipodaidi, jiske udhaaharan hai: tessas ke varmi tathaa brihatkaay varmi .
 shakhalambi kaa sir gol or laghu, kaan kaa lor chota, paanv lambey evam patale hote hai. stanpayi jaanwaron main anya kisi bhi samudaay ke ang vrikshavasi jivan ke itane anukool nahin hai jitne shakhalambiyon main. inamen agrapad pashchpadon kii apeksha adhik bade hote hai. anguliyaan lambii, bheetar kii ore mudi hui or ankush sadrush hoti hai, jinase unako vrikshon par chadhane tathaa unki shakhaon ko pakadakar latake rahane main suvidha hoti he. triangulak shakhalambi ke agr tathaa pasch donon hi padon main teen teen anguliyaan hoti hai, kintu dwngulak shakhalambi ke agrapad main do or pashchpad main teen anguliyaan hoti hai. inaki punch praathmik avasthaa main athwa alpaviksit hoti he. inkaa sharir lambey tathaa mote baalo se aachhadit rahata he. ardra jalwaayu ke kaaran inke baalo par ek prakaar kii hari kaai jaisi vastu "alji' utpann hoti he jisase in jaanwaron ke rome hare prathit hote hai. isi se jab ye jaanavar hari hari daaliyon par latake rahete hai tab aisa bhram hota he ki ye us vriksh kii shakha hi hai. us samay dhyaan se dekhne par hi in jantuon kaa alag astitv gyaan hota he.
 yah jantu vrikshon kii shakhaon par lataka hua chalata he. mandagami hone ke kaaran ise angreji main sloth kehete hai .
 shakhalambiyon ke sharir kii lambaai 20 inch se 28 inch tak or punch lagbhag do inch lambii hoti hai. ye apana jivan vrikshon par bitaate hai, bhoomi par utarate nahin; yadi kabhi utarate bhi hai to agrapad tathaa pashchpadon kii lambaai kii asamta ke kaaran badi kathinaayee se chal pate hai. ye bandar kii bhanti uchhalkar ek ped se duusare ped par nahin jate, balki hawa ke jhokon se jhuki daaliyon ko pakadakar jate hai. ye apana jivan nirvaah pattiyon, komal tahaniyon tathaa falon par karte hai. inke agrapad daaliyon ko khinchakar mukh kii pahunch ke bheetar laane main sahaayak hote hai, kintu pattiyon ko mukh main le jane kaa kaam nahin lete hai. ye nishichar, shant prakruti ke, anakraamak evam ekantavasi hote hai. inaki maadaa ek baar main praaia: ek hi baccha janati he.
 yah miramecophegidi kul kaa sadsy he. iskaa thuthan nukila hota he, jiske chor par chhidr ke saamaan ek mukhadwar hota he. aankhe choti tathaa kaan kaa lor kisi main chota or kisi main bada hota he. prayek agrapad main paanch anguliyaan hoti hai. inamen teesri angulii main praaia: bada, muda hua or nukila nakh hota he, jisase haath kaaryaksham tathaa nipun khodanevaala avyav siddh hota he. pashchpadon main chaar paanch choti badi anguliyaan hoti hai, jisamen saadhaaran aakaar ke nakh hote hai. agrapad kii anguliyaan bheetar kii ore mudi hoti hai, jisase chalate samay sharir kaa bhaar agrapad kii duusari, teesri tathaa chauthi anguliyon kii upree sataha par tathaa paanchavin kii chor kii ek gaddi par or pashchpadon ke puure panjon par padataa he. sabhi cheenteekhoron main punch bahut lambii hoti he. kisi kisi kii punch parigrahi hoti he. sharir lambey baalo se aachhadit hota he. dwngulak cheenteekhor main thuthan chota hota he or agrapad main chaar anguliyaan hoti hai jinamein keval duusari tathaa teesri main hi nakh hote hai. teesri kaa nakh bada hota hai jo shakhalambi ke pair kii bhanti ankush sadrunsh hoti hai.
 cheenteekhor chuuhe kii naap se lekar do foot kii oonchaai tak ke hote hai or dakshin tathaa madhya america main nadi kinare tathaa nam sthanon main paae jate hai. inkaa mukhya bhojan dimak he. ye varmi kii bhanti maand banaakar nahin rahete. ye swayan kisi par akraman nahin karte, kintu akraman kiye jane par apni raksha nakhon dwaara karte hai. maadaa ek baar main ek hi baccha detii he.
 yah decipodaidi kul kaa sadsy he. iskaa sara sharir haddi kii choti pattiyon se dhakaa rahata he isi se ise varmi kehete hai . iskaa sir chota, chaudaa tathaa dabaa hua hota he. prayek agrapad main teen se paanch tak anguliyaan hoti hai or inamen pusht nakh hote hai, jo ek prakaar ke khodne vaale hathiyaar kaa kaam dete hai. pashchpad main sadaa paanch choti choti nakhyukt anguliyaan hoti hai. punch praaia: bhalee bhanti viksit hoti he. varmi kasharir asthil twajeey pattiyon se dhakaa rahata he. ye pattiyaan sharir ke liye kavach kaa kaam karti he. varmi main ansafalakeey dhaal ghani sanyukt pattiyon kii bani hoti he or sharir kaa agrabhag pattiyon se dhakaa hota he. iske baad anuprastha dhaariyaan hoti hai, jinke bich bich main romayukt twachaa hoti he. pichley bhaag main ek pashchshroni dhaal hoti he. toliputus jinas main ye dhaariyaan chalyman hoti hai, jisase yah jaanavar apane sharir ko lapetakar gend jaisaa bana letaa he. punch bhi asthil pattiyon ke chhallon se dhaki hoti he or isi prakaar kii pattiyaan sir kii bhi raksha karti hai.
 varmi lambaai main chah inch se lekar teen foot tak hote hai. ye sarvabhakshi hote hai. jad, mul, keede, patange, chhipakliyaan tathaa mrit pashuon kaa maance ityadi sab kuch inkaa bhojya he. yah jeev adhiktar nishichar hota he. kabhi kabhi din main bhi dikhaai padataa he. yah anakraamak hota he or anya jantuon ko haani nahin pahunchaata; yahan tak ki yadi pakad liya jaay to swatantra hone ke liye praytn bhi nahin karata. isaki raksha kaa ekmaatr saadhan bhoomi khodakar chhip janaa he. pair chote hote he, phir bhi yah badi teji se daudta he. yah khule maidaanon yaa jangalon main rahata he.
 is varg ke antargat aanevaale praaniyon kii pramukh visheshta yah he ki unke sir, dhad tathaa punch shrungashalkon se dhake hote hai. shalkon ke bich main yatra tatra bal paae jate hai. daant bilkul hi nahin hote. jagal chaap tathaa akshak bhi nahin hote. khopadi lambii or belanaakaar hoti he. netraguhiy tathaa shankhak khaaton ke kuch vibhaajan nahin hota. jeebh bahut lambii hoti he.
 is varg ke udhaaharan asia tathaa africa ke vajrakit athwa pangolin hai. is varg main keval ek jati menis he. is jati ke antargat saat upjatiyaan hai, jinamein se teen upjatiyaan banarohu, pahari vajrakit athwa lor dhari vajrakit tathaa malayi vajrakit bharat main paae jate hai.
 banarohu himalay pradesh ko chhodkar shesh bharat tathaa srilanka main paaya jaataa he. bharat ke vibhinn pradashon main inke vibhinn naam hai: vajrakit, vajrakapata, salsaalu, kauli maa, banarohu, khetamacha, ityadi. lordhari vajrakit sikkam or nepal ke purv himalay kii saadhaaran unchaai main, assam or uttari bhaagon kii pahadiyon se lekar karenni, dakshin china, hanaan tathaa formosa main paaya jaataa he. malaya kaa vajrakit malaya ke purvavarti deshon se lekar cilabies tak, cochin china, cambodia ke dakshin, silahat or tipra ke pashchim main paaya jaataa he.
 sabhi vajrakit dantavihin hote hai or anya stanadhariyon se bhinn, badi chhipakali kii bhanti dikhaai dete hai. lagbhag ye sabhi bina kaanavaale tathaa lambii poonchawaale hote hai. punch jad main moti hoti he. keval pet tathaa shakhangon ke atirikt sampurna sharir shalkon se aachhadit hota he. shalkon ke bich bich main kuch mote bal bhi hote hai. punch kaa tal bhaag bhi shalkon se dhakaa hota he. sir chota or nukila, thuthun sankeern tathaa mukhawiver chota hota he. jihva lambii, dur tak baahar nikalanevaali tathaa krimi sadrush hoti he. amashay chidiyon ke peshni bhanti peshiy hota he. shakhang chote tathaa pusht hote hai. prayek pair main paanch anguliyaan hoti hai, jinamein pusht nakh lage hote hai. agrapadon ke nakh pashchpadon kii apeksha bade hote hai. sabhi padon ke madhya nakh bahut bade hote hai. agrapadon ke nakh vishesh rup se mitti khodne ke upyukt bane hote hai. chalane se unki nok kunthit na ho jaay, isliye ve bheetar kii ore mude hote hai. unki upree sataha hi dharaatal ko sparsh karti he, kyonki ye jantu hatheli ke bal nahin chalate, balki chalate samay sharir kaa bhaar chauthi tathaa paanchavin anguliyon kii bahya tathaa upree sataha par daalate hai. pashchpad saadhaaran: panje ke bal chalanevaale hote hai. chalate samay ye jaanavar talave ke bal pag rakhte hai or us samay inaki peeth dhanushakar ho jaati he.
 jab kabhi vajrakit par kisi prakaar kaa akraman hota he to vah apane sharir ko lapetakar gend ke aakaar kaa ho jaataa he or sharir par lage, ek ke upar ek chadhe shalkon ke kor akraman se raksha karne tathaa swayan prahaar karne ke kaam aate hai. yah jeev mand gati se kintu paripusht maand nirmit karata he. chintiyon tathaa dimakon ke gharon ko khodakar yah apni laar se tar, chikani, lasili or badi jeebh kii sahaayta se un kshudra jantuon ko kha jaataa he. vajrakit ke amashyon main praaia: pathar ke tukade paae gaye hai. ye pathar yaa to chidiyonki bhanti pachan ke hetu nigle jate hai athwa kitbhojan ke saath sanyogvash nigal liye jate hai. niyamat: vajrakit nishichar hota he or din main yaa to chattaanon kii daraaron main athwa swayannirmit maandon main chipa rahata he. yah ekapatnidhari hota he. or isaki maadaa ek baar main keval ek yaa do bachche hi paidaa karti he.
 vajrakit ko karawas bhi paala ja saktaa he or yah sheeghra paaltu bhi ho jaataa he, kintu ise bhojan khilaanaa kathin hota he. isamen apane sharir ko jhukaa rakhkar pichley pairon par khadey hone kii vicitra aadat hoti he.
 is varg ke antargat dakshin africa kaa bhushookar aata he. bhushookar kaa sharir moti khaal se dhakaa hota he, parantu sir or thuthan is prakaar mili hote hai ki pataa nahin chalata, kahan sir kaa ant or thuthan kaa anrabh he. mukh chota or jeebh lambii hoti he. mukh main khunti ke samaan chaar yaa paanch daant hote hai, jinaki banaavat vicitra hoti he. daanton main dantavalak nahin hota, sowadentine hota he, jis par ek prakaar ke cement kaa aavaran hota he. basodentine kii majjaguha nalikaon dwaara chhidrit hoti he, jiske kaaran is varg kaa naam naleedaar dantadhari padaa he.
 bhushookar ke agrapad chote tathaa majboot hote hai or prayek main chaar anguliyaan hoti hai. chalate samay inaki hatheliyaan or pair ke talave prithvi ko sparsh karte hai. pashchpadon main paanch anguliyaan hoti hai. lambaai main ye jeev chah foot tak pahunch jate hai.
