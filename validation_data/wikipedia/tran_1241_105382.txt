 vaidic dharmapar ek shrenee kaa bhaag
 moksh
 dhyaan yoga 
 
 hindu dharm ek dharm he jiske anuyaayi adhikanshtah bharat ,nepal or morishas main bahumat main hai. ise vishwa kaa pracheenatam dharm kaha jaataa he. ise 'vaidic sanathan varnashram dharm' bhi kehete hai jiskaa arth he ki isaki utpatti maanav kii utpatti se bhi pehle se he. vidwaan log hindu dharm ko bharat kii vibhinn samskritiyon evam paramparaon kaa sammishran maanate hai jiskaa koi sansthaapak nahin he.
 yah dharm apane andar kai alag-alag upasna paddatiyaan, mat, sampradaay or darshan samete hue hai. anuyaayiyon kii sankhya ke aadhaar par ye vishwa kaa teesraa sabase bada dharm he. sankhya ke aadhaar par iske adhiktar upaask bharat main hai or pratishat ke aadhaar par nepal main hai. haalaanki isamen kai devi-devataaon kii puja kii jaati he, lekin vastav main yah akeshwarwadi dharm he.
 ise sanathan dharm athwa vaidic dharm bhi kehete hai. indonesia main is dharm kaa aupchaarik naam "hindu aagam" he. hindu keval ek dharm yaa sampradaay hi nahin he apitu jivan jeene kii ek paddati he.
 sanathan dharm prithvi ke sabase pracheen dharmon main se ek he; haalaanki iske itihaas ke bare main anek vidwaanon ke anek mat hai. aadhunik itihaaskaar hadappa, mehrgarh aadi puratathvik anveshanon ke aadhaar par is dharm kaa itihaas kuch hazaar varsh purana maanate hai. jahaan bharat kii sindhu ghati sabhyataa main hindu dharm ke kai chihn milte hai. inamen ek agyaat matrudevi kii murtiyan, bhagwaan shiv pashupati jaise devtaa kii mudraayen, shivlinga, pipal kii puja, ityadi pramukh hai. itihaaskaaron ke ek drushtikon ke anusaar is sabhyataa ke ant ke dauraan madhya asia se ek anya jati kaa aagaman hua, jo swayan ko arya kehete the or sanskrit naam kii ek hind europea bhashaa bolte the. ek anya drushtikon ke anusaar sindhu ghati sabhyataa ke log swayan hi arya the or unka moolsthaan bharat hi tha.
 aaryon kii sabhyataa ko vaidic sabhyataa kehete hai. pehle drushtikon ke anusaar lagbhag 1700 isa purv main arya afghanistan, kashmir, punjab or haryana main bas gaye. tabhi se wo log apane devataaon ko prasann karne ke liye vaidic sanskrit main mantra rachane lage. pehle chaar veda rache gaye, jinamein rugveda pratham tha. uske baad upanishad jaise granth aae. hindu manyata ke anusaar veda, upanishad aadi granth anadi, nity hai, ishwar kii krupa se alag-alag mantradrashtaa rishiyon ko alag-alag granthon kaa gyaan praapt hua jinhone phir unhen lipibaddh kiya. buddha or dharmon ke alag ho jane ke baad vaidic dharm main kaafii parivartan aayaa. naye devtaa or naye darshan ubhare. is tarah aadhunik hindu dharm kaa janm hua.
 duusare drushtikon ke anusaar hindu dharm kaa mul kadaachit sindhu saraswati parampara se bhi pehle kii bhartiya parampara main he.
 bharatvarsh ko pracheen rishiyon ne "hindusthan" naam diya tha, jiskaa apbhransh "hindustan" he. "brihaspati aagam" ke anusaar:
 "hindu" shabd "sindhu" se bana mana jaataa he. sanskrit main sindhu shabd ke do mukhya arth hai - pehla, sindhu nadi jo maansarovar ke paas se nikal kar laddakh or pakistan se bahati hui samudr main milti he, doosraa - koi samudr yaa jalarashi. rugveda kii nadistuti ke anusaar ve saat nadiyaan thim : sindhu, saraswati, vitasta, shutudri, vipasha, parushini or askini . ek anya vichaar ke anusaar himalay ke pratham akshar "hi" evam indu kaa antim akshar "ndu", in donon aksharon ko milakar shabd bana "hindu" or yah bhu-bhaag hindusthan kahalaaya. hindu shabd us samay dharm ke bajaay rashtriyata ke rup main prayukt hota tha. chunki us samay bharat main keval vaidic dharm ko hi maanane vaale log the, balki tab tak anya kisi dharm kaa udai nahin hua tha isliye "hindu" shabd sabhi bharatiyon ke liye prayukt hota tha. bharat main keval vaidic dharmavalambiyon ke basane ke kaaran kaalaantar main videshiyon ne is shabd ko dharm ke sandarbh main prayog karnaa shuru kar diya.
 aam taur par hindu shabd ko anek vishleshkon ne videshiyon dwaara diya gaya shabd mana he. is dharna ke anusaar hindu ek farsi shabd he. hindu dharm ko sanathan dharm yaa vaidic sanathan varnashram dharm bhi kaha jaataa he. rugveda main sapt sindhu kaa ullekh miltaa he - wo bhoomi jahaan arya sabase pehle based the. bhashavidon ke anusaar hind arya bhashaaon kii "s" dhwani irani bhashaaon kii "h" dhwani main badal jaati he. isliye sapt sindhu avestan bhashaa main jaakar haft hindu main parivartit ho gaya . iske baad iraniyon ne sindhu nadi ke purv main rahane waalon ko hindu naam diya. jab arab se muslim hamalavar bharat main aae, to unhone bharat ke mul dharmavalambiyon ko hindu kahana shuru kar diya. chaaron vedon main, puraanon main, mahabharat main, smritiyon main is dharm ko hindu dharm nahin kaha he, vaidic sanathan varnashram dharm kaha he.
 hindu dharm main koi ek akele siddhanton kaa samooh nahin he jise sabhi hinduon ko maananaa zaruri he. ye to dharm se zyaada ek jivan kaa maarg he. hinduon kaa koi kendriya carch yaa dharmsanghathan nahin he or na hi koi "pope". iske antargat kai mat or sampradaay aate hai or sabhi ko baraabar shraddha di jaati he. dharmagranth bhi kai hai. fir bhi, wo mukhya siddhanth, jo zyaadaatar hindu maanate hai, in sab main vishwaas: dharm, karm, punarjanm kaa sansaarik chakra, moksh or beshak, ishwar. hindu dharm swarg or narak ko asthaayee maanata he. hindu dharm ke anusaar sansar ke sabhi praaniyon main aatma hoti he. manushya hi aisa praani he jo is lok main paap or punya, dono karm bhoga saktaa he or moksh praapt kar saktaa he. hindu dharm main chaar mukhya sampradaay hai : vaishnav, shaiva, shakt or smart . lekin zyaadaatar hindu swayan ko kisi bhi sampradaay main vargeekrut nahin karte hai. prachinkaal or madhyakaal main shaiva, shakt or vaishnav aapas main ladate rahete the. jinhen madhyakaal ke santon ne samanvit karne kii safal koshish kii or sabhi sampradaayon ko paraspar ashrith bataaya.
 sankshep main, hindutv ke pramukh tatva nimnlikhit hai-hindu-dharm	hindu-koun?--		goshu bhakthirbhavedyasya pranave c drudha matih.		punarjanmani vishwaasah sa vai hinduriti smritah..arthath-- gomata main jisaki bhakthi ho, pranav jiskaa poojya mantra ho, punarjanm main jiskaa vishwaas ho--vahi hindu he.	merutantra 33 prakaran ke anusaar ' hinan doodhyati sa hindu ' arthath jo hin ko dooshit samajhataa he vah hindu he. lokmaanya tilak ke anusaar-		asindhoh sindhuparyanta yasya bharatbhumika.		pitrubhuh punyabhushchaev sa vai hinduriti smritah..	arthath- sindhu nadi ke udgam-sthaan se lekar sindhu tak sampoorn bharat bhoomi jisaki pitrubhu tathaa punyabhu he, vah hindu kehalaata he. hindu shabd multah farsi he iskaa arth un bharatiyon se he jo bharatvarsh ke pracheen granthon, vedon, puraanon main varnit bharatvarsh kii seemaa ke mul evam paidaayasi pracheen nivasee hai. kalika puraana, medni kosh aadi ke aadhaar par vartmaan hindu laa ke moolbhoot aadhaaron ke anusaar vedpratipaadit varnashram reeti se vaidic dharm main vishwaas rakhane vaala hindu he. yadhyapi kuch log kai samskruti ke mishrit rup ko hi bhartiya samskruti maanate he, jabaki aisa nahin he. jis samskruti yaa dharm kii utpatti evam vikaas bharat bhoomi par nahin hua he, vah dharm yaa samskruti bhartiya kaise ho sakati he.
 hindu dharm ke siddhanth ke kuch mukhya bindu:
 hindu dharmagranth upanishdon ke anusaar brahm hi param tatva he . wo hi jagat kaa saar he, jagat kii aatma he. wo vishwa kaa aadhaar he. usee se vishwa kii utpatti hoti he or vishwa nasht hone par usee main villin ho jaataa he. brahm ek or sirf ek hi he. wo vishwathit bhi he or vishwa ke pare bhi. vahi param satya, sarvashaktimaan or sarvajna he. wo kalathit, nity or shaashvat he. vahi param gyaan he. brahm ke do rup hai : parabrahm or aparabrahm. parabrahm aseem, anant or rup-sharir viheen he. wo sabhi gunon se bhi pare he, par usamen anant satya, anant chit or anant anand he. brahm kii puja nahin kii jaati he, kyonki wo puja se pare or anirvachaneey he. uskaa dhyaan kiya jaataa he. pranav  brahmavakya he, jise sabhi hindu param pavitra shabd maanate hai. hindu yah maanate hai ki om kii dhwani puure brahmand main gunj rahi he. dhyaan main gahare utarane par yah sunai detaa he. brahm kii pariklpana veydant darshan kaa kendriya stambh he or hindu dharm kii vishwa ko anupam dein he.
 brahm or ishwar main kya sambandh he, isamen hindu darshanon kii soch alag alag he. advait veydant ke anusaar jab maanav brahm ko apane man se jaanane kii koshish karata he, tab brahm ishwar ho jaataa he, kyonki maanav maaya naam kii ek jaadui shakti ke vash main rahata he. arthath jab maaya ke aaine main brahm kii chaaya padati he, to brahm kaa pratibimb hamen ishwar ke rup main dikhaayi padataa he. ishwar apni isi jaadui shakti "maaya" se vishwa kii sristi karata he or us par shashan karata he. is sthiti main haalaanki ishwar ek nakaaratmak shakti ke saath he, lekin maaya usapar apana kuprabhav nahin daal paati he, jaise ek jaadugar apane hi jaadu se achanmbhit nahin hota he. maaya ishwar kii daasi he, parantu ham jeevon kii swamini he. vaise to ishwar rupahin he, par maaya kii vajah se wo hamen kai devataaon ke rup main prathit ho saktaa he. iske vipareet vaishnav maton or darshanon main mana jaataa he ki ishwar or brahm main koi fark nahin he--or vishnu hi ishwar hai. nyaay, vaisheshik or yoga darshanon ke anusaar ishwar ek param or sarvocch aatma he, jo chaitanya se yukt he or vishwa kaa sristaa or shaasha he.
 jo bhi ho, baaki baaten sabhi hindu maanate hai : ishwar ek or keval ek he. wo vishwavyaapee or vishwathit dono he. beshak, ishwar sagun he. wo swayambhu or vishwa kaa kaaran he. wo puja or upasna kaa vishay he. wo purna, anant, sanathan, sarvajna, sarvashaktimaan or sarvyaapee he. wo raag-dwesh se pare he, par apane bhakton se prem karata he or unpar krupa karata he. uski ichha ke bina is duniya main ek patta bhi nahin hill saktaa. wo vishwa kii naitik vyavastha ko kaayam rakhata he or jeevon ko unke karmon ke anusaar sukh-dukh pradaan karata he. shrimadbhagavadgita ke anusaar vishwa main naitik patan hone par wo samay-samay par dharti par avatar rup le kar aata he. ishwar ke anya naam hai : parameshwar, paramatma, vidhaataa, bhagwaan . isi ishwar ko musalman allaah, khuda, isai god or yahudee yahveh kehete hai.
 hindu dharm main kai devtaa hai, jinako angrezi main galat rup se "Gods" kaha jaataa he. ye devtaa koun hai, is bare main teen mat ho sakate hai :
 ek baat or kahi ja sakati he ki zyaadaatar vaishnav or shaiva darshan pehle do vichaaron ko sammilit rup se maanate hai. jaise, krishna ko parameshwar mana jaataa he jinke adheen baaki sabhi devi-devtaa hai or saath hi saath, sabhi devi-devataaon ko krishna kaa hi rup mana jaataa he. tisare mat ko dharmagranth manyata nahin dete.
 jo bhi soch ho, ye devtaa rang-birangi hindu samskruti ke abhinn ang hai. vaidic kaal ke mukhya dev the-- indra, agni, som, varun, rudra, vishnu, prajapati, savita or deviyaan-- saraswati, usha, prithvi, ityadi . baad ke hindu dharm main naye devi devtaa aaye -- ganesh, ram, krishna, hanuman, kartikeya, surya-chandra or grah or deviyaan jaise-- durga, parvati, lakshmi, sheetala, sita, kaali, ityadi. ye sabhi devtaa puraanon main ullikhit hai or unki kul sankhya 33 koti bataayi jaati he. puraanon ke anusaar brahma, vishnu or shiv saadhaaran dev nahin, balki mahadev hai or trimurti ke sadsy hai.in sabake alaava hindu dharm main gaay ko bhi mata ke rup main puja jaataa he. yah mana jaataa he ki gaay main sampoorn 33 koti devi devtaa vaas karte hai.
 hindu dharm manyataon main paanch pramukh devtaa poojaneey he. ye ek ishwar ke hi alag-alag rup or shaktiyaan hai. 
 devataaon ke guru brihaspati maane gaye hai. puranic manyataon ke anusaar ve maharishi angira ke putr the. bhagwaan shiv ke kathin tap se unhone devguru kaa pad paaya. unhone apane gyaan bal va mantra shaktiyon se devataaon kii raksha kii. shiv krupa se ye guru grah ke rup main bhi poojaneey hai. guuruuvaar, guru brihaspatidev kii upasna kaa vishesh din he.
 daanvon ke guru shukracharya maane jate hai. brahmadev ke putr maharishi bhrigu inke pita the. shukracharya ne hi shiv kii kathor tapasya kar mrit sanjivani vidya praapt kii, jisase vah mrit sharir main phir se praan phoonk dete the. brahmadev kii krupa se yah shukr grah ke rup main poojaneey hai. shuukravaar shukr dev kii upasna kaa hi vishesh din he.
 hindu dharm ke anusaar har chetan praani main ek abhautik aatma hoti he, jo sanathan, avyakt, aprameya or vikaar rahit he. hindu dharm ke mutabik manushya main hi nahin, balki har pashu or ped-paudhe, yani ki har jeev main aatma hoti he. bhagavadgita main bhagwaan shrikrishna dwaara aatma ke lakshan is prakaar bataae gaye hai:
 
 kisi bhi janm main apni azaadi se kiye gayi karmon ke mutabik aatma aglaa sharir dhaaran karti he. janm-maran ke chakra main aatma swayan nirlypt rahte hue aglaa sharir dhaaran karti he. achche karmfal ke prabhaav se manushya kuleen ghar athwa yoni main janm le saktaa he jabaki bure karm karne par nikrusht yoni main janm lenaa padataa he. janm maran kaa sansaarik chakra tabhi khatm hota he jab vyakti ko moksh miltaa he. uske baad aatma apane vaastavik sat-chit-anand swabhaav ko sadaa ke liye paa leti he. maanav yoni hi akelaa aisa janm he jisamen manushya ke karm, paap or punyamay fal dete hai or sukarm ke dwaara moksh kii prapti mumkin he. aatma or punarjanm ke prati yahi dharanaayen buddha dharm or sikh dharm kaa bhi aadhaar he.
 hindu dharm ke pavitra granthon ko do bhaagon main baanta gaya he- shruti or smriti. shruti hindu dharm ke sarvocch granth hai, jo purnat: aparivartaneey hai, arthath kisi bhi yug main iname koi badlaav nahin kiya ja saktaa. smriti granthon main desh-kalanusaar badlaav ho saktaa he. shruti ke antargat veda : rugveda, samaveda, yajurveda or atharvaveda brahm sutara va upanishad aate hai. veda shruti isaliye kahe jate hai kyonki hinduon kaa maananaa he ki in vedon ko paramatma ne rishiyon ko sunaaya tha, jab ve gahare dhyaan main the. vedon ko shravan parampara ke anusaar guru dwaara shishyon ko diya jaataa tha. har veda main chaar bhaag hai- samhita—mantra bhaag, brahman-granth—gadhy bhaag, jisamen karmkand samajhaaye gayi hai, aaranyak—inamen anya good baaten samajhaai gayi hai, upanishad—inamen brahm, aatma or inke sambandh ke bare main vivechna kii gayi he. agar shruti or smriti main koi vivaad hota he to shruti hi maanya hogi. shruti ko chhodkar anya sabhi hindu dharmagranth smriti kahe jate hai, kyonki inamen wo kahaniyaan hai jinako logon ne peedi dar peedi yaad kiya or baad main likhaa. sabhi smriti granth vedon kii prashansa karte hai. inako vedon se nichalaa str praapt he, par ye zyaada aasaan hai or adhikansh hinduon dwaara padhe jate hai . pramukh smriti granth hai:- itihaas--ramayana or mahabharat, bhagavad gita, puraana--, manusmriti, dharamshastra or dharmasutra, aagam shaastra. bhartiya darshan ke 6 pramukh ang hai- sankhya darshan, yoga, nyaay, vaisheshik, mimasaa or veydant.
 hindu dharmagranthon ke mutabik devtaa dharm ke to daanav adharm ke pratik hai. lekin kya aap jaanate hai ki puranic manyataon main dev-daanvon ko ek hi pita, kintu alag-alag maataaon kii santan bataaya gaya he. iske mutabik dev-daanvon ke pita rishi kashyap hai. vahiin, devataaon kii mata kaa naam aditi or daanvon kii mata kaa naam diti he.
 vishwa main adhiktam hindu jansankhya vaale 20 raashtra
 pracheen kaal main arya log vaidic mantron or agni-yajna se kai devataaon kii puja karte the. arya devataaon kii koi murti yaa mandir nahin banaate the. pramukh arya devtaa the : devraj indra, agni, som or varun. unke liye vaidic mantra padhe jate the or agni main ghi, doodh, dahi, jau, ityagi kii aahuti di jaati thi. prajapati brahma, vishnu or shiv kaa us samay kam hi ullekh miltaa he.
 bharat ek vishaal desh he, lekin uski vishalata or mahanata ko ham tab tak nahin jaan sakate, jab tak ki use dekhen nahin. is ore vaise anek mahapurushon kaa dhyaan gaya, lekin aaj se baarah sau varsh pehle aadiguru shankaracharya ne iske liye ek bahut hi mahatvapurn kaary kiya. unhonen chaaron dishaao main bharat ke chhoron par, chaar peeth sthapit uttar main badrinath ke nikat jyotipeeth, dakshin main rameshwaram ke nikat shringery peeth, purv main jagannathpuri main govardhan peeth or pashchim main dwarikapith. tirthon ke prati hamaare deshavaasiyon main badi bhakthi bhaavana he. isliye shankaracharya ne in pitho kii sthapana karke deshavaasiyon ko puure bharat ke darshan karne kaa sahaj avasar de diya. ye chaaron tirth chaar dham kehalaate he. logon kii manyata he ki jo in chaaron dham kii yatra kar letaa he, uskaa jivan dhanya ho jaataa he.
 zyaadaatar hindu bhagwaan kii murtiyon dwaara puja karte hai. unke liye murti ek aasaan sa saadhan he, jisamen ki ek hi niraakaar ishwar ko kisi bhi manachaahe sundar rup main dekha ja saktaa he. hindu log vastav main pathar or lohe kii puja nahin karte, jaisaa ki kuch log samajhate hai. murtiyan hinduon ke liye ishwar kii bhakthi karne ke liye ek saadhan maatr hai.
 hinduon ke upasna sthalon ko mandir kehete hai. pracheen vaidic kaal main mandir nahin hote the. tab upasna agni ke sthaan par hoti thi jisamen ek sone kii murti ishwar ke pratik ke rup main sthapit kii jaati thi. ek najariye ke mutabik buddha or jain dharmon dwaara buddha or mahavir kii murtiyon or mandiron dwaara puja karne kii vajah se hindu bhi unase prabhavit hokar mandir banane lage. har mandir main ek yaa adhik devataaon kii upasna hoti he. garbhagrih main ishtdev kii murti pratishthit hoti he. mandir pracheen or madhyayugin bhartiya kala ke shreshthatam pratik hai. kai mandiron main har saal lakhon tirthayatri aate hai.
 adhikansh hindu chaar shankaraachaaryon ko hindu dharm ke sarvocch dharmaguru maanate hai.
 navvarsh - dwadashmasai: sanvatsar:.' aisa veda vachan he, isliye yah jagatmanya hua. sarv varshaarambhon main adhik yogya prarambhdin caitra shukla pratipada he. ise puure bharat main alag-alag naam se sabhi hindu dhooma-dham se manaate hai. yadhyapi prachinkalme maghashukla pratipadaase shishir rutvarambh uttarayanarmbh or navvarshambh tinun ek saath mana jaataa tha.
 hindu dharm main suryopasna ke liye prasiddh parv he chhath. mulat: surya shashthee vrath hone ke kaaran ise chhath kaha gaya he. yah parv varsh main do baar manaaya jaataa he, kintu kaal kram main ab yah bihar, purvi uttar pradesh vaasiyon tak hi simit rah gaya he.
 asina shukla pratipada se navaratritsav aarambh hota he. navaratritsav main ghatsthapana karte hai. akhand deep ke madhyam se nau din shri durgadevi kii puja arthath navaratritsav manaaya jaataa he.
 shravan krishna ashtami par janmashtami kaa utsav manaaya jaataa he. is tithi main din bhar upwas kar raatri baarah baje paalane main balak shrikrishna kaa janmotsav manaaya jaataa he, uske uparaant prasad lekar upwas kholte hai, athwa agle din praat: dahi-kalakand kaa prasad lekar upwas kholte hai.
 asina shukla dashami ko vijayadashami kaa tyohaar manaaya jaataa he. dashahara ke pehle nau dinon main dason dishaaen devi kii shakti se prabhasith hoti hai, va un par niyantran praapt hota he, dason dishaaompar vijay praapt hui hoti he. isi din ram ne ravan par vijay praapt kii thi.
 kisi bhi hindu kaa shaakaahaari hona aavashyak nahin he haalanki shaakaahaar ko satvik aahaar mana jaataa he. aavashyaktaa se adhik tala bhunaa shaakaahaar grahan karnaa bhi rajsik mana gaya he. maansaahaar ko isaliye acha nahin mana jaataa, kyonki maance pashuon kii hatya se miltaa he, at: tamsik padaarth he. vaidic kaal main pashuon kaa maance khaane kii anumati nahin thi, ek surveykshan ke anusaar aajkal lagbhag 70% hindu, adhiktar brahman va gujarati or marwari hindu parmparik rup se shaakaahaari hai. ve gomance bhi kabhi nahin khate, kyonki gaay ko hindu dharm main mata samaan mana gaya he. kuch hindu mandiron main pashubali chadhati he, par aajkal yah pratha hinduon dwaara hi nindit kiye jane se samaptpraaya: he.
 pracheen hindu vyavastha main varna vyavastha or jati kaa vishesh mahatv tha. chaar pramukh varna the - brahman, kshatriya, vaisya, shudra. pehle yah vyavastha karm pradhan thi. agar koi sena main kaam karata tha to vah kshatriya ho jaataa tha chaahe uskaa janm kisi bhi jati main hua ho. lekin aaj ke samay main aisa nahin he
 vaishnav dharmavalambee or adhiktar hindu bhagwaan vishnu ke 10 avatar maanate hai:- matsay, kurm, varah, vaaman, narsingh, parashuram, ram, krishna, buddha or kalki
 hindu athwa sanathan · buddha · sikh · jain · islam · anya
