 shribhatta kii nimbark sampradaay ke pramukh kaviyon main gananaa kii jaati he.
 maadhurya ke sachche upaask shribhatta keshav kashmiri ke shishy the.granth "yugal shatak " kaa rachana kaal nimna dohe main diya he ;
 nain 2 vaan 5 ram 3 shashi 1 ulataa karne par 1352 teraa sau vaavan hota he. yah shriyugal shatak kaa rachana kaal he .
 nimbark sampradaay ke vidwaanon ke anusaar shri bhatta ji ne bahut dohe likhe the,jinamein se kuch hi yugal shatak ke rup main avshisht rah gayi hai.
 shribhatta ji ke upasya vrindavipin vilaasi radha or krishna hai. ye sadaa prem main matt ho vividh kunjon main apni lilaon kaa prasar karte hai. bhatta ji kii yah jodi sanathan ,ekares -viharan -parayan ,avichal ,nity -kishor-vayas or sushamaa kaa aagaar he. prastut udhaaharan main :
 radha or krishna sadaa vihaar main leen rahete hai. kintu inkaa yah nity vihaar kandarpa kii krida nahin he. vihaar main krida kaa mul prerak tatv prem he na ki kaam. isi kaaran nity-vihaar ke dhyaan maatr se bhakt ko madhur ras kii anubhuti ho jaati he. atah bhatta ji sadaa radha-krishna ke is vihaar ke darshan karnaa chaahate hai or yahi unki upasna he. ve kehete hai :
 yugal kishor kii van-vihaar ,jal-vihaar ,bhojan,hindola,maan,surat aadi sabhi lilaayen samaan rup se anand  mulak hai. atah bhatta ji ne sabhi kaa saras dhang se varnan kiya he. yamuna kinare hindola jhulate hue radha-krishna kaa yah varnan bahut sundar he. isamen jhulan ke saath tadnukool prakruti kaa bhi uddipan ke rup main varnan kiya gaya he. :hindore jhulat piy pyaari. 
 isi prakaar varsha main bheegate hue radha-krishna kaa yah varnan manohari he. yahan bhav kii sundarata ke atirikt bhashaa kii sarasata ,spashtataa or pranjalata bhi darshneey he ;bheenjat kunjan te dou aavat. 
