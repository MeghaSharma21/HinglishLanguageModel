 coffee â€” ek lokapriy peya padaarth he, jo coffee ke ped ke bhune hue bijon se banaaya jaataa he. coffee main caffin hone ke kaaran vah halke uddipak sa prabhaav daalati he. iske vishay main vaigyanikon kaa koi nishchit mat nahin hai. jahaan ek ore kaha jaataa he ki coffee se shukranuon kii sakriyata badhati he vahiin duusari ore kuch adhyayanon main yah bhi pataa chalaa he ki adhik coffee pine se matibhram bhi ho saktaa he.
 
 yah mana jaataa he ki coffee kaa paudha sabase pehle 600 isvi main ithiopia ke kapha praant main khoja gaya tha. ek dantakatha ke anusaar ek alsabhari dopaher ko yah niraala paudha kaldi naamak ithiopian gadriye kii nazar main tab aayaa, jab usne apane pashuon ke vyavhaar main achaanak chusti or furti dekhi. sari bheden ek paudhe ke gahare laal rang ke bijon ko char rahi thim, jiske baad ve pehle se zyaada urjavan or aanandit lag raheen thim. kaldi ne swayan bhi kuch beej khaakar dekhe or jald hi use bhi apni bhedon kii tarah apane bheetar ek urja or shakti kaa anubhav hua.
 coffee kai prakaar kii hoti he. aspreso- jise ise banane ke liye, kadak blike coffee ko ek aspreso mashin main bhaap ko gahare-sinke hue tej gandh vaale coffee ke daanon ke bich se nikaalkar taiyaar kiya jaataa he. isaki sataha par sunahare-bhure kriim ke hote hai. capechino- garam doodh or doodh kii kriim kii samaan maatra se milakar banati he. kaife latte kaifai latte main ek bhaag aspreso kaa ek shot or teen bhaag garm doodh hota he. italvi main latte kaa arth doodh hota he. jiske kaaran iskaa yah naam padaa he. frapy- thandi aspreso hoti he, jise barf ke saath ek lambey gilaas main pesh kiya jaataa he or agar isamen doodh bhi milaayaa ja sakati hai. dakshin bhartiya filter coffee ko dardri pisi hui, halki gahari sinki hui coffee arabika se banaaya jaataa he. iske saath piberi ke daanon ko sabase adhik pasand kiya jaataa he. ise parosane kiye jane ke pehle ek paaramparik dhaatu ke coffee filter main ghanton tak risa kar athwa tapakaakar taiyaar kiya jaataa he. istant coffee ko coffee ke drav ko bahut kam taapmaana par chhidkaav kar sukhaya jaataa he. phir use ghulansheel powder yaa coffee ke daanon main badalakar instant coffee taiyaar kii jaati he. mochaa yaa mochaachino, capechino or kaife latte kaa mishran he jisamen chocolate syrup yaa powder milaayaa jaataa he. yah kai prakaar main uplabdh hoti he. blike coffee tapakaakar taiyaar kii gai chhani hui yaa french press style kii coffee he jo bina doodh milaae sidhe sarv kii jaati he. iced coffee main saamaanya coffee ko barf ke saath or kabhi-kabhi doodh or shakkar milakar parosa jaataa he.
