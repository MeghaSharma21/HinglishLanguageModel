 siwari durg british dwaara mumbai ke siwari main banwaaya gaya tha. is durg kaa nirmaan 1680 main ek utkhanit pahari par mumbai bandargah par drushti banaaye rakhane hetu ek pehre kii minar ke rup main kiya gaya tha.
 atharahavin shatabdi tak, mumbai main kai chote-chote dweep shaamil hua karte the. 1661 main in main se saat dwipon ko portugaliyon ne englad ke raja charles tritiy ko apni rajkumaari se vivaah hone par dahez ke rup main die gaye the. severy kaa bandargah ek utkrisht or yogya bandargah tha, isliye angrejo ne surat se apana tal yahan badalane kii yojana banaai. africa se aaye hue siddiyon ne apni nausena ke mughal samrajya se achche sambandh bana liye the. east india company se british or mughalon main lagaataar yuddh chal rahaa tha. mughalon kii nikatataa paane hetu siddiyon ne british se shatruta kar lee. 1672 main siddiyon dwaara kai hamalo ke uparant angrezon ne kai jagah se unki kilabandi kar lee or 1680 main siwari kile kaa nirmaan car bhi puraa ho gaya. yah majhagaanv dweep par bana tha jahaan se yah purvi samudr tat par najar rakhata tha. yahaan 50 sipaahiyon kii ek chaowkee thi un par ek soobedaar tha. yah tukdi aath se das topon ke saath las thi. 1689 main siddi general yakuut khan ne 20,000 sainikon ke saath bombai par akraman kiya. inke pehle bede ne siwari kile par adhikaar kar liya phir majhagaanv kila or mahim ko gher kar adhikrut kar liya. iske baad 1772 main kile se ek or yuddh hua jisamen portugali hamalo ko peeche hataaya gaya. sthaneey shaktiyon main kamajori aane par kile ko baad ko main kaidiyon ke liye prayog kiya jane laga tha.
 is kile ke mukhya rup se raksha kii drushti se banaaya gaya tha, isliye alankaran or aabhushan kaa yahaan nitant abhaav rahaa he. ise unchi pathar kii deevaaron se gheraa hua he or aisi hi ek gherebandi aatanrik bhi he jo adhik suraksha ke liye banaayin he. baahar yah teen dishaao par ghira he, or ek 60 meter kii chattan bhi he. iskaa pravesh dwaar ek pathar kaa dwaar he jo praangan main le jaataa he. yaham ke saamne ke daravaaje se akraman hone par bachaav hetu bhitari pravesh dwaar mukhya pravesh dwaar ko sidhaa rakhaa gaya. ek lambey gumbadadaar galiyare ke saath panchkona kamare or raikhik gumbadadaar sanrachanaayen yah is vaastu kii visheshtaayen he.
 yah kila vartmaan main maharashtra rajya ke puraatatv va sangrahalay vibhaag ke anurakshan main he. ise ek grad van viraasat sanrachana ke rup main vargeekrut kiya gaya he, or 'mumbai fort circuit' pariyojna ke tahat is kile ko behaal karne ke prayaas shuru hai.
 
