 ghat kaa patrup se anubhav hona ayatharth kehalaayegaa, kyonki ghat main jis patatv kaa anubhav ham kar rahe hai, vah us padaarth main kabhi vidyaman nahin rahata. falat: ayatharth anubhav kaa shastreey lakshan he .
 nyaayashastra main ayatharth teen prakaar kaa mana gaya he : sanshay, viparyay, tark. ekdharmee main jab anek viruddh dharmon kaa avagaahi gyaan hota he, tab vah sanshay kehalaata he. saamne khadaa hua padaarth vriksh kaa sthaan he yaa purush? yah sanshay he, kyonki ek hi dharmi main sthantv tathaa purushatv jaise do viruddh dharmon kaa sambhaav se gyaan hota he. viparyay mithyaa gyaan ko kehete hai, jaise sip main chaandi kaa gyaan. donon kaa rang safed hone se darshak ko yah mithyaa anubhav hota he.
 'tark' nyaayashastra kaa ek vishesh paribhaashik shabd he. avigyatswarup vastu ke tatvagyan ke liye upapadak pramaan kaa jo sahakaari ooh hota he use hi 'tark' kehete hai. pracheen nyaayashastra main tark ke 11 bhed maane jate the jinamein se keval paanch bhed navy naiyayikon ko maanya hai. unke naam hai : atmashray, anyonyashray, chakrak, anavastha tathaa pramanbadhitarth prasang. inamen antim prakaar hi vishesh prasiddh he jiskaa drushtaant is prakaar hoga : koi vyakti parvat se nikalanevaali dhoomashikha ko dekhakar 'parvat par aag he'-yah pratigya karata he or tadnukool vyapti bhi sthir karata he-jahaan-jahaan dhooma he, vahaan-vahaan agni he. isapar koi pratipakshi vyapti virodh karata he. anumaankarta iske virodh ko sweekaar kar usamen dosha dikhalaataa he. yadi parvat par aag nahin he to, usamen dhooma bhi nahin hoga. parantu dhooma to spashtat: dikhaai detaa he. at: pratipakshi kaa paksh maanya nahin he. yahan vaktaa prathmat: vyapya kii satta parvat ke upar maanata he or is aarope se vyapak kii satta vahaan siddh karata he. ye done mithyaa hone ke kaaran 'aarope' hi hai. yahan pratyakshaviruddh 'tark' kehalaayegaa.
