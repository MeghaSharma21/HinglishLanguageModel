 
 spirokit bacteria kaa ek jeevvaigyanik varg he jo spirokitis sangh kaa sadsy he. yah do jhilliyon vaale gram-rinatmak bacteria hote hai, jisaki adhikansh jatiyon kii koshikaon kaa aakaar sarpil kundal jaisaa, 3 se 500 µm lambaa or 0.09 se 3 µm ke vyas vaala hota he. spirokit rasaynahari hote hai or anya bacteria sanghon se apni lambi or sarpil kashabhikaon se pahachaane jate hai. yah kashabhikaaye mud-mudakar spirokit ko gatisheel banaati hai. adhiktar spirokit jatiyaan swatantra rup se rahane vaali avayujeevi hoti hai lekin kuch anya jeevon main rogajanak hoti hai.
