 rasayan vigyaan evam bhautikee main sabhi tatwon kaa alag-alag parmaanu kramank he jo ek tatv ko duusare tatv se alag karata he. kisi tatv kaa parmaanu kramank uske tatv ke nabhik main sthit protonon kii sankhya ke baraabar hota he. ise Z pratik se pradarshit kiya jaataa he. kisi aaveshrahit parmaanu par electronon kii sankhya bhi parmaanu kramank ke baraabar hoti he. rasinic tatwon ko unke badhate hue parmaanu kramank ke kram main vishesh reeti se sajaane se aavart sarini kaa nirmaan hota he jisase anek rasinic evam bhautik gun swayan spasht ho jate hai.
 kuch rasinic tatv aise bhi hai jinke nabhik main protonon kii sankhya to samaan hota he kintu unke nabhik main neutronon kii sankhya alag-alag hoti he. aise parmaanu samasthanik kehalaate hai. inke rasinic gun to praayah samaan hote hai kintu kuch bhautik gun bhinn hote hai.
