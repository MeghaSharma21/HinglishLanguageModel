 jaisalmer ke saanskrithik itihaas main yahan ke sthapaty kala kaa alag hi mahatv he. kisi bhi sthaan vishesh par paae jane vaale sthapaty se vahaan rahane waalon ke chintan, vichaar, vishwaas evam bauddhik kalpanashiltaa kaa abhas hota he. jaisalmer main sthapaty kala kaa kram rajya kii sthapana ke saath durg nirmaan se aarambh hua, jo nirantar chalata rahaa. yahaan ke sthapaty ko rajkeey tathaa vyaktigat dono kaa satat prashray miltaa rahaa. is kshetra ke sthapaty kii abhivyakti yahaan ke kilon, gadhiyon, rajbhawanon, mandiron, haweliyon, jalaashyon, chhatriyon va jan-saadhaaran ke prayog main laaye jane vaale makaanon aadi se hoti he.
 jaisalmer rajya main har 20-30 kilometre ke faasale par chote-chote durg drushtigochar hote hai, ye durg vigat 1000 varsho ke itihaas ke mook gavaah hai. madhyayugin itihaas main inkaa param mahatv tha. ye rajnatik aavashyaktaanusaar nirmit karaae jate the. durg nirmaan main sundarataa ke sthaan par majbootee tathaa suraksha ko dhyaan main rakhaa jaataa tha. parantu yahaan ke durg majbootee ke saath-saath sundarataa ko bhi dhyaan man rakhkar banaaya gaya tha. durgo main ek hi mukhya dwaara rakhane ke parampara rahi he. durg mukhyatah pattharon dwaara nirmit hai, parantu kishangarh, shahgarh aadi durg iske apwaad hai. ye durg pakki eenton ke bane hai. prayek durg main chaar yaa isse adhik burj banaae jate the. ye durg ko majbootee, sundarataa va samrik mahatv pradaan karte the.
 jaisalmer nagar kaa vikaas 15 veen shatabdi se prarambh hota he. jab jaisalmer durg main awasaiya kathinaayeeyaan prathit hui, to kuch logon ne kile kii talahati main sthaayee awaas banaakar rahanaa prarambh kar diya. bahut kam hi aise nagar hote hai, jinka apana sthapaty hota he. jaisalmer bhi unamem se ek he.
 is kaal main jaisalmer shaskaon kaa mughalon se sampark hua va unke sambandh sadaiv sauhardpurn bane rahane se rajya main shanti bani rahi. isi kaaran yahan par vyapaar-vaanijya kii gatividhiyaan dhire-dhire badhane lagi. maheshwari, oswaal, paliwal va anya log aasapaas kii riyasaton se yahaan aakar basane lage va kalantar main yaheen bas gaye. in logon ke basane ke liye apni-apni gotra ke hisaab se mohalle bana liye. aamane-saamne ke makaanon se nirmit 20 se 100 makaanon ke muhalle, sidhi sadak yaa galiyon kaa nimarn hua or ye galiyaan ek duusare se judati chali gayin. is prakaar vartmaan nagar kaa nirmaan hua.
 ye sagotreey, sadharm yaa vyavsaayee mohalle paada yaa mohalle kehalaate the va inhen vyavsaay ke naam se pukaarte hai. jaise bisana paada, paturiyon kaa muhalla tathaa chuudigar alag-alag vyavsaayiyon ke alag-alag mohallon main rahane se yahan prayek mohalle main pruthak-pruthak bazaaron kaa pradurbhaav hua.
 nagar ke purnrupen viksit hone par uski suraksha hetu aay bhi aavashyak prathit hone lage. falswarup maharaval akhisingh ne 1740 i. ke lagbhag nagar ke parcote kaa nirmaan karavaaya, jo maharaval mulraj dwitiya ke kaal main sampann hua. is shahar diwaar main pravesh hetu chaar daravaaje hai, jo pole kehalaati he. inhen gadisar pole, amarsagar pole, malkapole va bhairopol ke naam se pukaara jaataa he. ye daravaaje mughal sthapaty kala se kaaphi prabhavit he. inamen badi-badi nukili keelon se yukt lakdi ke daravaaje lage hai, jinamein apatkaaleen khidkiyaan bani hai. atharahavin sadi ke aate-aate nagar main badhati hui vyapaarik samruddhi ke kaaran vyapaaree, samant va prashasnic varg bahut dhan sampann ho gaya. falswarup 19 veen sadi ke aarambh tak yahaan in logon ne awaas hetu badi-badi haweliyon, baadi mandir aadi kaa nirmaan karwaanaa shuru kar diya.
 jaisalmer durg sthapaty kala kii drushti se ucchkoti kii vishuddh sthaneey durg rachana he. ye durg 250 feet tikonakaar pahaan par sthit he. is pahaan kii lambaai 150 feet va chaunaai 750 feet he.
 rawal jaisal ne apni swatantra rajdhani sthapit kii thi. sthaneey sroton ke anusaar is durg kaa nirmaan 1156 i. main prarambh hua tha. parantu samakaleen saakshyon ke adhyayan se pataa chalata he ki iskaa nirmaan kaary 1178 i. ke lagbhag prarambh hua tha. 5 varsh ke alp nirmaan kaary ke uparaant rawal jaisal kii mrityu ho gayi, iske dwaara prarambh karaae gaye nimarn kaary ko uske uttaradhikari shalivahan dwaara jari rakhkar durg ko moort rup diya gaya. rawal jaisal va shalivahan dwaara karaae gaye kaaryo kaa koi abhilekhiy sakshya nahin miltaa he. maatr khyaton va tawarikhon se varnan miltaa he.
 haweliyon main mukhyatah teen haweliyaan pramukh hai. patuon kii haveli, dewan salimsingh kii haveli va dewan nathmal kii haveli. kala kii drushti se patuon kii haveli va nathmal kii haveli. kala kii drushti se patuon kii haveli va nathmal haveli sthapaty kala kaa sarvottam udhaaharan he. vahiin dewan saalim singh kii haveli apni vishalata va bhavyata ke liye prasiddh he. ye sabhi haweliyaan sthaneey pile retile pathar se bani he. yah pathar khudaai ke kaam ke liye sarvottam mana jaataa he. ise ghisne par yah atyadhik chikna va chamkila ho jaataa he. kisi bhi haveli ke bheetar-baahar se guzarate hue or vigat kii paraten bikherte hue lagata he, jaise aatm sakshya ho rahaa ho, kisi ne suhakagaya pile odhane kii weharai aankhon kii khidki se kahin jhaank-jhaank liya ho yaa swardhim dhoop kii aangne kii parikrama lagaate hue dapann ne palaka-sa maar diya ho athwa ankhon main amaltas ug aae hon or sukhi-papadai si sonal ret main pile pahaad ban gaye hon.
 yahan ke lagbhag sabhi bhawan pile, kalatmak jharokhon se yukt, pili chadar main lipte manohari or drushti baandhne vaale. bhawanon kii bejod shilpakala ko dekhakar darshak kii drushtiyaan chakit rah jaati hai.
 mughal satta ke paraabhav ke uparaant sindh, gujarat va malwa kii ore se kai hindu va muslim kalakaar yahan aakar basane lage tathaa unhone in haweliyon kaa nirmaan kiya. kintu yadi ye karigar gujarat va malwa kii ore se aae hote to apni kala ke kuch moulik udhaaharan avashya milte, jo ki nahin milte hai. parantu jaisalmer rajya se lage sindh praant main sthaneey kala ke dheron udhaaharan praapt hote hai, jo ki sindh nadi ko paar karte hue baluchistan kii seemaa tak praapt hote hai. atah sambhav he ki yahan par kii gai nakkashi ke liye karigar sindh praant se jaisalmer kii ore aae honge. sambhawatah lakdi ke kaam ke liye kalakaar malwa va gujarat se aae honge, kyonki ye donon hi praant is kaary hetu prasiddh hai.
 chhiyasth jharokhon se yukt ye haweliyaan nisandeh kala kaa sarvetam udhaaharan he. ye kul milakar paanch hai, jo ki ek-duusare se satee hui hai. ye haweliyaan bhoomi se 8-10 feet unche chabutare par bani hui he va jameen se upar chah manzil he va bhoomi ke andar ek manzil hone se kul 7 manzili hai. paanchon haweliyon ke agrabhag baarik nakkashi va vividh prakaar kii kalakritiyaan yukt khinkiyon, chazzon va railing se alankrita he. jiske kaaran ye haweliyaan atyant bhavy va kalatmak drushti se atyant sundar va suramya lagati he. haweliyon main pravesh karne hutu sidhiyaan chadhakar chabutare tak pahunchakar dewan khaane main pravesh karnaa padataa he. dewan khaane se lakan kii choukhat yukt daravaaje se andar pravesh karne par pratham karme ko mau pratham kaha jaataa he. iske baad chaukor chowk he, jiske chaaron ore baramada va chote-chote kamare bane hue hai. ye kamare 6'x 6' se 8' ke aakaar ke hai, ye kamare pratham tal kii bhaanti hi 6 manzil tak bane hai. sabhi kamren pattharon kii sundar khaanon vaali almariyon va aalon ye yukt hai, jisamen vishisht prakaar ke chul yukt lakan ke daravaaje va taala lagane hetu lohe ke kunde lage hai. pratham tal ke kamare rasoi, bhandaran, pani bharne aadi ke kaary main laae jate the, jabaki anya manzilen awasaiya hoti tha. dewan khaane ke upar mukhya maarg kii ore kaa cameraa apekshaakrit bana he, jo sundar sone kii kalam kii nakkashi yukt lakan kii sundar chhaton se susajjit he. yah cameraa mol kehalaata he, jo vishisht baithak ke rup main prayukt hota he.
 pravesh dvaaro, kamaron or mediyon ke daravaaje par sundar khudaai kaa kaam kiya gaya he. in haweliyon main sone kii kalam kii vitrakaari, hathi daant kii sajaavat aadi dekhne ko milti he. shayan kaksh rang birange vividh vitron, bel-booton, pashu-pakshiyon kii akritiyon se yukt he. haweliyon main chooney kaa prayog bahut kam kiya gaya he. adhikanshtah khaanchaa banaakar ek duusare ko pighale hue shishe se lohe kii pattiyon dwaara jobia gaya he. bhawan kii bahari va bhitari deevaaren bhi prastar khandon kii na hokar pathar ke ban-ban ytaakar lagbhag 3-4 inch mote paaton ko ek duusare par khancha dekar banaai gai he, jo us kaal kii ucch koti ke sthapaty kala kaa pradarshan karti hai.
 patawon kii haweliyaan attharavin shatabdi se seth patawon dwaara banavaai gai thim. ve patwe nahin, patwa kii oopaadhi se alankrita rahe. unka sindh-balochistan, cochin evam pashchim asia ke deshon main vyapaar tha or dhan kamakar ve jaisalmer aae the. kalavid evam kalapriy hone ke kaaran unhone apni manobhaavna ko bhawanon or mandiron ke nirmaan main abhivyakt kiya. patuvon kii haweliyaan bhawan nirmaan ke kshetra main anoothaa evam agragami prayaas he.
 saalim singh kii haveli chah manzili imaarat he, jo neeche se sankari or upar se nikalati-si sthatya kala kaa pratik he. jahajanuma is vishaal bhawan aakarshak khinkiyan, jharokhe tathaa dwaar hai. nakkashi yahan ke shilpiyon kii kalapriyata kaa khulaa pradarshan he. is haveli kaa nirmaan dewan saalim singh dwaara karavaaya gaya, jo ek prabhaavshaalee vyakti tha or uskaa rajya kii arthvyavastha par purna niyantran tha.
 dewan mehta saalim singh kii haveli unke pustaini nivas ke upar nirmit karai gai tha. haveli kii sarvocch manzil jo bhoomi se lagbhag 80 feet kii unchaai par he, moti mahal kehalaata he. kaha jaataa he ki motimahil ke upar lakan kii do manzil or bhi thi, jinamein kaanch va chitrakala kaa kaam kiya gaya tha. jis kaaran ve kanchmahal va rangmahal kehalaate the, unhen saalim singh kii mrityu ke baad rajkope ke kaaran utarava diya gaya. is haveli kii kul kshetrafal 250 x 80 feet he. iske chaaron ore antalis jharokhe va khinkiyan he. in jharokhon tathaa khinkiyon par alag-alag kalakriti utkeern hai. inpar bani hui jaaliyaan paardarshee hai. in jaaliyon main phool-pattiyaan, belboote tathaa naachte hue mor kii akruti utkeern he. haveli kii bhitari bhaag main moti-mahal main jo 4-5 veen manzil par he, sthit fawwara ascharyajanak prathit hota he. sone kii kalam se kiye gaye chhaton va deevaaron par chitrakala ke avshesh aaj bhi utkrisht kala ko pradarshit karte hai. in pa shila par kai jain dharm se sambandhit kathaayen chihrun, tantra va tirthakar va mandir aadi utkeern he. pa shila par utkeern lekh ke anusaar iskaa nirmaan kaal 1518 vikram sanwat he. mandir kii bahari deevaaron par bhi vibhitra prakaar kii murtiyon kaa rupankan hua he. is mandir ke jam kshetra main kaam mudraon se yukt mithun pratimaaon kaa ankan bhi miltaa he. ye murti kala kii drushti se atyadhik mahatvapurn he. is mandir ke unche shikhar ke saath-saath anek laghu shikhar jinhen ang shikhar kaha jaataa he, bhi chaaron ore kram se faile hue hai. ye laghu shikhar dekhne main manohari prathit hote hai.
 jaisalmer main diwan mehta nathmal kii haveli kaa koi jabaav nahin he. yah haveli dewan nathmal dwaara banavaai gai he tathaa yah kul paanch manzili pile pathar se nirmit he. is haveli kaa nirmaan kaal 1884-85 i. he. haveli main sukshma khudaai mehrabon se yukt khinkiyon, ghumaavdaar khinkiyan tathaa haveli ke agrabhag main kii gai pathar kii nakkashi pathar ke kaam kii drushti se anupam he. is anupam kaaya kriti ke nirmaankartta hathi va lalu upnaam ke do muslim karigar the. ye donon us samay ke prasidv shilpkaar the. haveli kaa nirmaan aadha-aadha bhaag donon shilpakaaron ko is shart ke saath baraabar saunpa gaya tha ki donon aapas main kisi kii kalakriti kii nakal nahin karenge, saath hi kisi kalakriti kii punrariti nahin karenge. is baat kaa donon ne paalan karte hue iskaa nirmaan purna kiya. aaj jab is haveli ko dur se dekhte hai, to yah puri kalakriti ek si najar aati he, parantu yadi dhyaan se dekha jaae to haveli ke agrabhag ke madhya centre se donon ore kii kalakritiyaan sookshm bhitrataa liye hue hai, jo do shilpakaaron kii amar kriti darshaati hai. haveli kaa kaary aisa santulit va sukshmata liye hue he ki lagata hi nahin do shilpkaar rahen hon.
 haveli 7-8 foot unche chabutare par bani he. ek chattan ko kaat kar is bhawan kaa nichalaa bhaag banaaya gaya he. is chabutare tak pahunchne hetu chaudi sidhiyaan hai va donon ore dewan khaane bane hai. chabutare ke cho par ek pathar se nirmit do alankrita haathiyon kii pratimaaen he. haveli ke vishaal dwaar se andar pravesh karne par chaudaa dalan aata he. dalan ke chaaron ore vishaal baraamde bane hai. jinke peeche awasaiya kamare bane hai. dwitiya tal par sank kii ore mukhya dwaar ke upar vishaal mol bana hua he, jo kai prakaar ke chitron va trikla se susajjit he. isaki chat lakan ke paramparaagat chat ke sthaan par pathar ke chote-chote samtal tukiyon ko sundar kaaar dekar kendra main sundar phool banaakar chaaron ore pankhunyon kaa abhas dete hai, ko jamaakar banaaya gaya he. is vishaal kaksh main kisi prakaar kii kamaani yaa beam aadi kaa sambandh nahin kiya gaya he. yah tatkaaleen sthapaty kala kaa utrat udhaaharan he. haveli main pathar kii khudaai ke chajje, chhavne, stambhon, maukiyon, chaapon, jharokhon, kanwalon, tibariyon par phool, pattiyaan, pashu-pakshiyon kaa bana hi manamohak akritiyaan bani hai. kuch nai akritiyaan jaise steam ingine, sainik, saikal, utkrisht nakkashi yukt ghon, hathi aadi utkeern he. yahan tak kii pani kii nikasi hetu naaliyon bhi shilpakaaron kii chheniyon se achhuti nahin rahi he.
 parswanath mandir ke najadik main sthit is mandir kaa sthapaty parswanath mandir ke anurup hi he. yah mandir apane utkrisht nakkashi tathaa sthapaty kii anya kalaon ke kaaran prasiddh he.
 sambhavnath mandir main mandir kaa rang mandap kii gumbadnuma chat sthapaty main dilwana ke jain mandir ke anurup he. iske madhya bhaam main jhulata hua camel he, jiske chaaron ore golakaar aakaar main baahar apsaraon kii kalakritiyaan hai. apsaraon ke neeche ke hisse main ganddharv kii murtiyan utkeern he. apsaraon ke madhya main padmasana mudraon main jo pratimaaen pratishthit hai, jinke neeche hans bane hai, gumbad kaa anya bhaag pachchikari se yukt he. is mandir main kul milakar 604 pratimaaen hai, jinamein se ek jau ke aakaar kaa mandir he, jisamen til ke baraabar jain pratimaa he, jo ki us samay kii utrat sthapaty kala ko darshata he. is mandir kaa nirmaan san 1320 i. main shivaraj mahiraj evam lakhan naam kaa oswaal jati ke vyaktiyon ne karaayaa tha tathaa mandir ke vaastukar kaa naam shivdev tha.
 is mandir ke bhu-garbh main durlabh pustakon kaa bhandar he, jo ta patr bhoj patr, resham tathaa haath ke bane hue kaagaj par likhaa gaya he. is bhandar main pramukh rupen jain dharm sahitya he, parantu anya vishay kala, sangeet, jyotish, aushadhi, kaam, arth aadi vishyon par bhi prachur maatra main he. is bhandar main pracheenatam granth 1060 i. kaa he.
 chandraprabhu mandir teen manjila he tathaa ranakpur jain mandir kii tarah he. sthapaty kii drushti se yah mandir 13 veen 14 veen shatabdi kaa bana hua he. aisa prathit hota he ki yah pehle hindu mandir tha jise baad main 15 veen shatabdi main jain mandir main tabdeel kar diya gaya. yah tathy mandir ke nichle bhaag kii utkrisht kala ko pradarshit karte hai.
 bhawan nirmaan main sthapaty kii vishistataa jaisalmer main haveli tak hi simit nahin he, puraa jaisalmer hi jaaliyon va jharokhon kaa nagar he. yahan aisa koi mohalla yaa gali nahin he, jisamen aisa ghar ho ki kisi ne kisi prakaar kii shilpakala kaa pradarshan na kiya ho. makaanon ke bahari bhaag va bhitari bhaag thon-thon bhitrataa liye hue he, kintu unhen banane kii kala main ekarupatha he. marusthal main kala ke charan kahan tak pahunch gaye hai, iskaa pataa tab lagata he, jab koi jaisalmer ke chote bazaar ko paar karke pathar ke khauunje kii galiyon main pahonchte hai. jahaan dono ore sundar vishaal haweliyaan jharokhon se jhaank kar yaa khinkiyon kii kanakhiyon se dekhakar aagantukon kaa abhivad karti hai.
 sthapaty kaa pradarshan rajya kii rajdhani tak hi simit nahin rahaa. rajya ke anya bhaagon main bhi sthapaty kala kaa suniyojit rup se vikaas hua tha. paliwal naamak vaanijya karne vaali jati ne khabha, kaathon, kuldhar, basanipir, jaisu rana, hadda aadi gram basaae the, inaki rachana ban kalatmak dhang se kii gai thi. yahan kii imaaraten jinamein makaan, kune, chhatariyaan, mandir, talab, baandh aadi sthapaty va kala ke utkrisht udhaaharan hai. yadhyapi lagbhag 200 varsh hue, yahan ke nivasee paliwal yahan se palaayan kar desh ke anya bhaagon main bas gaye va ye gaanv uj gaye, kintu khandhiron main bikharaa sthapaty kala ke saundarya ko aaj bhi jeevant rakhe hue he.
 jaisalmer durg, nagar va aas-paas ke kshetra man sthit unche shikharon, bhavy gumbadon vaale jain mandiron kaa sthapaty kala kii drushti se bana mahatv he. jaisalmer sthir jain mandir main jagati, garbhagrih, mukhyamandap, goopmandap, rangmandan, stambh va shikhar aadi main gujarat ke solanki va badhel kaaleen mandiron kaa spasht prabhaav drushtigochar hota he.
