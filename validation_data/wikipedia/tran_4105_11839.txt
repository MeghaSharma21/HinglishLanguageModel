 varsh 1895 nirmit hotel meterlope, brusselles is shahar kaa 19ve sadi kaa bana eklauta hotel he jo abhi bhi sevarat he. is hotel main 298 kamare or 15 suite bane hue hai.
 1890 main do bhaaiyon ne, jinka sharaab banane kaa kaarobaar tha, apane company dwaara banaae gayi bear ko shahar main bechney ke liye kephe meterlope kii sthapana kii. is kephe ko para safalataa mili or isse utsahit hokar velemons-seupapen parivaar ne is kephe ke saamne bane ek puraane banks kii imaarat ko kharid liya or isi imaarat main 1895 main hotel meterlope kaa udghaatan kiya gaya. aaj bhi is hotel ke swagat centre ke desk kaa praaroop puraane banks vaala hi he or yah is hotel ke itihaas evam viraasat vaale ateet kii jhalak detaa he. 
 velemons-seupapen bhaaiyon ne prasiddh francisi vaastukar alban sambon ko is hotel ke dizine ko taiyaar karne ke liye anubandhit kiya. aaj ke samay main sambon dwaara dizine kiye gayi aadhunik taur par aaraamdeh or vilasita kii jhalak ko dikhaane vaala dizine heritage hotel ke bhawan kaa ek pramukh aakarshan he or puure shahar ke mahatvapurn nishaan chinhon main se ek mana jaataa he.
 hotel meterlope naa keval is shahar kaa sabase purana vilasita vaala hotel he balki yah bijli or kendrikrut ushmikaran kii suvidha pradaan karne vaala shahar kaa pehla hotel bhi he. isaki khyaati kaa alam yah he ki is shahar kii viraasat kii dekhne aane vaale paryatak is hotel ke dizine or banaavat ko dekhne bhi aate he.
 is hotel kaa swaagat hetu bana galiyara or lounj korentiyaan stambho, samrudh furniture or chamakate hue phanuso se bharaa padaa he or in sab ko aaj bhi hotel main dekha or mahasoos kiya ja saktaa he. isi tarah is hotel ke meeting or manoranjan vaale kaksh kii sajaavat renisance kii style main he.
 is hotel ke deevaaron par bane vishalkay bhittichitra, vnisian kaanch se bane phanus, snaan kaksh ke deevaaron par lage keemtee pathar or inke chhato par lage swarovsky crystalls isaki bhavyata main chaar chaand laga dete hai.
 hotel metrolope main rukne vaale sabhi atithiyon ko kai sari suvidheyon jaise kii laundry sarvice, bijness centre, kamare ke bheetar hi kesh sajjakaar aadi kaa intazaam bhi he. iske saath hi is hotel ke sabhi kamare paaltu pashuon kii suvidha kaa bhi khyaal rakhte hai. iske saath paanch sitara hotel main milane vaali duusari suvidhaayen jaise ki setilite tii. ve, vaai faai, kamaron ke andar hi surakshit almaari, mini baar aadi to hai hin. iske suyit teen bade shayan kaash, bathrob, jakuzi, nijee balakani, atarikt snans kaash aadi kii suvidha vaale hai. 
 etihasik grand park district ke atyant nikat basaa yah hotel shahar ke pramukh aakarshan sthalon ke bhi sameep he. de braukkarey metro stesan or central train stesan is hotel se thodi hi dur par bane hue hai. brusselz ke madhya main sthit is hotel ke andar ati sundar etihasik style main bane hue kamare he jinase place de braukkarey or rou neuv jaise aakarshan saaf-saaf dikhaai padate hai. comics art muzium, atomium or royal musiams of fine arts jaise pramukh sthaan jo brusselz ke dekhe jane yogya sthalon kii sheersh suchi main shaamil hai, is hotele ke nikat hi sthit hai.
