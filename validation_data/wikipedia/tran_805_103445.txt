 jaalianwala baag hatyakand bharat ke punjab praant ke amritsar main swarna mandir ke nikat jalianwala baag main 13 april 1919 hua tha. rolet act kaa virodh karne ke liye ek sabha ho rahi thi jisamen general diar naamak ek angrej officer ne akaaran us sabha main upasthit bheed par goliyaan chalava deen jisamen 400 se adhik vyakti mare or 2000 se adhik ghayal hue.amritsar ke dipti kamishnar karyaalay main 484 shaheedon kii suchi he, jabaki jaliyanvaala baag main kul 388 shaheedon kii suchi he. british raaj ke abhilekh is ghatana main 200 logon ke ghayal hone or 379 logon ke shahid hone kii baat sweekaar karte he jinamein se 337 purush, 41 naaballig ladke or ek 6-saptaah kaa baccha tha. anadhikarik aankadon ke anusaar 1000 se adhik log maare gaye or 2000 se adhik ghayal hue.
 yadi kisi ek ghatana ne bhartiya swatantraaa sangram par sabase adhik prabhaav daalaa tha to vah ghatana yah jaghanya hatyakand hi tha. mana jaataa he ki yah ghatana hi bharat main british shashan ke ant kii shuruyaat bani.
 1997 main maharani elizabeth ne is smarak par mritkon ko shradhanjali di thi. 2013 main british pradhanmantri david cameron bhi is smarak par aae the. visitors book main unhone likhaa ki "british itihaas kii yah ek sharmnaak ghatana thi."
 13 april 1919 ko baisakhi kaa din tha. baisakhi vaise to puure bharat kaa ek pramukh tyohaar he parantu visheshkar punjab or haryana ke kisaan sardiyon kii rabi kii fasal kaat lene ke baad nae saal kii khushiyaan manaate hai. isi din, 13 april 1699 ko dasven or antim guru govind singh ne khalsa panth kii sthapana kii thi. isiilie baisakhi punjab or aas-paas ke pradeshon kaa sabase bada tyohaar he or sikh ise samuhik janmdiwas ke rup main manaate hai. amritsar main us din ek mela saikadon saal se lagata chalaa aa rahaa tha jisamen us din bhi hazaron log dur-dur se aae the.
 pratham vishwa yuddh main bhartiya netaaon or janata ne khul kar britishon kaa saath diya tha. 13 lakh bhartiya sainik or sevak europe, africa or middle east main britishon kii taraf se tainaat kiye gaye the jinamein se 43,000 bhartiya sainik yuddh main shahid hue the. yuddh samaapt hone par bhartiya netaa or janata british sarkaar se sahyog or narmi ke ravaiye kii aashaa kar rahe the parantu british sarkaar ne montegu-chamsford sudhaar lagu kar die jo is bhaavana ke vipareet the.
 lekin pratham vishwa yuddh ke dauraan punjab ke kshetra main britishon kaa virodh kuch adhik bad gaya tha jise bharat pratiraksha vidhaan lagu kar ke kuchal diya gaya tha. uske baad 1918 main ek british jaj sidney rollet kii adhyakshata main ek cedishan samiti niyukt kii gai thi jisaki zimmedaari ye adhyayan karnaa tha ki bharat main, visheshkar punjab or bengal main britishon kaa virodh kin videshi shaktiyon kii sahaayta se ho rahaa tha. is samiti ke sujhaavon ke anusaar bharat pratiraksha vidhaan kaa vistaar kar ke bharat main rolat act lagu kiya gaya tha, jo aazaadee ke liye chal rahe andolan par roak lagane ke liye tha, jiske antargat british sarkaar ko or adhik adhikaar die gaye the jisase vah press par sensorship laga sakati thi, netaaon ko bina mukademen ke jail main rakh sakati thi, logon ko bina warrant ke giraftaar kar sakati thi, un par vishesh tribunelon or band kamaron main bina javabdehi die hue mukadmaa chalaa sakati thi, aadi. iske virodh main puraa bharat uth khadaa hua or desh bhar main log giraftaaryaan de rahe the.
 gandhi tab tak dakshin africa se bharat aa chuke the or dhire-dhire unki lokapriyata bad rahi thi. unhone rollat act kaa virodh karne kaa aahvaan kiya jise kuchalane ke liye british sarkaar ne or adhik netaaon or janata ko rollat act ke antargat giraftaar kar liya or kadi sajaayen deen. isse janata kaa aakrosh badha or logon ne rail or dak-taar-sanchaar sevaaon ko baadhit kiya. andolan april ke pehle saptaah main apane charam par pahunch rahaa tha. lahore or amritsar kii sadaken logon se bhari rahati thim. kareeb 5,000 log jaliyanvaala baag main ikatthe the. british sarkaar ke kai adhikariyon ko yah 1857 ke gadar kii punrariti jaisi paristhiti lag rahi thi jise na hone dene ke liye or kuchalane ke liye wo kuch bhi karne ke liye taiyaar the.
 andolan ke do netaaon satyapal or safuddin kichalu ko giraftaar kar kalapani kii sajaa de di gai. 10 april 1919 ko amritsar ke up kamishnar ke ghar par in donon netaaon ko reeha karne kii maang pesh kii gai. parantu britishon ne shantipriy or sabhy tareeke se virodh prakat kar rahi janata par goliyaan chalava deen jisase tanaav bahut bad gaya or us din kai bainkon, sarkari bhawanon, toun haul, railway stesan main aagzani kii gai. is prakaar hui hinsa main 5 europea nagarikon kii hatya hui. iske virodh main british sipaahi bhartiya janata par jahaan-tahaan goliyaan chalaate rahe jisamen 8 se 20 bharatiyon kii mrityu hui. agle do dinon main amritsar to shaant rahaa par hinsa punjab ke kai kshetron main fail gai or 3 anya europea nagarikon kii hatya hui. ise kuchalane ke liye britishon ne punjab ke adhiktar bhaag par marshall lau lagu kar diya.
 baisakhi ke din 13 april 1919 ko amritsar ke jaliyanvaala baag main ek sabha rakhi gai, jisamen kuch netaa bhaashan dene vaale the. shahar main karfu laga hua tha, phir bhi isamen sainkadon log aise bhi the, jo baisakhi ke maukey par parivaar ke saath mela dekhne or shahar ghoomane aae the or sabha kii khabar sun kar vahaan ja pahunche the. jab netaa baag main padi rodiyon ke dher par khadey ho kar bhaashan de rahe the, tabhi brigadier general rejinold diar 90 british sainikon ko lekar vahaan pahunch gaya. un sab ke haathon main bhari hui riflein thim. netaaon ne sainikon ko dekha, to unhone vahaan maujuud logon se shant baithe rahane ke liye kaha. 
 sainikon ne baag ko gher kar bina koi chetavanee die nihathe logon par goliyaan chalaani shuru kar deen. 10 minute main kul 1650 round goliyaan chalaai gayi. jaliyanvaala baag us samay makaanon ke peeche padaa ek khaali maidan tha. vahaan tak jane yaa baahar nikalne ke liye keval ek sankara rasta tha or chaaron ore makaan the. bhaagane kaa koi rasta nahin tha. kuch log jaan bachaane ke liye maidan main maujuud ekmaatr kuen main kud gaye, par dekhte hi dekhte vah kuan bhi laashon se pat gaya. jaliyanvaala baag kabhi jalali naamak aadmi kii sampatti thi.
 baag main lagi pattica par likhaa he ki 120 shav to sirf kue se hi mili. shahar main karfu laga tha jisase ghayalon ko ilaaj ke liye bhi kahin le jaaya nahin ja sakaa. logon ne tadap-tadap kar vahiin dam tod diya. amritsar ke dipti kamishnar karyaalay main 484 shaheedon kii suchi he, jabaki jaliyanvaala baag main kul 388 shaheedon kii suchi he. british raaj ke abhilekh is ghatana main 200 logon ke ghayal hone or 379 logon ke shahid hone kii baat sweekaar karte he jinamein se 337 purush, 41 naaballig ladke or ek 6-saptaah kaa baccha tha. anadhikarik aankadon ke anusaar 1000 se adhik log maare gaye or 2000 se adhik ghayal hue.aadhikarik rup se marane waalon kii sankhya 379 bataai gai jabaki pandit madan mohan malviya ke anusaar kam se kam 1300 log maare gaye. swami shraddhanand ke anusaar marane waalon kii sankhya 1500 se adhik thi jabaki amritsar ke tatkaaleen civil sarjan doctor smith ke anusaar marane waalon kii sankhya 1800 se adhik thi.
 mukhyalay waapas pahunch kar brigadier general rejinold diar ne apane varisht adhikariyon ko telegram kiya ki us par bharatiyon kii ek fuj ne hamalaa kiya tha jisase bachane ke liye usko goliyaan chalaani padi. british leftinent governor maaykele o diar ne iske uttar main brigadier general rejinold diar ko telegram kiya ki tumne sahi kadam uthaaya. main tumhaare nirnay ko anumodith karata hoon. phir british leftinent governor maaykele o diar ne amritsar or anya kshetron main marshall lau lagane kii maang kii jise vysaroy lord chamsford nen sweekrut kar diya.
 is hatyakand kii vishwavyaapee ninda hui jiske dabaav main bharat ke liye secretary of state edwin montegu ne 1919 ke ant main isaki jaanch ke liye hunter kamishan niyukt kiya. kamishan ke saamne brigadier general rejinold diar ne sweekaar kiya ki vah goli chalaa kar logon ko maar dene kaa nirnay pehle se hi le kar vahaan gaya tha or vah un logon par chalaane ke liye do topein bhi le gaya tha jo ki us sankare raste se nahin ja pai thim. hunter kamishan kii report aane par 1920 main brigadier general rejinold diar ko padaavnat kar ke karnal bana diya gaya or akriy soochi main rakh diya gaya. use bharat main post na dene kaa nirnay liya gaya or use swasthya kaarnon se britain waapas bhej diya gaya. house of comons ne uskaa ninda prastaav paarit kiya parantu house of lord ne is hatyakand kii prashansa karte huye uskaa prashasti prastaav paarit kiya. vishwavyaapee ninda ke dabaav main baad ko british sarkaar ne uskaa ninda prastaav paarit kiya or 1920 main brigadier general rejinold diar ko istifa dena padaa. 1927 main prakritik kaarnon se uski mrityu hui.
 gurudev rabindra nath tagore ne is hatyakand ke virodh-swaroop apni nisehud ko waapas kar diya. aazaadee ke liye logon kaa hausala aisi bhayaavah ghatana ke baad bhi post nahin hua. balki sach to yah he ki is ghatana ke baad aazaadee hasil karne kii chahat logon main or jor se ufaan maarane lagi. haalanki un dinon sanchaar or aapasi samvaad ke vartmaan sadhano kii kalpana bhi nahin kii ja sakati thi, phir bhi yah khabar puure desh main aag kii tarah fail gai. aazaadee kii chaah na keval punjab, balki puure desh ke bachche-bachche ke sir chadh kar bolne lagi. us daur ke hajaaron bharatiyon ne jaliyanvaala baag kii mitti ko maathe se lagaakar desh ko aaazaad karaane kaa drudh sankalp liya. punjab tab tak mukhya bharat se kuch alag chalaa karata tha parantu is ghatana se punjab puri tarah se bhartiya swatantraaa andolan main sammilit ho gaya. iske falswaroop gandhi ne 1920 main asahyog andolan prarambh kiya.
 jab jaliyanvaala baag main yah hatyakand ho rahaa tha, us samay udhamsingh vahiin maujuud the or unhen bhi goli lagi thi. unhone tay kiya ki vah iskaa badla lenge. 13 march 1940 ko unhone landan ke caxton haul main is ghatana ke samay british leftinent governor maaikel o dwir ko goli chalaa ke maar daalaa. udhamsingh ko 31 july 1940 ko phaansi par chadha diya gaya. gandhi or jawaharlal nehru ne udhamsingh dwaara kii gai is hatya kii ninda kari thi.
 is hatyakand ne tab 12 varsh kii umr ke bhagat singh kii soch par gaharaa prabhaav daalaa tha. isaki soochna milte hi bhagat singh apane skool se 12 mile paidal chalakar jaalianwala baag pahunch gaye the.
 1020 main bhartiya rashtriya congress dwaara ek prastaav paarit hone ke baad site par ek smarak banane ke liye ek trust kii sthapana kii gai thi. 1923 main trust ne smarak pariyojna ke liye bhoomi kharidi thi. america vaastukar benjamin polk dwaara dizin kiya gaya ek smarak, site par banaaya gaya tha or 13 april 1961 ko jawaharlal nehru or anya netaaon kii upasthiti main bharat ke tatkaaleen raashtrapati rajendra prasad ne iskaa udghaatan kiya tha.
 bullate kii goliyaan deevaaron or aas-paas kii imaaraton main is samay bhi dikhti hai. jis kuen main kai log kud gaye or goliyon se khud ko bachaane kii koshish kar rahe the, vah park ke andar ek sangrakshit smarak ke rup main he.
 
 
