 tanpan yaa tempon ek rooyee yaa rooyee jaisi kisi anya sokhta saamagree se bani ek belanaakaar daat hoti jiske nichle sire par ek dori judy rahati he or ise shaareerik dravon ko avashoshit karne ke uddeshy se kisi shareerik guha yaa ghaav main pravisht karaayaa jaataa he. dainik upyog main aamtaur par iskaa sabase saamaanya prakaar maahvaaree ke dauraan raktasrav ko avashoshit karne ke liye yoni main daalaa jane vaala ek prayojya daat he.
 tanpan vibhinn aakaaron main aate hai or yah unke avasorana mulyan or packaging par aadhaarit hota he. sabhi brandon ke tanpan upar se to ek jaise dikhte hain par istemaal karne par iname antar spasht ho jaataa he. tanpan jab srav sokhne par phoolate hai to kuch lambaai me to vahiin kuch chaudaai me vistaarit hote hai. sabhi tanpanon ko nikaalane ke liye inase ek dori judy hoti he, to vahiin kuch me ek atirikt bahari aavaran hota he jo pravishti or nikasi me sahaayta pradaan karata he.
 tanpan kaa mulyan inaki sokhne kii kshamta ke aadhaar par kiya jaataa he jise avasorana mulyan kehete hai. kuch tanpan adhik to kuch kam srav sokhne me sakasham hote hai.
 chunki tanpan masik dharm ke dauraan yoni ke bheetar pahane jate hai, isliye yah mahilaon ko kuch bhi karne kii anumati or swatantraaa pradaan karte hai, yahaan tak ki tairaaki jaisi gatividhiyon me bhi yah rukaawat nahin banate hai. aamtaur par mutr yaa mel tyaag karne se pehle tanpan ko nikaalnaa aavashyak nahin hota, haalaanki isaki latakati dori jarur kuch pareshaani pesh karti he or use mutr yaa mel tyaag karte samay upar ko khinch kar rakhana padataa he taaki yah geeli yaa gandi naa ho jaye. senetary napkin ke vipareet, tanpan upyog karte samay masik dharm kaa rakt, hawa ke sampark me nahin aata isliye durgandh bhi bahut kam hoti he, saath hi yah kabhi bhi pataa nahin lagata ki amuk mahila ne tanpan pahana hua he.
