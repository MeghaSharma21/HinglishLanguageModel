 sarai mohan kaashi kshetra ke antargat aane vaala yah gaanv apane aap main bahot si puraani yaaden sanjoye hue he ! yah gaanv ab kisi pahchaan kaa mohataaj nahin rah gaya he ! hindu muslim bhaichara yahan dekha ja saktaa he shikshit logo se yah gaanv bharaa-puraa he logo kii yah manyata he ki kisi samay bhagavan krishna yahan se guzar rahe the toh vishram ke liye unhone yah sthaan chunaa tabhi se iskaa naam sarai mohan pad gaya
 sarai mohan kii aadhikarik bhashaa
 sarai mohan kii mul bhashaa hindi, hindi-bhojpuri he
 yah gaanv bhi bharat ke lakhon gaanvon jaisaa hi he ! or is gaanv kaa naam sarai mohan he ! gaanv ke dakshin main kalakal karti hui beso nadi bahati he ! chaaron ore kheton kii hariyaali gaanv kii shobhaa badha rahi he ! anek prakaar ke fasale or vividh vanaspatiyaan iske prakarthik sondarya main chaar chaand laga detii he ! gaanv ke bichombich ek bada mandir he, jo ‘durga kaa mandir ’ naam se prasiddh he ! prati din bhajan kirthan ke liye log yahan aate hai ,samay samay pe ramlila kaa aayojan hota he log badi maatra main bad chadh ke hisa lete hai ,mandir ke saamne pokhare or is gaanv ke kul devtaa bhilam baba or dakshin disha main badil baba tathaa dih baba kaa vishaal mandir he log badi hi shraddha se yahan aate hai or aneko devi - devtaa ke mandir yahan he or sabaki apni alag kahania ! chaaro taraf pakke maqaan ,nae sadake hai paathshaala gaanv ke bichobich he or aspataal gaanv ke baahar he !
 yahan sabhi varnon ke log bina kisi bhedbhaav ke rahete he ! is gaanv ke log bahut udhyami or santoshi he ! gaanv ke logon kii sabhi jaruraton kii purti gaanv ke log hi vividh grhodyogon ke madhyam se karte he !is gaanv main bhajan-kirthan kaa kaarykram bhi hota he ! gaanv main adhiktar shikshit adhyaaapak,naukareepesha or kisaan rahete he ! anek devi-devataaon main unka atoot vishvas he ! holi ke rang sabake hryday main harsh or ullas bhar dete hai, to diwali kii roshni se sabake dil jagamaga uthte he !
 grampanchayat ne is gaanv kii kayapalat kar di he ! gaanv ke bachche aaj utsaah se skool main padhate hai ! aaj to gaanv main praudh shiksha kaa bhi prabandh ho chukaa he ! gaanv ke log subah patrika mangate hai or har khabar kii jaankaree lete hai ! gaanv ke bazaar main bhi ek nai ronak hai chaay kii chuskiyon ke dauraan raajnneeti kii bate ! or is bazaar main gharelu upyog kii sabhi chijen milti hai !
 samay badal gaya he logo main acchhee jaagrukta ai he gaanv kaa aaj har gali mohalla saafe suthra he sabhi ke pakke maqaan or raajnneeti ke saath bhakthi, shiksha,or vikaas sabhi ne apanaaya he !adhiktar log aaj shahro main hai parantu gaanv kaa aakarshan unhen khinch laata he apni taraf 
 yah gaanv apane aap main apni shobhaa banaaye hue hai ! yahan prakarti kii shobhaa hai, snehabhre log hai, dharm kii bhaavana hai or manushyata kaa prakaash he ! bhol-bhaale stri-parush, snehabhre bhabhi-devron or saral bacchon se haraa bharaa paripurna he garmi ke mausam main yahan aam ke falo se baag lad jate hai gehu kii fasal, ganna or aneko falo or fasalo se khet bhar jate hai thandi main kheto main matar,aalu or aneko fasal dekhne ko milte he shaam ko bazaar kii raunak vahaan kaa chaat sabhi ko aakarshith karata he !
