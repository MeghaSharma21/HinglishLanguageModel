 shoolcharma yaa 'ekinoderm' purnataya samudri praani hai. jantujgat ke is bade sangh main taramin, ophioride tathaa holothuria aadi bhi sammilit hai. angreji shabd ekinodermata kaa arth he, 'kantedaar chamadevaale praani'. shoolcharmon kaa adhyayan anek pranivigyaniyon ne kiya he. is sangh main 4,000 prakaar ke praani hai, jo sansar ke sabhi sagaron or vibhinn gaharaaiyon main paae jate hai.
 shoolcharma kii paribhaasha himan, ne is prakaar di he, 
 ikainodermata sangh ke sabhi jeev samudri hote hai jinka sharir kantedaar hota he. inke sharir main jan pravaahee-santhaan hota he. in ekalingi praaniyon kaa sharir tristareey evam paanch baahuon main vibhajit rahata he. tara machhlee, si-archin, si-kukumbar is sangh ke pramukh praani hai. tara machhlee kaa aakaar tara jaisaa hota he, sharir main discs or paanch bhujaaen hoti he jo kade plates se dhanki rahata hai. upari sataha par anek kantedaar rachanaayen hoti hai. discs par madhya main guda sthit hoti he. nichali sataha par discs ke madhya main munh sthit he. bhujaaon par do kataron main tub feet hote hai. prachlan kii kriya tubafeet ke dwaara hoti he tathaa papuli dwaara shwasan kii kriya hoti he. isaki ek prajati,Gohongaze ko japani log bade chaav se khate hai.
 ye bahukoshik praani hai or anya vikeern sangh se apane khokhalepan tathaa apane vyapak sanghathan dwaara pahachaane jate hai. inkaa sharir gol, belanaakaar athwa tarakaar hota he, inke bimb se yaa to saral bhujaayen, athwa paatravat prashakhit bhujaayen, vikarit hoti hai. inke sharir par chooneydaar prakshep hote hai. holothuria prakshepaviheen hote hai. inke sharir main mukhi tathaa apmukhi tal hote hai. prayek shalpacharma ke sharir main paanch samamit vikirnit khaanche hote hai, jinhen vithi kshetra kehete hai. inke madhya ke sthaan ko madhyaar trigia kehete hai. inkaa sharir paanch areey evam madhyaariy kshetron main vibhakt rahata he. sabhi avyav areey samamit hote hai.
 jalsanvahanitantr keval shoolcharma hi main paaya jaataa he. yah pani sadrush drav se bhari rahanevaali naaliyon, naalon tathaa choti choti theliyon se bana hota he. isamen grasika ke chaaron ore ek valay naal hoti he. isse ek ek naal prayek bhujaa main jaati he, jise areey naal kehete hai. areey naal se choti choti shakhaayen naal padon main jaati hai. naal paad, jinke kaary chalanaa, bhojan ekatrit karnaa tathaa savedan he, areey naal ke donon ore hote hai1 taramin evam samudri archin main apmukh tathaa ek anya choti udagr naal hoti he, jo baahar kii ore jal radhran dwaara khulti he. medreporite dwaara jal radhran choti choti shakhaon main vibhakt ho jaataa he. aadya shoolcharma main jalsanvahani tantra gaman kaary nahin karata tha, apitu tantrika tantra evam shwasan kaa kaary karata tha.
 shoolcharma main tantrika tantra kii rachana aadya he tathaa gucchhika jaal kii bani hoti he. gucchhika jaal teen prakaar ke hote hai :
 antranal chakkardaar hoti he. mukh, mukhi athwa apmukhi hota he. krinoidia main mukh tathaa guda donon mukhi tal par sthit hote hai. guda kii sthiti saamanyat: apmukhi hoti he. himel tantra, jise parisancharan tantra bhi kehete hai, shoolcharma main paaya jaataa he. is tantra main anek vishisht sthaan hote hai, parantu hriday evam rudhir koshikaaye nahin hotin. ling granthiyaan samamit hoti hai. shoolcharma main streeling evam puling pruthak- pruthak ikaayiyon main hote hai, kintu holothuria evam ophioroidiaya ubhayalingi hote hai.
 shoolcharma ke udbhav ke sambandh main jeevashm vigyaani paraspar sahamat nahin hai.
 eashan reeti tathaa gurutv ke prabhaav ke kaaran inkaa vikiran hua. apane mukh ko upar kiye samudratal par sthit, bhojan dhari jal kii ore sthanbaddh purvajon ne bhojan sangrahi tal ko apane mukh se pakshmabhikamay naal kii vruddhi dwaara vistrut kiya. is vruddhi ko kayik pariman dwaara swayan simit rakhaa gaya.
 aise shoolcharmon kaa udbhav dwiparshvik larva se mana gaya he. samudr main sthavar jivan se charm par chooneydaar conticoon kaa ropan hua. triari conticas badhkar tara roopini abaddh staron main roopantarit ho gayi. dhire dhire ye staren drudh rup se sanyukt ho gayi or is prakaar purna kankal bane. sthirikaran ke pehle shulcharm dirghit rup main the. yadi dirghit akritivali kaaya bich main sthir bane, to sanlagn aadhaar ke do pakshon par mukh or nirgam sthit honge. is prakaar avikeern shoolcharmon kaa, jo madhya tritisik kalp se matsay yug tak rahe, udbhav hua.
 shoolcharmaa ke kuch gun anya praaniyon ke gunon se saamanjasy rakhte hai evam kuch gun varg vishisht ke hai. shoolcharma bhi bahukoshik praani hai tathaa aantar guhavaale praaniyon se, dehguha ke purnat: khokhla na hone ke kaaran, antranal evam khokhli dehguha ke vibhaajan main bhinn hai. sabhi dehguhaadhaariyon kii bhanti shoolcharmon kii aadharbhoot sanrachana dwiparshvik he or areey samamiti to gaun gun he.
 sabhi dehguhavaale praani swatantra rup se aantar guhavaale praaniyon se utpann hue hai tathaa dehguha kaa teen yugmon main vibhaajan inkaa pramukh gun he. nimna cardeta ke si scwart ke atirikt, sabhi cardeta praaniyon kii dehguha trivibhajit he. bellanoglassos kaa taraneria larva shoolcharma ke larva se, kuch vishesh aadharbhoot sanrachana kii drushti se samaan hota he. kai anya lakshanon main saamanjasy hone se spasht he ki shoolcharma tathaa cardeta ek saamaanya purvaj se utpann hue hai. yah purvaj anya dehguhavaale purvajon se bhinn tha, kintu vah purna shoolcharma yaa cardeta nahin kaha ja saktaa he.
 shoolcharma vibhinn ooshna, samshitoshna evam sheet katibandhi samudron main paae jate hai. adhikansh shoolcharma jwariya kshetra se 4,000 meter tak paae jate hai. kuch samudratal par sthit rahete hai tathaa anya jalplavi hai.
 shoolcharma apane shavakon kii raksha ke liye prasiddh hai. adhikansh larva jalplavi hote hai. kuch shoolcharma apane shavakon ko tab tak apane paas rakhte hai, jab tak ve swayan gaman yogya na ho jaae. kuch shalcharm apane shavakon ko apane sharir ke bahya tal par rakhte hai, to kuch taramin unhen apane mukh ke sameep rakhte hai. kuch holotharoid tathaa taramin ke prishthiya talon par vishisht shishudhaniyaan hoti hai. kinhin kinhin shoolcharmon main shaavak sharir ke bheetar viksit hote hai tathaa vayask praani kii dehabhitti ke radhra se baahar aate hai.
 yadhyapi krinoidia tathaa pelmetozoa upsang ke anya praani nirarthak hai tathaapi samudr main inhone kai ton chooney kaa nishkarshan kiya he darbisir sangemarmar, belgium grenite, germany kaa trekkitin kaak tathaa anya andakeey pathar in jeevon ke avasheshon se bane hai. holothuroid apane shariron se nirantar aparad nikaalte rahete he or marjak kaa kaary karte hai. hriday archin evam taramin inase bhi adhik sanmarjak hai. samudi taramin sajiv molska ke praaniyon par akraman karte hai, visheshtya sip tathaa masl par. is prakaar ye bhayankar haani karte hai. chote chote shoolcharma matsyon ke bhojan banate hai. kuch holothuride praani purvi deshon ke logon dwaara khaae jate hai. bade bade shalvirchin ke andashay vishwa ke vibhinn deshon main achche poshak samajhe jate hai. jivan or vruddhi kii samasyaon ke adhyayanarth shoolcharma prayogshaalaon ke liye upyogi hai. inke andon kaa paalan poshan saraltapurvak ho jane se, inke vikascram ke adhyayan main bhi suvidha hoti he.
 sajiv shoolcharma kaa shaareerik vinyas panchbahu yaa panch kirnon kaa hota he. yah bahushakhit, bahusankhyak yaa aanshik rup main vilupt bhi rahete hai. sharir panch areey hota he or areey kshetra paanch madhyaariy kshetron se ekantarit rahete hai. samamiti darshanevaale ang asankhya sun naal aadi hai, jo sharir main jalasancharan kaa kaary karte hai tathaa ek jal-sancharan-tantra kaa nirmaan karte hai. areey kshetron ko vithi kshetra tathaa do vithi kshetron ke bich ke sthaan ko madhya vithi kshetra kehete hai. anek shoolcharma kii twachaa par calcium carbonate kii conticoon se yukt ek bahm kankal hota he.
 dehguha ke teen yugmon main vibhaajan ke atirikt sabhi shoolcharmon main teen tantrika santhaan hote hai : 
 in sansthaanon ke dravon main dehguha ke drav kii apeksha albumin adhik hota he. sabhi antarang dravon main vibhinn bhautik padaarth plavit hote hai. kuch rudhir ke sadrush laal hote hai, jo shwasan main sahaayak hote hai. kuch shwetkan anek kaary karte hai, ye kuch apshisht padaarthon kaa bhakshan kar nishpeedit hokar baahar nikalate hai, kyonki in jeevon main koi utsarjan tantra nahin hota he.
 adhikansh shoolcharmon main ling pruthak hote hai, kintu bahya lakshanon se lingabhed gyaat nahin hota he. janan utpaada jal main chhod die jate hai or andey shukr dwaara nishechit hote hai. yugmanaj anek koshon main vibhajit hone ke baad ek khokhla kanduk sadrush rachana banataa he, jiskaa ek sira andar badhata jaataa he or parinamat: ek khule mukh or dohari diwaravala kosh ban jaataa he. diwaar se kuch koshikaaye madhya main aakar, ek madhya str banaati hai. dehguha kosh se ek koshth ke rup main nikalakar madhya str main prasaarit hoti he. koshth ke baar baar vibhaajanon se dehguha ke teen yugma banate hai. isi bich kosh lambaai main badhata he tathaa ek taraf se, jidhar mul guha neeche kii ore jhukkar larva kaa munh banaati he, chipta ho jaataa he or mukhya dwaar ko larva kaa nirgam chhidr banane detaa he. is prakaar kaa larva swatantra plavi hota he. vibhinn virgon main iske vishesh roopantaran ke falswaroop, vibhinn shoolcharmon kaa vikaas hota he.
 anek shoolcharma apane sharir ke kuch bhaag ko, bhay athwa kshtprad sthiti ke samay, swayan pruthak kar dene main samarth hote hai. itnaa hi nahin alag kiye hue bhaagon ko swayan pun: utpann bhi kar sakate hai. yadi koi khand madhya bimb yukt ho, to usamen punarjanan sambhav he. is prakaar ke khand purna shoolcharma banane main samarth hote hai. shoolcharma main punarjanan kii shakti paryaapt maatra main pai jaati he. taramin moti ekatrit karanevaalon ke shatru hai. moti ekatrit karanevaale inako samudr main tukade tukade karke phenk dete the. sheeghra hi unhen apni bhul gyaat ho gai ki is prakaar to inaki sankhya main or bhi shighratapurvak vruddhi hoti he.
