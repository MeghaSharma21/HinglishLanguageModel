 wilhem dwitiya yaa wiliam dwitiya germany kaa antim samraat tathaa prasha kaa raja tha jisane german samrajya evam prasha par 15 june 1888 se 9 navambar 1918 tak shashan kiya. 
 wiliam pratham kii mrityu ke uparant uskaa putr fadrik tritiy germany ke rajsinghaasana par 9 march 1888 i. ko asin hua. kintu keval 100 din rajya karne ke baad uski mrityu ho gai. uski mrityu hone par uskaa putr wiliam dwitiya rajya singhaasana par asin hua. vah ek navayuvak tha. usamen anek gunon or durgunon kaa sammishran tha. vah kushagra buddhi, mahatvakankshi aatmavishvasi tathaa asaadhaaran navayuvak tha. vah swaarthee or ghamandi tha tathaa uskaa vishwaas raja ke daivi siddhant main tha. kisi anya vyakti ke niyantran main rahanaa usko asay tha jiske kaaran kuch hi dinon ke uparaant uski apane chancelar bismark se anban ho gai. paristhitiyon se baadhya hokar bismark ko tyaag-patr dena padaa. bismark ke patan ke uparaant wiliam ne samast satta ko apane haathon main liya or uske mantri aagyaakaari sevak ban gayi or vah swayan kaa shashan kaa karnadhaar bana.
 wiliam kaisar atyadhik hathi, mahatvakankshi evam krodhi vyakti tha. vah kahata tha ki hamaara bhavishya samudr par nirbhar he. uske germany ko samudri shakti banane ke prayaas ne england kii sthaayee shatruta praapt kar lee thi. uski niti thi- 'sampurna vishwa par apana prabhutv sthapit karnaa.' yadi isamen use safalataa na mili to vah vishwa ke sarvanaash ke liye tatpar tha. vyapaarik desh hone ke kaaran england yuddh ke paksh main nahin tha, jise wiliam kaisar england kii kaayarta samajhataa tha. vah akramak ruukh apanaakaar england ko bhaybheet kar apane samrajya kaa vistaar karnaa chahta tha or yah galat samaj thi ki england kisi bhi keemat par yuddh taalna chahega. is prakaar wiliam kaisar ke ugr, samrajyavaadee, nirankush tathaa swechhachari vyaktitv ne europe ko mahayuddh ke kagaar par pahunchaa diya.
 kaisar wiliam dwitiya kii vishwa niti ke nimnlikhit teen mukhya uddeshy the -
 uparokt uddeshyon kii purti karne ke abhipraay se kaisar wiliam dwitiya ne germany kii â€˜videsh nitiâ€™ kaa sanchaalan karnaa aarambh kiya. pratham uddeshy ke kaaran austria ke saath ghanisht mail aavashyak tha, kyonki vah bhi usee disha main bad kar selonika ke bandargah par adhikaar karnaa chahta tha. iskaa arth tha, madhya europe ke kootneetijna gut ko sudrudh bananaa. austria or rus ke hiton main sangharsh hone ke kaaran iskaa arth rus se alag hatana or ant main use apana virdohi bana lenaa bhi tha. duusare uddeshy kii purti kaa arth tha, 'sansar main jahaan kahin bhi aavashyak ho, visheshkar africa main, germany kii shakti kaa pradarshan karnaa.' is sambandh main morocco ne france ko do baar 1905 i. or 1911 i. main chunauti di. tisare uddeshy kii purti kaa spasht parinaam tha england ke saath teevr pratisparddha or vaimnasy. saransh main is nai niti kaa swaabhaavik parinaam hona tha, rus, france or england kii shatruta or ant main in teenon kaa uske mukaable main ekatrit ho janaa, arthath bismark ke samast kaary kaa vinaash. wiliam dwitiya ne apni niti se uski samast vyavastha ko nasht kar diya.
 teen varsh ke andar rus germany se alag ho gaya or baad main france se sandhi karke usne uske ekaakipan kaa ant kar diya. 6 varsh ke andar england shatru ban gaya. morocco main hastkshep karne sefrance se shatruta or bad gai or 1907 i. tak germany, austria tathaa italy ke trigut ke mukaable main france, rus or england kii trirashtra maitri sthapit ho gai. italy kaa trigut se sambandh bhi shithil padataa ja rahaa tha kintu wiliam dwitiya ne is disha main koi prayaas nahin kiya.
 1890 i. main punaraashwaasan sandhi kii punrariti hone vaali thi jo bismark dwaara germany or rus main hui thi, jabaki wiliam rus kii apeksha austria se sudrudh sambandh sthapit karnaa chahta tha jissevah balkan main hokar purvi bumadhyasaagar ko apane prabhaav kshetra main laane main safal ho sake. rus ne bhi is punaraashwaasan sandhi kii punrariti ko yah kahkar manaa kar diya ki 'sandhi badi pechida he or isamen austria ke liye dhamkee maujuud he jiske bade anishtakaari parinaam ho sakate hai.'
 punaraashwaasan sandhi kii punrariti ke na hone kaa spasht parinaam yah hua ki rus akelaa rah gaya. usko apane ekaakipan ko dur karne ke liye ek mitra kii khoj kerani anivaary ho gai. abusake saamne uske shatru england or france hi the. kintu apni paristhiti se baadhya hokar vah france se mitrataa karne kii ore aakarshith hua or usase mitrataa karne kaa praytn karne laga. ant main, 1895 i. main donon deshon main sandhi hui jo dwigut sandhi ke naam se prasiddh he. is sandhi se france ko atyadhik laabh hua or uskaa akelaapan samaapt ho gaya.
 wiliam bada mahatvakankshi tha. vah germany ko europe kaa bhagya-nirmaataa hi nahin, varan vishwa kaa bhagya-nirmaataa bananaa chahta tha. bismark vishwa ke jhagadon se germany ko alag rakhana chahta tha,kintu wiliam ne europe ke baahar ke jhagadon main hastkshep karnaa aarambh kar diya. vah keval balkan prayadweep main hi german-prabhaav se santusht nahin tha, varan vah to usko vishwa-shakti ke rup main dekhnachahta tha. isi uddeshy ke liye 1890 i. ke uparaant germany kii vaideshik niti main vishwa-vyapee niti kaa samavesh hua. wiliam ke anek bhaashanon se uske in vichaaron kaa digdarshan hota he. usne in pradeshon ko apane adhikaar main kiya - 
 wiliam turki ko apane prabhaav-kshetra ke antargat laana chahta tha or yah uski vishwa niti kaa ek pramukh ang tha. england bhi is ore prayatnsheel tha. vah kisi europea raashtra kaa prabhutv turki main sthapit nahin hone dena chahta tha, kyonki aisa hone se uske bhartiya samrajya ko bhay utpann ho saktaa tha. 1878 i. kii berlin-congress tak turki par england kaa prabhutv rahaa or jab kabhi bhi kisi europea rastra ne us ore pragati karne kaa vichaar kiya to england ne uskaa datakar virodh kiya, parantu cyprus ke samjhaute ke uparaant uskaa prabhaav turki par se kam hone laga. jab england kaa 1882 i. main misr par adhikaar hua to england or turki ke madhya jo rahi-sahi sadbhaavna vidyaman thi uskaa bhi ant hona aarambh ho gaya. ab wiliam dwitiya ne is paristhiti kaa laabh uthaakar turki ko apane prabhaav-kshetra main laane kaa praytn kiya. is sambandh main usne nimna upaay kiye- 
 kustuntuniya tak rail banane kaa bhi tha. is maarg ke khul jane se germany kaa sampark faras kii khadi tak ho jaataa jo england ke bhartiya samrajya ke liye vishesh chintaa kaa vishay ban jaataa. 
 wiliam turki ko apni ore aakarshith karne main avashya safal hua, kintu usne apni is niti se rus, france or england ko apana shatru bana liya jabaki turki kii shakti in teenon bade rashtron ke saamne naganya thi. wiliam kii is niti ko safal niti nahin kaha ja saktaa. usne teenon raashton ko ek saath aprasann kiya jiskaa parinaam yah hua ki tridaleey gut kaa nirmaan sambhav ho gaya.
 1890 i. tak germany or england ke sambandh achche the, kintu jab wiliam dwitiya ke shasankaal main germany ne vishwavyaapee niti ko apnaanaa aarambh kiya to germany or england ke sambandh katu honearambh ho gayi. bismark ke pad tyaag karne ke uparaant wiliam ne germany kii nausena main vistaar karnaa aarambh kiya to england germany kii badhati hui shakti se sashankit hone laga tha. kuch samay takadonon main maitri kaa haath badha, kintu 1896 i. ke uparaant donon ke sambandh katu hone aarambh hote gayi. jab wiliam ne transwaal ke rastrapati cruger ko james ke akraman par vijay praapt karne ke upalaksh main badhai kaa taar bheja. is taar se england kii janata main bada kshebh utpann hua. maharani victoria ne bhi apane pautra wiliam dwitiya ke is kaary kii badi ninda kii. is samay england ne germany se sambandh bigaadna uchit nahin samajha, kyonki aisa karne par vah akelaa rah jaataa. isi uddeshy kii purti ke liye usne germany se achche sambandh sthapit karne kaa praytn kiya. 1898 i. main africa ke sambandh main tathaa 1899 i. main senaaon ke sambandh main donon deshon ke samjhaute bhi hue. usee varsh england ke upnivesh mantri joseph chemberlen ne england, germany or sanyukt rajya ke ek trigut ke nirmaan kaa prastaav kiya, kintu 1899 i. main bulo ne jo is samay germany kaa pradhanmantri tha, is prastaav ko sweekaar nahin kiya. uskaa is prastaav ke asweekaar karne kaa kaaran yah tha ki iske dwaara england kaa aashay yah he ki aagaamee yudhon main germany, england kaa paksh le or uske samarthak ke rup main yuddh main bhaag le or england europea mahadweep se nishcint hokar asia tathaa africa main apane samrajya kaa vistaar karata rahe. bulo kaa yah vichaar tha ki germany kii aupniveshik, vyapaarik tathaa navik unnati se england ko asuvidha hona anivaary thi or kabhi bhi donon main yuddh chhid saktaa he. atah germany kii nitiyon dwaara england bhalee prakaar samaj gaya ki germany par adhik vishwaas karnaa england ke liye ghaatak siddh hoga or vastav main ek din aisa avashya aayega jab england or germany kaa yuddh hoga.
 france or rus ke madhya mitrataa kii sthapana ho chuki thi, ab france dwaara rus or england kii mitrataa kaa kaary aarambh hua. 1907 i. main france ke praytn se rus or england kaa gut taiyaar ho gaya. yah gut rakshaatmak tha kintu german samraat wiliam dwitiya ko iske nirmaan se badi chintaa hui. ab usne apana dhyaan is gut ke ant karne kii ore vishesh rup se aakarshith kiya. isi samay germany ko purvi samasya main hastkshep karne tathaa rus ko apamaanit karne kaa avasar praapt hua. 
 1908 i . turki main ek aandolan hua jo yuva turk aandolan ke naam se prasiddh he. sheeghra hi austria ne bosnia tathaa harjegovina adhikaar kar liya. srbija yah sahan nahin kar sakaa or usne yuddh kii taiyaari karnaa aarambh kar diya. usko yah aashaa thi ki austria tathaa germany ke viruddh rus or england uski sahaayta karne kii udyat ho jaayenge kintu rus kii abhi aisi sthiti nahin thi. austria ne srbija ke saath bada kathor vyavhaar kiya jiske kaaran yuddh kaa hona anivaary sa dikhne laga, kintu jab germany ne spasht ghoshnaa kar di ki yadi rus srbija kii kisi prakaar se sahaayta karegaa, to vah yuddh main austria kii purna rup se sahaayta karne ko taiyaar he. is prakaar yuddh tal gaya. is samay rus main itani shakti nahin thi ki vah germany or austria kii sammilit sevaaon kaa safaltaapurvak saamana kar saktaa. rus ko baadhya hokar dab janaa padaa or german raajnneeti balkan prayadweep main safal hui.
 yadhyapi german-samraat wiliam kaisar balkan pradesh main rus ko nicha dikhalaane main safal hua or vah apane mitra austria kii shakti kaa vistaar tathaa prabhaav main vruddhi karvaa sakaa, kintu phir bhi vah france, rus or england ke gut se bhaybheet bana rahaa. usne france or rus se mitrataa karne kii ore haath badhanaa aarambh kiya. 8 farvari 1909 i. ko usne france se ek samjhauta kiya jiske anusaar france ne morocco kii swatantraaa evam akhandta ke siddhant ko sweekaar kar liya. germany ne morocco kii aantarik suraksha ke sambandh main france kii asaadhaaran sthiti maan lee. idhar nishcint hokar germany ne apana dhyaan rus se samjhauta karne kii ore aakarshith kiya. germany ne rus se navambar 1910 main mesopotamia or faras main apane hiton ke sambandh main samjhauta kiya, jiske dwaara 'rus ne germany ko berlin-baghdad railway kii yojana kaa virodh na karne kaa vachan diya or wiliam ne faras main rus ke hiton kii sweekruti pradaan kii.'
 uparokt kaaryo dwaara wiliam dwitiya rus, france or england ke gut ko nirbal karne main safal hua, kintu yah sthiti adhik kaal tak sthaayee nahin rah saki. morocco ke prashn kaa samaadhaan karne kaa praytn france or germany dwaara kiya gaya tha, kintu donon samjhaute kii sthiti se santusht nahin the. â€˜morocco kii swatantraaaâ€™ tathaa france kii police satta main swaabhaavik virodh tha jiske kaaran bhavishya main jhagada hona nishchit tha. france morocco ko purnataya apane adhikaar main laane par tula hua tha or germany use rokane yaa uske badale main upyukt puraskaar praapt karne par katibaddh tha. 1911 i . main morocco main ek aisi ghatana ghati jisane europe ke pramukh rashtron kaa dhyaan us ore aakarshith kiya. morocco main grihayuddh kii agni prajjwalit hui or morocco kaa sultan is vidroh kaa daman karne main asafal rahaa. is paristhiti ke utpann hone par france ne aantarik suraksha ke liye apane uttardaayitv kaa bahaanaa lekar ek sena bheji, jisane 21 may 1910 i. ko morocco main vidroh kaa daman karnaa aarambh kar diya. germany france ke is prakaar ke hastkshep ko sahan nahin kar sakaa or germany ke videshmantri ne ghoshnaa kii ki 'yadi france ko morocco main rahanaa aavashyak prathit hua to morocco kii purna samasya par punah vichaar kiya jaayegaa or eljisiraj ke act par hastakshar karne vaali samast sattaaon ko apni icchaanusaar kaary karne kii swatantraaa punah praapt ho jaayegi.' vidraahiyon ke daman ke uparaant france kii senaayen vaapis lautne lagi, kintu is par bhi germany ne apane kade vyavhaar main kisi prakaar parivartan karnaa uchit nahin samajha. july 1910 i. ko germany ne ghoshnaa kii ki usne german hiton tathaa german nivaasiyon kii raksha ke abhipraay se ek jangi jahaaj dakshini morocco ke agedir naamak bandargah par bhej diya. germany ke is vyavhaar ne badi sankatmay paristhiti utpann kar di or yah sambhaavna spasht drushtigochar hone lagi ki sheeghra hi europe ke raashton ke madhya yuddh kaa hona anivaary he. 
 ant main france or german ke madhya sandhi ho gai jo ki 4 navambar 1911 ko sampann hui, jiske anusaar yah nishchay hua ki morocco par france kaa sangrakshan purvawat bana rahe or germany ko french congon kaa aadha pradesh praapt hua. morocco ke prashn par germany ko munh kii khaani padi, kyonki rus, france or england kaa trirashtiy gut pehle kii apeksha ab adhik drudh tathaa sthai ho gaya tha tathaa germany or england ke sambandh din-pratidin kharaab hone aarambh ho gaye.
