 cartoonist kutti kaa janm 1921 main kerala main hua. apni padhai ke dauraan hi kutti ko raajnneetik cartoonon main ruchi paidaa ho gai thi. kutti us samay ke angrez shashan main uplabdh patr patrikaon main chaape cartoonon ko bade chaav se dekhte the or unhen dobaaraa banaakar apane saathiyon kaa manoranjan bhi karte the. isi tarah cartoon banaate hue kutti is kaam main maahir ho gaye.
 kutti ke bhagya ne bhi unka saath diya or unke pita ke ek mitra jo ki angareji sarkaar main adhikari the, unhone kutti kaa kaam dekha or prabhavit hokar shankar pillai se unhen apane maargdarshan main kaam sikhaane kii sifarish kii. shankar ko bhi us samay apane liye ek saathi kii aavashyaktaa thi to unhone kutti ko apane saath kaam karne ke liye saharsha sweekruti de di. baad main pandit jawaharlal nehru ke aagrah par shankar ne kutti ko neshnal herald ke liye staff cartoonist ke rup main bheja. kutti ne shankar kii lokapriy patrika shankars vikali ke liye bhi kaam kiya. kutti or shankar kaa guru-shishy kaa rishta shankar ke jivit rahane tak jari rahaa.
 apane puure kaarykaal main kutti ne neshnal herald, freepress general, anandbazaar patrika, shankars vikali,hindustan standard, hindustan times or indian express ke liye kaary kiya. apni ankhon kii samasya ke chalate kutti ab cartoon banane main samarth nahin hai or sevanivrutt ho chuke hai. philhal kutti america main apane parivaar ke saath rahete hai.
