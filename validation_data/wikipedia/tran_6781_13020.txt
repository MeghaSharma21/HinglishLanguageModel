 
 ubhaychar varg prishthvansheey praaniyon kaa ek bahut mahatvapurn varg he jo jeevvaigyanik vargeekaran ke anusaar matsay or sarisrup virgon ke bich kii shrenee main aata he. is varg ke kuch jantu sadaa jal par tathaa kuch jal or thal donon par rahete hai. ye aniyattapi jantu hai. is varg main 3000 jati paae jate hai. sharir par shalk, bal yaa pankh nahin hote hai, parantu inaki twachaa adhik granthimay hone ke kaaran chikani hoti he. mendhak is varg kaa ek pramukh praani he.
 yah prishthvanshiyon kaa pratham varg he, jisane jal ke baahar rahane kaa prayaas kiya tha. falswaroop nai paristhitiyon ke anukool inaki rachana main pradhanthya teen prakaar ke antar hue-
  inkaa shaareerik dhaanchaa jal main tairne ke atirikt thal par bhi rahane ke yogya hua. 
  chlom daraaron ke sthaan par fefdon kaa utpaadan hua tathaa raktaparivahan main bhi sambandhit parivartan hue. 
  gyanendriyon main yathayogy parivartan hue, jisase ye praani jal tathaa thal donon paristhitiyon kaa gyaan kar saken.
 ubhaychar ke kuch vishesh lakshan nimnlikhit hai : 
 ubhaychar varg main lagbhag 2,500 prakaar ke vibhinn praani sammilit hai, jinako chaar ganon main vibhajit kiya jaataa he : 
 iske antargat neut tathaa sallamander aate hai. inkaa sharir lanbaa or sir tathaa dhad ke atirikt punch bhi hoti he. bahudhaa agr tathaa pashchpad lagbhag baraabar hote hai. adhiktar jalaklom tathaa chlom daraaren aaajeevan rahati hai, parantu kuch main ye vayask avasthaa main lupt ho jaati hai or shwasan keval fefdon dwaara hi hota he. ye pracheen kaal main khati yug tak paae gaye hai. yadhyapi inkaa saadhaaran aakaar inke purvajon se miltaa julata he, phir bhi inaki utpatti par adhik prakaash abhi tak sambhav nahin ho sakaa he.
 nekaturas- yah ek prakaar kaa sapuchha he jisko pani kaa kutta bhi kehete hai. yah lagbhag 12 inch tak lanbaa hota he or america kii nadiyon main paaya jaataa he. isamen fefde tathaa teen chaudee jalashvasanikaaye pai jaati hai tathaa donon hi sthaayee rup se aaajeevan rahati hai. choti choti machhliyaan, shankh tathaa pani ke anya keede-makode iskaa mukhya aahaar hai. isaki ek visheshta yah bhi he ki maadaa pattharon ke neeche andey detii he or unki dekhbhaal swayan karti he. protius bhi nekaturas se miltaa-julata jeev he jo europe main pani kii gahari khaaiyon ityadi main rahata he. isi kaaran isaki twachaa main rangon kaa abhaav rahata he. isaki ankhen twachaa se dhaki rahati hai.
 sallamanderon main anfiuma ko chhodkar krishtobrancus, ambistoma, triton or plithodon ityadi main praudh avasthaa main kisi main jalashvasanikaaye nahin hoti hai. krishtobracas lagbhag 2 foot lanbaa saande ke aakaar kaa uttari america kii nadiyon main paaya janevaala jeev he. anya sallamandary kii apeksha iske sharir kii twachaa main anek jhuriyaan-si hoti hai. purvi china tathaa japan main pai janevaali isaki jati, megalobatekas 4Â¾ foot se bhi lambii hoti he. ambistoma uttari america kaa ek sallamander he jo praudh avasthaa main thal par hi rahata he. isamen yah visheshta he ki iske dimbh, jinako exlots kehete hai or jinamein bahm jal shwasanikaaye rahati hai, vayask avasthaa ke pahunchne ke pehle hi langik rup se purnataya paripakv ho jate hai. praaniyon ke is prakaar vayask avasthaa main langik rup se paripakv hone kii kriya ko niotni kehete hai. tritiuras, jisko saadharantaya neut bhi kehete hai, uttari america, europe or purvi asia main miltaa he. yah adhiktar sthal par hi rahata he or thaleey jivan kaa itnaa aadi ho jaataa he ki kisi samay bhi jal main nahin jaataa. isi kaaran isamen jalashvasanikaaye tathaa chlom daraaren nahin hotin or iskaa shwasan keval fefdon dwaara hi hota he. kuch maadaa neuts kaa rang janankaal main bahut chatakila ho jaataa he or peeth par ek lambii shikharrupi twachaa kii pattee bad jaati he. anfiuma congou ke daldalon tathaa dhan ke kheton main paaya jaataa he. yah lagbhag 3 foot tak lanbaa, il machhlee se miltaa julata prathit hota he. isi kaaran vahaan ke nivasee isko congou kii il bhi kehete hai. parantu inamen galfdon ke atirikt fefde, jalashvasanika tathaa paad vartmaan rahete hai. keval plithodon, jo aakaar main chhipakali ke samaan 6 inch lanbaa hota he, sthaliy hone par bhi fefda rahit hota he. plithodon main bahudhaa maadaa apane andon kii raksha karti he. sapuchha samooh ke kuch jeev patale, lambey tathaa pashchpad athwa palkarhit hote hai. inaki sirne kehete hai. ye madhya america ke gande talabon tathaa gaddhon main paae jate hai or teen jodi jalashvasanikaaon dwaara saans lete hai.
 vipuchha puchharahit ubhaychar hai. inke antargat medhakon tathaa bhekon kii 1,700 se bhi adhik jatiyaan sammilit hai. inamen greeva nahin hoti. agrapad chote tathaa pashchpad lambey hote hai, jo inke tairne tathaa chalaang maarane main sahaayak hote hai. is samooh ke kuch praani keval jal yaa thal or kuch donon main rahete hai; kuch, jaise hila, pedo par bhi paae jate hai. ve jo sadaa thal par rahete hai; ande dene ke samay pani main avashya chale jate he. dimbh avasthaa main punch hoti he jo vayask hone par lupt ho jaati he. puchh-kasherukon ke judane se ek puchhdand banataa he, jo dhad ke peeche ke bhaag main sthapit rahata he. vipucchon main sansechan kriya keval newzealand ke saand bhek ko chhodkar sharir ke baahar hi hoti he or inke bhrunvikas main ek mahatvapurn roopaantar hota he.
 puchharahit ubhaychar duniya ke lagbhag prayek bhaag main paae jate hai, parantu vah bahut garmi tathaa sardi hone par mitti ke bheetar ghus jate hai or tab inke sharir kii sari kriyaayein shithil ho jaati hai. jivan ke is vibhedan ko greeshm yaa sheetanishkriyata kehete hai. ye jeev bahudhaa 2 se lekar 5 inch tak lambey hote hai, parantu pashchimi africa kaa rana goliath naamak bhek lagbhag 12 inch tathaa dakshini america kaa saand bhek 8 inch lanbaa hota he. iske vipareet cuba desh kaa ped par rahanevaala bhek keval 3/8 inch kaa hi hota he. kuch vipucchon ke andon kii raksha karne ke anek saadhan paae jate hai. europe kaa nar alitys mendhake adon ko apane pashchpad main chipkaakar idhar-udhar liye phirata he tathaa africa ke pipa kii maadaa andon ko apni peeth kii twachaa par chote-chote gaddhon main rakhkar unki raksha karti he.
 inako sicilians athwa gymnophiona bhi kehete hai. ye adhiktar ushn katibandh main paae jate hai. ye padrahit, lagbhag ek foot lambey, krimi rupi ubhaychar hai, jo bhoomi ke andar bilon main rahete hai. kadachit in paristhitiyon ke kaaran inamen padon ke saath padmekhala kaa bhi lop ho jaataa he or netra atyant chote tathaa kaaryheen ho jate hai. anya ubhaycharon se ye is baat main bhinn hote hai ki inamen twachaa ke neeche chote-chote shalk hote hai. punch bahut choti tathaa shwasan keval fefdon dwaara or sansechan aantarik hota he. iktheophis bharatvarsh main tathaa syphonops america main paae jate hai or andey dene ke upanraat unke chaaron ore lipatakar unki raksha karte hai.
 ubhaycharon kii kuch jatiyaan, jo aaj se lakhon varsh purv pai jaati thim parantu ab nahin milteen, is samudaay main sammilit hai. inaki visheshta yah he ki inke kapaal or hanu bhi asthiyon se dhake rahete the. kuch praani, jaise diplocolos, chote sallamanderon ke samaan tathaa eograinus 15 foot tak lambey hote the. ye sadaa jal main hi rahaa karte the. stegosifelia ke adhyayan se prathit hota he ki ubhaychar varg kii utpatti sambhavat: kisi pracheen matsayrupi praani se hui hogi, jo pehle jal main rahete rahe honge. parantu khati yug main jal ke jagah-jagah par suukh jane ke kaaran in praaniyon ko thal par chalane tathaa vaayu main shwaas lene kaa prayaas karnaa padaa. falswaroop inamen anekanek shaareerik parivartan hue or ek nae varg kaa aarambh hua.
