 12 sitambar gregory calendar ke anusaar varsh kaa 255wa din he. saal me abhi or 110 din baaki he.
 bhartiya swatantry sangram se desh kaa har kshetra or har varg anupranit tha. aise main kavi bhala kaise peeche rah sakate the. tamilnadu main iskaa netritv kar rahe the subrahmanya bharti. yadhyapi unhen anek sankaton kaa saamana karnaa padaa; par unka swar mand nahin hua.
 subrahmanya bharti kaa janm attapuram main 11 disambar, 1882 ko hua tha. paanch varsh kii avasthaa main hi ve maatruvihin ho gayi. is dukh ko bharti ne apane kavy main dhaal liya. isse unki khyaati chaaron ore fail gayi. sthaneey samant ke darbar main unka sammaan hua or unhen ‘bharti’ kii oopaadhi di gayi. 11 varsh kii avasthaa main unka vivaah kar diya gaya. agle saal pitaaji bhi chal based. ab bharti padhane ke uddeshy se apni buaa ke paas kaashi aa gayi.
 chaar saal ke kashivas main bharti ne sanskrit, hindi or angreji bhashaa kaa adhyayan kiya. angreji kavi shelli se ve vishesh prabhavit the. unhone attapuram main ‘shillian gild’ naamak sanstha bhi banaai. tathaa ‘shelidasana’ upnaam se anek rachanaayen likhin. kaashi main hi unhen rashtriya chetana kii shiksha mili, jo aage chalakar unke kavy kaa mukhya swar ban gayi. kaashi main unka sampark bharatendu harishchandr dwaara nirmit ‘harishchandr mandal’ se rahaa.
 kaashi main unhone kuch samay ek vidhyalay main adhyaapan kiya. vahaan unka sampark shrimati da. ani besaint se hua; par ve unke vichaaron se purnatah sahamat nahin the. ek baar unhone apane awaas shaiva math main mahapandit seetaram shastri kii adhyakshata main saraswati puja kaa aayojan kiya. bharti ne apane bhaashan main nari shiksha, samaaj sudhaar, videshi kaa bahishkaar or swabhaasha kii unnati par jor diya. adhyaksh mahoday ne iskaa pratwaad kiya. faltah bahes hone lagi or antatah sabha visarjeet kerani padi.
 bharti kaa priy gaan bankim chandra kaa vande maataram tha. 1905 main kaashi main hue congress adhiveshan main suprasiddh gayika sarala devi ne yah geet gaaya. bharti bhi us adhiveshan main the. bas tabhi se yah gaan unka jivan praan ban gaya. madras lautakar bharti ne us geet kaa usee lay main tamil main padyanuwaad kiya, jo aage chalakar tamilnadu ke ghar-ghar main goonj uthaa.
 subrahmanya bharti ne jahaan gadhy or padya kii lagbhag 400 rachanaaon kaa srijan kiya, vahaan unhone swadesh mitram, chakravartini, india, suryodayam, karmyogi aadi tamil patron tathaa bal bharat naamak angreji saptahik ke sampaadan main bhi sahyog kiya. angrej shashan ke viruddh swarajya sabha ke aayojan ke liye bharti ko jail janaa padaa. kolkata jaakar unhone bam bananaa, pistaul chalaanaa or gorilla yuddh kaa bhi prashikshan liya. ve garam dal ke netaa lokmaanya tilak ke sampark main bhi rahe.
 bharti ne nanasahab peshwa ko madras main chhipaakar rakhaa. shashan kii najar se bachane ke liye ve pandicherry aa gayi or vahaan se swarajya sadhana karte rahe. nirdhan chaatro ko ve apni aay se sahyog karte the. 1917 main ve gandhi ji ke sampark main aaye or 1920 ke asahyog aandolan main bhi sahabhaagi hue. swarajya, swabhaasha tathaa swadeshi ke prabal samarthak is rashtrapremi kavi kaa 12 sitambar, 1921 ko madras main dehant hua.
 http://hardinpavan.blogspot.in/search/label/34%20-%20sitambar%20doosraa%20saptaah?m=0
