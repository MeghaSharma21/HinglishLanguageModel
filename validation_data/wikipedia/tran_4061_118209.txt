 sampoorn kranti jaiprakash narayan kaa vichaar va naaraa tha jiskaa aahvaan unhone indira gandhi kii satta ko ukhaad phekane ke liye kiya tha.
 lokanayak nen kaha ki sampoorn kranti main saat krantiyaan shaamil he - rajnatik, aarthik, saamaajik, saanskrithik, bauddhik, shaikshanik va aadhyatmik kranti. in saaton krantiyon ko milakar sampoorn kranti hoti he. 
 patna ke aitihaasik gandhi maidan main jaiprakash narayan ne sampurna kranti kaa aahwan kiya tha. maidan main upasthit lakhon logon ne jaat-paat, tilak, dahej or bhed-bhav chhodane kaa sankalp liya tha. usee maidan main hajaaron-hajaar ne apane janeu tod diye the. naaraa gunja tha:
 sampoorn kranti kii tapish itani bhayanak thi ki kendra main congress ko satta se haath dhonaa pad gaya tha. jai prakaash narayan jinaki hunkaar par naujavaanon kaa jattha sadakon par nikal padataa tha. bihar se uthi sampoorn kranti kii chingaari desh ke kone-kone main aag banakar bhadak uthi thi. jepi ke naam se mashhoor jaiprakash narayan ghar-ghar main kranti kaa paryaay ban chuke the. lalu yadav, nitish kumaar, ramvilas paswan or susheel kumaar modi, aaj ke saare netaa usee chaatr yuva sangharsh vahini kaa hissaa the.
 paanch june, 1974 kii vishaal sabha main je. pi. ne pehali baar ‘sampoorn kranti’ ke do shabdon kaa uccharan kiya. kranti shabd nayaa nahin tha, lekin ‘sampoorn kranti’ nayaa tha. gandhi parampara main ‘samgr kranti’ kaa prayog hota tha. 
 paanch june ko sanykaal patna ke gandhi maidan par lagbhag paanch lakh logon kii ati utsaahi bheed bhari jansabha main desh kii girti haalat, prashasnic bhrashtchaar, mahangaai, berogari, anupayogi shiksha padhdati or pradhan mantri dwaara apane upar lagaaye gaye aaropon kaa savistaar uttar dete hue jaiprakash narayan ne behad bhavatirek main jansadharan kaa pehali baar ‘sampoorn kranti’ ke liye aahvaan kiya. je.pi. ne kaha-
 paanch june ko je. pi. ne ghoshnaa kii:- bhrashtachar mitaanaa, berogari dur karnaa, shiksha main kranti laana, aadi aisi chijen hai jo aaj kii vyavastha se puri nahin ho saktin; kyonki ve is vyavastha kii hi upaj hai. ve tabhi puri ho sakati hai jab sampoorn vyavastha badal di jaae. or, sampoorn vyavastha ke parivartan ke liye kranti- ’sampoorn kranti’ aavashyak he. is vyavastha ne jo sankat paidaa kiya he vah sampoorn or bahumukhi he, isliye iskaa samaadhaan sampoorn or bahumukhi hi hoga. vyakti kaa apana jivan badale, samaaj kii rachana badale, rajya kii vyavastha badale, tab kahin badlaav puraa hoga; or manushya sukh or shaanti kaa mukt jivan ji sakegaa. … je.pi. kaa ‘sampoorn’ gandhi kaa ‘samgr’ he.
 je.pi. ne chaatren se sampoorn kranti ko safal banane ke liye ek varsh tak vishvavidhyalayon or kalejon ko band rakhane kaa aahvaan kiya. unhone kaha ki- ‘keval mantrimandal kaa tyaag patr yaa vidhaan sabha kaa vighatan kaaphi nahin he, aavashyaktaa ek behatar raajnneetik vyavastha kaa nirmaan karne kii he. chaatren kii simit maangen, jaise bhrashtachar evam berogari kaa niraakaran, shiksha main krantikari parivartan aadi bina sampoorn kranti ke puri nahin kii ja sakati.’ unhone seemaa suraksha bal or bihar sashastr police ke javaanon se apil kii ki ve sarkaar ke anyaaypurna or gaiyr kanoonee adeshon ko maanane se inkaar kar den.
 je.pi. ne saat june se bihar vidhaan sabha bhang karo abhiyaan chalaane, mantriyon or vidhayakon ko vidhaan sabha main pravesh karne se rokane ke liye sabha ke phatakon par dhrana dene, prakhand se sachivalay str tak prashasan thapp karne, lokshakti ko badhaane hetu chaatr-yuvak evam jan sanghathan banane, naitik mulyon kii sadacharan dwaara sthapana karne tathaa garib or kamjor varg kii samasyaon se nipatane ke liye bhi chaatro or jansadharan kaa aahvaan kiya.
 je.pi. kaa bhaashan jab samaapan kii ore tha tabhi sabhasthal par goliyon se ghayal lagbhag 12 log pahunche or sabha main teevr uttejnaa fail gai. ye rajbhavan se lautne vaali bheed ke ve log the jo peeche rah gaye the. in logon par beli road sthit ek makaan se goli chalaai gai thi. patna ke jiladhish vijaishankar dube ke anusaar- us makaan main ‘indira brigade’ naamak sanghathan ke kaaryakarta rahete the. unamem chah vyakti giraftaar kar liye gaye hai, jinamein se ek ke paas se dhuaan nikalati bandook or chah goliyaan baraamad kii gai hai. sabha main jiladhish dwaara likhaa gaya patr bhi padhakar sunaaya gaya, jisamen police dwaara tatkaal karrwai karne tathaa golikand ke baavjood pradarshnakariyon dwaara shaanti or sanyam baratane kii saraahna kii gai thi. vishaal jan samooh ke log golibari se chot khaae logon ko dekhakar is had tak udwelit ho uthe the ki yadi je.pi. ko diya gaya shantipurna rahane kaa vachan na hota or swayan je.pi. vahaan maujuud na hote, to shaayad us shaam indira brigade ke daftar se lekar vidhaan bhawan-sachivalay aadi, sab kuch jal gaya hota. sabha sthal par je.pi. ne kaha- ‘dekho aisa nahin hona chahie ki aap log dhara main bah jaaen, us sthaan par jaakar aag laga den. vachan dete ho na ki shant rahoge?’ lakhon ne haath uthaakar, sir hilaakar or ‘haa’ kii joardaar aawaaj lagaakar je.pi. ko vachan diya. pradarshnakariyon or aam janata ne- ’hamalaa chaahe jaisaa hoga, haath hamaara nahin uthegaa’ ke naare kaa vastut: paalan karke je.pi. ko dikhaa diya. log ekadam shant ho gayi, aisa tha je.pi. kaa prabhaav or unke netritv main chal rahe aandolan kaa anushaasan.
 je.pi. ke nikat sahyogi evam prakhyat chintak acharya ramamurti ke anusaar- ‘paanch june ke vishaal pradarshan ko dekhakar aisa laga jaise puraa bihar khadaa ho gaya he or janata kisi agyaat niyati kii ore badhane ko aatur he.… saare sangharsh ne ‘satta banaam janata’ kaa rup le liya. paanch june, aandolan main nae mode kaa din tha. vah ek vishesh din tha jab buudhe or biimaar je.pi. hastakshron ke bundle trek par ladakar rajyapal ke ghar gaye. in hastakshron main is baat kii ghoshnaa thi ki prachlit satta main janata kaa vishwaas nahin rahaa or is baat kii bhi paroksh ghoshnaa thi ki use vishwaas he je.pi. or unke aandolan par.’
 bihar chaatr aandolan kaa chauthaa charan saat june, 1974 se jaiprakash narayan ke is aahvaan ke anusaar prarambh hua ki ‘hamen sampoorn kranti chahie, isse kam nahin.’ ‘vidhaan sabha bhang karo.’ ke sthaan par ‘vidhaan sabha bhang karenge’ ke naare ke saath ahimsak evam shantipurna dhang se satyagrah, dhrana aadi kaa kaarykram prarambh kiya gaya. je.pi. dwaara nirdeshit aandolan kaa kaarykram nimna prakaar tha:-1. vidhaan sabha bhang karne kaa abhiyaan chalaanaa2. vidhaan sabha ke sabhi phatakon par satyagrah or dhrana yojit kar sadasyon ko andar na jane dena.3. sachivalay se lekar blaak str tak prashasnic kaamkaaj ekadam thapp kar dena.4. apni maangon kii purti ke liye pradarshan, satyagrah kar jail janaa.
 chaatr sangharsh samiti ne vidhaan sabha ke samaksh dhrana prarambh karne ke purv sabhi dalon ke vidhayakon se tyaag patr dene kii maang kii or ghoshit kiya ki bihar vidhaan sabha ko bhang karne kii maang ko lekar dhrane kaa kaarykram ek saptaah tak chalegaa. yadi tab tak vidhayakon ne istife nahin diye to 12 june se unke gharon kaa gheraav kiya jayega.
 bihar main aandolan nae charan main pahunch gaya. sampoorn pradesh kii janata sangharsh karne kii man:sthiti main aati ja rahi thi. vahiin is aandolan main chaatren ke samarthak gaiyr-communist vipakshi dalon main vaicharik, ranneeti sambandhi evam sanghathanaatmak sankat gambhir ho gaya. hua yah ki in dalon ke anek vidhayakon ne paanch june kii antim tithi biit jane ke baavjood apni party ke netritv dwaara die gaye nirdesh ke baavjood vidhaan sabha kii sadsyta se tyaag patr nahin diya.
 vidhaan sabha ke 24 sadasyeey jansangh gut ke vidhayakon main lalamuni choube ne aguwai kii or unke sahit 12 vidhayakon ne vidhaan sabha kii sadsyta se tyaag patr diya, par aath jansanghee vidhayakon ne party ke nirdesh ko thukraa diya. jansangh ne in aath vidhayakon tathaa teen anya ko party se chah varsh ke liye nishkasit kar diya. shesh ek vidhayak ne usee din tyaag patr de diya. teraa sadasyeey sanyukt socialist party ke 7 vidhayakon ne istipha diya, anya ne nahin. vidhaan sabha adhayaksh harinath mishra ke anusaar us samay tak keval 19 vidhayakon ne istife die the, jinhen ve sweekaar kar chuke the. sanghathan congress ne nirnay kiya ki uske vidhayakon ke istife kaa prashn 15 va 16 june ko kalakatta main ho rahi congress sanghathan ‘mahasmiti’ kii baithak tak sthagit rahegaa tathaa is maamle par hai kaman se vichaar kiya jayega. is prakaar congress ke 23 vidhayakon main se kisi ne istipha nahin diya.
 saat june ko patna main bihar vidhaan sabha ke samaksh chaatr sangharsh samiti, sarvoday mandal tathaa gaiyr-communist vipakshi dalon kii ore se dhrana diya gaya. dhrane ke dauraan vidhayakon ko vidhaan sabha main jane se rokane par 53 satyagrahi giraftaar kiye gaye, jinamein sarvoday netaa ramnandan singh, jan sangh ke netaa vijayakumar mishra tathaa chaatr netaa vidyanand tiwari shaamil the.
 isi din bihar chaatr sangharsh samiti kii sanchaalan samiti ne chaatren kaa aahvaan kiya ki ve ek varsh tak apni kakshaon kaa bahishkaar karen or shri jaiprakash narayan ke aandolan main shaamil hon. rajya ke vibhinn jilon ke chaatren dwaara jiladhish karyaalayon, anya sarkari daftaron se lekar blaak mukhyalayon par dhrana-pradarshan aadi karne kaa kaarykram kriyanvit kiya gaya.
 bihar sarkaar ke mantri daroga prasad raay ne ghoshnaa kii ki vidhayakon ke nivas sthaan ko ‘surakshit kshetra’ ghoshit kar vahaan police kaa paharaa rahegaa. anaadhikrut vyaktiyon ke jane par roak lagaai jaaegi or milane waalon kii puri jaanch kii jaaegi.
