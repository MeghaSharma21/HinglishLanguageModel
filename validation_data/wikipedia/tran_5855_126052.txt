 may 1964 i. main praja samaajawaadee dal tathaa samaajawaadee dal ke ramgarh or gaya adhiveshnon main vilyan kaa nishchay kiya gaya or 6 june 1964 i. ko dilli main donon dalon kii sanyukt baithak main vilyan kii pushti kii gai. is prakaar sanyukt samaajawaadee dal donon ke ekikaran se bana.
 is dal kaa sthapanadhiveshan 29 janvari 1965 i. ko varanasi main hua. is adhiveshan ke purv 26 janvari ko sansopa kii rashtriya samiti kii baithak sarnath main hui. is baithak kii adhyakshata dal ke adhyaksh shri es. em. joshi ne kii. dilli main hui samiti kii baithak kii karrwai padhi jane par use galat bataaya gaya or yah aarope kiya gaya ki pratinidhitiv ke prashn par karrwai tod-marodakar likhi gai. baithak kii samaapti tak koi nirnay nahin ho sakaa. duusare din kii baithak main pratinidhitiv kaa prashn hal ho gaya or sanshodhit karrwai kii pushti hui. kintu bahumat ke teevr virodh ke kaaran sthapanadhiveshan main dow raamamanohar lohia ko aamantrit karne kaa sarvaadhik vivadagrast or bahucharchit prastaav paas na ho sakaa.
 sthapana adhiveshan main adhyaksh shri. es. em. joshi ne dhvaj fahraate hue desh main moulik kranti karne ke liye party ke sadasyon kaa aahvaan kiya. is adhiveshan main lagabh 21 sau pratinidhiyon ne bhaag liya. adhiveshan ke pratham din lohiasamarthak pratinidhiyon ko ek billaa baanta gaya. bille par party ke jhande ke upar chapa tha- lohia chodenge nahin party todegein nahin.
 adhiveshan ke tisare din sammelan kii karwai hone ke purv sansopa kii rashtriya samiti kii baithak hui. is baithak main shri harivishnu kaamat ne prasopa paksh ke 12 sadasyon ke hastakshar se sammelan se alag ho jane kii ghoshnaa kii. us din sammelan prarambh hote hi shri joshi ne pratinidhiyon ko soochna di ki rashtriya samiti kii baithak main 12 sadasyon ne hat jane kii soochna di he.
 prasopa pratinidhiyon ke pandal chhodane ke baad adhyaksh shri es. em. joshi ne kaha ki ise prasopa kaa alag hona nahin kaha jayega kyonki main bhi prasopa kaa hoon. sammelan main ek prastaav sarvasammati se paas hua jise adhyaksh pad se shri joshi ne upasthit kiya tha. prastaav main kaha gaya ki- prasopa tathaa sopa kaa ekikaran asthaayee nahin tha balki sthaayee tha. ramgarh tathaa gaya sammelnon main nirnay dwaara donon dal ek ho gaye. sanyuktasocialist party donon ke ekikaran se bani he. ab na koi socialist party he, na praja socialist party. prasopa yaa sopa ke naam par koi vyakti yaa samooh kaary nahin kar saktaa. unka kaary unka vyaktigat hoga. socialist party ne june, 1964 i. kii baithak main apana chunaavchihn jhopadi mana he or chunaav ayog ne bhi ise manyata di he. yah sammelan spasht shabdon main pun: ghoshit karnaa chahta he ki sopa or prasopa ekikaran se sasopa bani.
 kintu 1967 i. ke mahanirvachan ke purv chunaav ayog ne prasopa ko chunaavchihn jhopadi or sansopa ko bargad pradaan kiya.
 sthapana adhiveshan main adhyaksh shri joshi ne nimnlikhit vichaar prastut kiye -
  dhani or garibon ke bich uttarottar badhata ja rahaa antar yadi samaapt nahin kiya ja saktaa to kam kiya jaae or jitani bhi teji se ho sampatti badhaai jaae. iske liye kifayat kaa sahaara lekar bachat main vruddhi kerani hogi. vidyaman paristhitiyon main keval amiron se hi bachat kii aashaa kii ja sakati he basharten adhiktam or nunatam aay kaa anupaat 1 : 10 rakhane kaa kadai se paalan kiya jaae or vyay kii adhiktam seemaa par niyantran karke dhanikon ko kifayat ke liye baadhya kiya ja saktaa he. jab tak prayek vyakti kaa ek sau rupaya nahin miltaa tab tak kisi kii adhiktam aay ek hajaar rupye se upar na hone di jaae.
  schuli shiksha paane kii avasthaa ke sabhi ladakon or ladakiyon ke skool jati, dharm yaa dhan kaa bhed kiye bina ek hi prakaar ke hon.
  sabhi chaatro ko kam se kam teen bhashaayen padhai jaaain. maatrubhaasha, dakshin kii dravid parivaar kii chaar bhashaaon main se koi ek bhashaa uttar main padhai jaae or angreji bhashaa sabhi jagah.
  bharat sarkaar kii kisi bhi akhil bhartiya seva main jane se purv dakshin kii dravid parivaar kii kisi ek bhashaa kaa gyaan anivaary ho.
  samaaj ke pichde virgon ko apane bhagyanirmaan or nai samaajavyavastha kii rachana ke liye thos adhikaar praapt hon. unke liye naukariyon main sthaan surakshit rahen or sangrakshan main pichhadaa varg kamishan dwaara sujhaayaa gaya anupaat nunatam ho. anyaay ke pratirodh or maangon kii purti ke liye pichde virgon ke dalon or sanghatanon dwaara prarambh andolanon main sakriy sahyog or sahaayta di jaae.
  krishi or udyog kii vastuon ke mulyon ke bich uchit sambandh ho yaa galle ke upaadan ke liye vishesh protsaahan diya jaae.
  trade unionon, sahakaari sansthaaon, panchayat rajsansthaaon or yuvak sanghatanon main kaam kiya jaae.
  kakshaon, campo, adhyayan mandalon ke aayojan or pustikaon tathaa sahitya ke prakaashan dwaara jivan ke samaajawaadee mulyon par vishesh jor dete hue kaaryakartaaon ko samaajwaad ke siddhant or vyavhaar kii trennig tathaa shiksha di jaae.
 sansopa ne sarvapratham 1967 i. ke chaturth mahanirvachan main bhaag liya. is nirvachan main loksabhaa ke kul 520 siton main se 511 ke liye chunaav hua. is dal ne 112 siton par apane ummidavaar khadey kiye jisamen se 23 ummidavaar vijayi ghoshit hue.
 vibhinn rajyon kii vidhansabhaon main kul 3487 siton main se is dal ne 813 siton par apane ummidavaar khadey kiye jinamein se 180 ummidavaar vijayi ghoshit hue. 1967 i. ke mahanirvachan ke baad bihar or uttar pradesh main bani sanyukt vidhayak dal kii sarkaron main iske kramash: 5 or 3 netaaon ne mantripad grahan kiya. kerala, pashchim bengal or madhya pradesh kii sanyukt vidhayak dal kii sarkaron main bhi is dal ke netaaon ne bhaag liya.
 shri joshi ke baad bihar ke shri karpuri thakur is dal ke duusare adhyaksh hue.
