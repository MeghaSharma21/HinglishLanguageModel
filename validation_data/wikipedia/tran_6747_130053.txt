 isa messiah satya girjaghar ek swatantra girijaghar he jo ki 1917 main bijing, china main sthapit kiya gaya tha. prachaarak yung-ji lin satya isa messiah girjaghar ke vartmaan adhyaksh hai. ye girijaghar isai samaaj ke romiya mat virdohi shakha se sambandhit he. bharat main isaki sthapana 1932 main hui. is girijaghar main bada din or shubh shuukravaar nahin manaae jate.
 "apane jeebh se bolti hui pavitra atmaaon kaa swaagat karnaa swarglok main uttaradhikaar praapt karne kii pratibhuti he."
 "jal se shuddhikaran aparaadhon se kshamaa tathaa punerjeevan ke liye he. shuddhikaran prakritik jal main hi hona chahie, jaise ki nadi, sagar yaa jharne main. jiskaa shuddhikaran jal tathaa pavitra aatma ke saath ho chukaa he, yah sanskaar bhagwaan yishu ke naam se karegaa. jiskaa shuddhikaran ho rahaa ho use jal main purnataya samaanaa hoga tathaa vah saamne kii ore natmastak hoga."
 "charan dhone kaa sanskaar prabhu ishu se sambandhit hone kii yogyata pradaan karti he. yah is baat kaa samaran karaane kaa kaary bhi karti he ki har kisi ke paas prem, pavitrataa, namrata, kshamashiltaa tathaa sevabhaav ke gun hone chaiye. us prayek vyakti ko jise ki baptism jal kii prapti hui ho prabhu ishu ke naam par charan avashya dhone chaiye. drudh sankalp ke saath paraspar charan dhone kaa abhyaas kiya ja saktaa he."
 "pavitra samagam bhagwaan yishu kii mrityu kii yaad main manaaya jaataa he. yah hamen apane ishwar ke ang banane kii kshamta pradaan karata he, taaki hamaara jivan anantkaal tak bana rahe or qayamat ke din hamaari aatma paralokik ho jaay. yah sanskaar jitani adhik aavruti ke saath sambhav ho, hona chahie tathaa keval khamirrahit roti tathaa angoor kaa ras hi prayukt hona chahie."
 "vishram diwas, saptaah kaa saatvaan din, pavitra din hota he jise ki ishwar kii pavitrataa tathaa aashirwad praapt he. is din ko ishwar kriti se mukti paane ke liye prabhu ke aashirwad evam jivan main shaashvat vishram praapt karne kii aashaa ke rup main dekhnaa chaiye."
 "isa messiah, ishwariya vachan, jo deh main prakat hua, paapiyon ke uddhaar ke liye cross par apane praan diye or uskaa tisare din punarutthan hua jiske baad wo swarg chalaa gaya. vahi manav-maatr kaa ekmaatr uddharkarta he, swarg or pruthivi kaa sristaa he or ekmaatr sachcha parameshwar he."
 "pavitra bible, jo puraatan testament or naveen testament se bani he, ishwar dwaara protsaahit he, ekmaatr satya dharmagranth he or isai jivan kaa maanak he."
 "moksh ishwar kii krupa dwaara vishwaas karne se miltaa he. maanane waalon ko pavitra aatma par bharosa karnaa chaiye jisase ki wo pavitrataa, ishwar kaa aadar or manavta se prem kii ore agrasar rahen." 
 "satya isa messiah girijaghar, "latter rain" ke samay pavitra aatma kii madad se prabhu isa messiah dwaara sthapit, hi punarsthapit sachcha prerit girijaghar he." 
 "prabhu kaa punaragaman qayamat ke din hoga jab wo swarg se utar kar yahan aayenge duniya par faisalaa sunaane : puneatmaon ko amar swargik jivan milegaa or paapi sadaa ke liye abhishaapit honge."
