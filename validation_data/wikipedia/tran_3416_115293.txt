 nirdeshaank: 51°49′35″N 2°42′18″W / 51.826376°N 2.705028°W / 51.826376; -2.705028
 monmouth golf club ek 18 hole golf club he jo monmouth kii seemaa ke paas dixton gaanv ke nikat sthit he. golf course unchi zamin par shahar ke purv main sthit he. yahan se welsh pahariyaan, dean ke van va vei ghati dikhti he. club sampoorn wales main "sundartam golf course main se ek" hone kaa daawa karata he. club main chote khel ke liye bana ek abhyaas kshetra or ek nau hole va hari ghaas vaala abhyaas kshetra bhi he. anya suvidhaon main yahan ek club house, baar or dukaan shaamil hai.
 monmouth golf club kaa 25 june 1896 ko kings head hotel, monmouth, main yojit hui ek baithak main gathan kiya gaya tha va shruwaat main isko sthapit karne kaa sthal priari farm tha, parantu yah golf ke liye anupyukt sabit hua. club iske samaadhaan ke liye voxhaul fields sthanantarit ho gaya or vahaan voxhaul golf club or uske course par adhikaran kar liya. 1903 main club handre estate sthanantarit ho gaya or 1905 main yah troy farm main punah sthapit kiya gaya.
 shruwati varshon main club ke sadasyon kii sankhya 30 se 40 ke bich thi, jo apeksha se kam thi. sadasyon kii sankhya kam isliye thi kyonki garmiyon ke mausam main ugane vaali lambii ghaas se club chhutkaaraa nahin paa sakaa tha. yah isliye tha kyonki jo maidan golf course ke liye kiraaye par diya jaataa tha, uske maalik course ke liye kiraaya praapt karne ke saath-saath fayrave se sukhi ghaas kaa utpaadan bhi karnaa chaahate tha. course main se lambii ghaas kaatane ke kaaran zameendaar or club ke sadasyon ke bich ek vivaad utpann ho gaya or zameendaar ne is tarkaadhar ke saath ki club ke sadasyon ne anubandh kaa ulanghan kiya he, sthaneey praadhikaran main club kii shikaayat kar di. yah maamla adaalat tak gaya or antat 1910 main ucch nyaayalay ne club ke paksh main faisalaa sunaaya. parantu, is lambii ghaas kii samasya se utpann hue vivaad ke kaaran 1912 main course ko band karnaa padaa. club ko punah kholane ke kai prayaas kiye gaye parantu 1920 tak yah sabhi prayaas vyarth sabit hue. 1920 main club sudhaar ke saath apane vartmaan sthaan dixton main basaaya gaya.
