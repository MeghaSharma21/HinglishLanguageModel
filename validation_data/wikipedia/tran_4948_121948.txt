 rup vaakya main prayukt shabd ko kehete hai. ise pad bhi kaha jaataa he. shabdon ke do rup he. ek to shuddh rup he yaa mul rup he jo kosh main miltaa he or doosraa vah rup he jo kisi prakaar ke sambandh-sutara se yukt hota he. yah doosraa, vaakya main prayog ke yogya rup hi 'pad' yaa 'rup' kehalaata he.
 sanskrit main 'shabd' yaa mul rup ko ' prakruti' yaa 'pratipadik' kaha gaya he or sambandh-sthaapan ke liye jode jane vaale tatva ko 'pratyay'. mahabhashyakaar patanjali kehete hai ki vaakya main na to keval 'prakruti' kaa prayog ho saktaa he, na keval pratyay kaa. donon milakar prayukt hote hai. . prakruti or pratyay donon ke milane se jo banataa he use hi ' pad ' yaa 'rup' kehete hai. udhaaharan ke liye vrikshat patrani patanti. is vaakya main vriksh patr aadi shabd ke bajaay uske pratyay sahit rup pad vrikshat, patrani aadi kaa prayog hua he. lekin sabhi bhashaaon main shabd or pad ke rup main itani bhinnata nahin hoti he. viyogtmak bhashaaon main jahaan sambandhtatv darshane ke liye parasargon kaa prayog hota he vahaan shabd or pad ke rup main kabhi-kabhi bhinnata hoti he to kabhi nahin bhi. udhaaharan swaroop- 
 chini bhashaa main sambandhtatv vaakya main shabd ke sthaan se hi jaahir ho jate hai. isliye usamen shabd or pad main bhinnata nahin hoti he.
