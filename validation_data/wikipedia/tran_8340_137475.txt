 janm magh krishnapaksh kii naumi
 bhishma athwa bhishma pitamah mahabharat ke sabase mahatvapurn paatro main se ek the. bhishma pitamah ganga tathaa shantanu ke putr the. unka mul naam devvrat tha. inhone aaajeevan brahmacharya jaisi pratigya leki mrityu ko bhi apane adheen kar liya tha inke duusare naam gaangey, shantnav, nadeej, talketu aadi hai.
 bhagwaan parashuram ke shishy devvrat apane samay ke bahut hi vidwaan va shaktishaalee purush the. mahabharat ke anusaar har tarah kii shastr vidya ke gyani or brahmacharee devvrat ko kisi bhi tarah ke yuddh main haraa paanaa asambhav tha. unhen sambhavat: unke guru parashuram hi haraa sakate the lekin in donon ke bich hua yuddh purna nahin hua or do ati shaktishaalee yoddhaon ke ladane se hone vaale nuksaan ko aankate hue ise bhagwaan shiv dwaara roak diya gaya.
 inhen apni us bhishma pratigya ke liye bhi sarvaadhik janaa jaataa he jiske kaaran inhone raja ban sakane ke baavjood aaajeevan hastinapur ke singhaasana ke sangrakshak kii bhoomika nibhaai. inhone aaajeevan vivaah nahin kiya va brahmacharee rahe. isi pratigya kaa paalan karte hue mahabharat main unhone kauravon kii taraf se yuddh main bhaag liya tha. inhen ichha mrityu kaa varada tha. yah kauravon ke pehle pradhan senapati the. jo sarvaadhik das dino tak kauravon ke pradhan senapati rahe the. kaha jaataa he ki draupadi ne sharasayya par lete hue bhishmapitamah se poocha kii unki ankhon ke saamne cheer haran ho rahaa tha or ve chup rahe tab bhishmapitamah ne jawaab diya ki us samay mai kauravon ke namak khaataa tha is vajah se mujhe meri aankhon ke saamne ek stri ke chiraharan kaa koi fark nahi padaa,parantu ab arjuna ne bano kii varsha karke meraa kauravon ke namak grahan se bana rakt nikaal diya he, atah ab mujhe apane paapon kaa gyaan ho rahaa he atah mujhe kshamaa karen draupadi. mahabharat yuddh khatm hone par inhone ganga kinare ichha mrityu lee.
 shantnu se satyavati kaa vivaah bhishma kii hi vikat pratigya ke kaaran sambhav ho sakaa tha. bhishma ne aaajeevan brahmacharee rahane or gaddi na lene kaa vachan diya or satyavati ke donon putron ko rajya dekar unki baraabar raksha karte rahe. donon ke ni:santan rahane par unke vidhwaaon kii raksha bhishma ne kii, parashuram se yuddh kiya, ugrayuddh kaa badh kiya. phir satyavati ke purvaputra krishna dwaipayan dwaara un donon kii patniyon se pandu evam dhritarashtra kaa janm karaayaa. inke bachapan main bhishma ne hastinapur kaa rajya sambhala or aage chalakar kauravon tathaa pandavon kii shiksha kaa prabandh kiya. mahabharat chhidane par unhone donon dalon ko bahut samajhaayaa or ant main kauravon ke senapati bane. yuddh ke anek niyam banane ke atirikt inhone arjuna se na ladane kii bhi shart rakhi thi, par mahabharat ke dasven din inhen arjuna par baan chalaanaa padaa. shikhandi ko saamne kar arjuna ne baanon se inkaa sharir chhed daalaa. baanon kii shayya par 58 din tak pade pade inhone anek upadesh die. apni tapasya or tyaag ke hi kaaran ye ab tak bhishma pitamah kehalaate hai. inhen hi sabase pehle tarpan tathaa jaldaan diya jaataa he.
 ga: vichitraveery ke nidhan ke baad vyas se dhritarashtra or pandu kaa janm hua. c: kunti ko vivaah se pehle karn paidaa hua. da: pandav pandu ke putr the. lekin devataaon ke var prabhaav se kunti or maadri ko ye putr utpann hue. yama dharmraj se yudhisthir,vaayu se bhim,indra se arjuna,maadri ko aswani devataaon se judawaan bachche nakul, sahadev hue. t: duryodhana or uske sau bhai ek baar paidaa hue. na: pandavon ko draupadi se paanch putr utpann hue. unako upapandav kehete the. : ** yudhisthir se prativindhyas, bhim se shritasom, arjuna se shritakarm, nakul se shatanik, sahadev se shritsen kaa janm hua. 
 mahatvapurn sanket
 
