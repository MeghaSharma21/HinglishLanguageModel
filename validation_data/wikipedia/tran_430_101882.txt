 bakshali pandulipi yaa bakhshali pandulipi pracheen bharat kii ganit se sambandhit pandulipi he. yah bhojaptr par likhi he. yah san 1881 main bakhshali gaanv main mili thi. yah sharada lipi main he evam gaatha boli main he. yah pandulipi apurna he. isamen keval 70 'panne' hi hai jinamein se bahut hi bekaar ho chuki hai. bahut se panne aprapya hai.
 shaayad yah sanskrit main ankaganit par likhi gai sabase puraani rachana he jise sambhavtah saatvin shatabdi main sankalit kiya gaya hoga. ise kisne sankalit kiya, iskaa koi ullekh nahin he. kolkata kii aciatic socity ne ‘ganithawali’ naamak granth kaa prakaashan karavaaya he. is granth kii pushpika se itnaa jarur pataa chalata he ki sukhdas naamak ek kysth ne rampaldev ke shasankaal main shaq samvath 1615 yaa 1715 main yah puri saamagree kahin se hasil kii thi. is saamagree kii ek adwitiya prati aciatic socity ke sangrah main surakshit he. granth ke shuruaati pannon main kai khamiyaan hai, haalanki baad ke pannon main adhikansh saamagree suvachy he.
 sampoornanand sanskrit vishvavidhyalay varanasi ke saraswati bhawan ke vibhutibhushan bhattacharya ne is saamagree kaa sampaadan kiya, lekin durbhaagya yah rahaa ki unka dehant ho gaya. antatah maanabendu banerjee or pradeep kumaar majumdaar ne ankaganit, praarambhik rekhganit or kshetramiti kii saamagree vaale is granth kaa sampaadan kiya. yah jyotishiyon kii handbook he jisamen ganit va khagol shaastra ke kuch vishay shaamil hai. is granth ke agyaat lekhakon ne apane shuruaati vaakyon main saaf kar diya he ki yah pustak un kaaysthon yaa hisaab-kitaab rakhane waalon ke liye hai jo ganit kaa behad praarambhik gyaan hasil karnaa chaahate hai.
 is pandulipi main kya-kya he? joseph likhte hai-
 yah granth karika ke rup main likhaa gaya he or chah adhyyon main vibhajit he. sabase pehle adhyay main prastaavna di gai he jo is granth ko likhe jane ke uddeshy par prakaash daalati he.
 doosraa adhyay ‘sankhyavidhan’ he jisamen vibhinn sankhyaon main maapan kaa ullekh kiya gaya he. isaki shuruyaat ‘yav’ se hoti he. phir ‘anguli’, vitasti yaa baalist, hast danda jaise maapon kaa varnan kiya gaya he. phir kos or yojan kaa ullekh he. iske baad vajan ke maapon kaa varnan he, khaskar chaaval ke vajan karne vaale maap. sunaaron dwaara istemaal kiye jane vaale maapon jaise gunjaa, maasha, karsha or pal kaa bhi ullekh kiya gaya he. samay kii maap ke bare main kaaphi ruukhe dhang se varnan kiya gaya he. iske anusaar ek din main 30 muhoort hote hai, jabaki 30 dinon se ek maah or 12 maah se ek saal banataa he. isamen kuch aisi maapen bhi di gai hai jo ab prachlan main nahin hai jaise varatka, gandak yaa gandic, kakini, pan, dallak ityadi. rochak baat he ki ghatiman, drammkedaar or dinar kaa bhi ullekh he.
 tisare adhyay kaa naam he ‘paribhaashavidhi’ jisamen khaskar rekhganit or ankaganit se judi takneekee shabdaawalee di gai he. jaise kaaya, anshak, ched, vishkambh, paridhi, bhaajak, harak ityadi.
 chauthaa adhyay ‘parikramavidhi’ vibhinn ankaganit samikarnon va sutron ko samarpit he.
 paanchaven adhyay kaa naam ‘vyavahaaravidhi’ he jisamen kai prakaar ke niyam jaise teen kaa niyam, paanch kaa niyam, gunan, chakravriddhi byaaj kii gananaa aadi ko samajhaayaa gaya he. saath hi chaturbhuj, tribhuj, vrutt ityadi ke bare main bhi sankshep main bataaya gaya he.
 chhathwein adhyay main udaahranon ke jariye vibhinn niyamon ko samajhane kaa prayaas kiya gaya he.
 is granth main kai kamiyaan nikaali ja sakati hai. iske baavjood kahana padegaa ki yah granth hajaaron saal pehle uttar bharat main prachlit ganit ke adhyayan kii ek jhalak to dikhalaataa hi he.
 is pandulipi main vargamul kii gananaa ke liye nimnlikhit sutara kai baar aayaa he-
 mana kisi sankhya    Q   {\displaystyle {\sqrt {Q}}} kaa vargamul nikaalnaa he jahaan Q purnavarg nahin he. yadi, a1, a2, a3 kramshah adhik shuddh vargamul hon to, ise teen charnon main nimna prakaar se kiya ja saktaa he-
 arthath
 mana 889 kaa vargamul nikaalnaa he. ham pehle a1 = 29, b = 48 lete hai to,
 889 kaa vargamul lagbhag 29,8160303 he. atah uparokt parinaam dashamalav ke 4 ankon tak shuddh he. ab ham a1 = 30, b = -11 lekar dekh sakate hai ki adhik shuddh parinaam miltaa he-
 yah parinaam dashamalav ke 6 ankon tak shuddh he.
 2017 main, is pandulipi se 3 namoonay lekar unka radiocarbon vishleshan kiya gaya. isse mili parinaam is arth main ascharyajanak hai ki in teen namoonon kii rachana teen alag-alag shatabdiyon main hui thi- pehali kii 224 i – 383 i, duusari kii 680–779 i, tathaa teesri kii 885–993 i. is prashn kaa uttar nahin mil paa rahaa he ki vibhinn shatabdiyon main rachit panne ek saath jode ja sake.
