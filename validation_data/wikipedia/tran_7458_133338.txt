 steffni joan angelina jarmanotta  adhiktar ladi gaaga ke naam se prasiddh ek america gayika va sangeetkaar he| gaaga ne apana rock sangeet gayika kaa safar neuyork shahar se san 2003 me kiya tha or jab se le kar ab tak gaaga sangeet jagat ke kayi prasiddh puraskaar jeet chuki he| gaaga grami puraskaar ke liye 12 baar namankit hui he jisame se 5 baar puraskaar inhe mil chukaa he, inke naam 2 ginis book of world ricard bhi hai|
 ladi gaaga kaa janm 28 march 1986 ko neuyork main ek italvi-america dharmik paripaatiyon par chalane vaale roodhiwaadee madhyavargeey parivaar main hua tha. pita chote se vyavsaayee the, maa bhi baahar naukari karti thim.. neuyork kii ek saadhaaran-si basti main unka apana makaan tha. gaaga ne apni shiksha manahaton ke kattar catholic skool se grahan kii thi, jo kii keval ladakiyon ke liye tha. gaaga ko bachapan se hi sangeet kaa bahut shok tha. mahaj chaar saal kii umr main vah piano main paarangat ho gayi. kuch or bada hote-hote nrity kala va 17 saal kii umr main gane likhane lageen, mujeec kii rachana karne lageen. isi umr main unhen unki pratibha neuyork vishvavidhyalay ke us skool of arts main le gai.|
 2007 main vah klbon main ladi gaaga ke naam se parform karne lageen. america mujeec industry ke logon kii najar un par padi. sahi myanon main unhen aage badhaayaa pop super star econ ne. vah econ ke dal main gane bhi lageen. saath main sangeet company interscope ke liye gane bhi likhti. isi dauraan interscope ke saath unhone apane pehle solo gane just dance kii taiyaari shuru kii. ise april 2008 main radio par relies kiya. lekin puraa gaanaa agast tak relies ho paaya. just dance ne dhime-dhime gati pakadi. billboard hot 100 main jagah banane ke baad gaaga kii vikhyati duniyabar me fail gai. janvari 2009 tak ye duniya ke kai desho jaise australia, canada, netherland, ireland, united kingdom or sanyukt rajya america ke chart par number van ban gaya tha.
