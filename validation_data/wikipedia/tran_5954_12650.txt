 valliappan ulaganathan chidambaram pillai tamilnadu ke ek rajaneta evam swatantraaa sangram senaanee the. ve balgangadhar tilak ke shishy the. ve 've. o. si' naam se vikhyath tathaa 'kappalotti tamilan' naam se bhi jane jate hai. unhen bhartiya jalayaan udyog ko sammaan janak sthaan dilwane ke liye yaad kiya jaataa he, par ve ek mahaan swatantraaa sangram senaanee bhi the. bhartiya jahaaj company shuru karne ke kaaran unhen angrej sarkaar ne atyadhik pratadit kiya. ve lambey samay tak jail main bhi band rahe, jahaan unhen kolhu tak main jota gaya. shri pillai ek prakhar vakil bhi the. apane jivan kaa antim charan unhone sahitya seva main vyateet kiya. 
 'kappalotti tamilan' matlab 'jahaaj chalaanevaala tamil aadmi'.
 ve.o.chidambaram pillai kaa janm 5 sitambar 1872 ko bharat ke tamilnadu rajya ke antagart tuuttukkudi jila sthit ottapidaram main hua tha. ve edwocket ulaganathan pillai or unki patni parmai ammaal ke sabase bade putr the. 6 varsh kii aayu main chidambaram apane guru virperumal annavi se tamil bhashaa siikhe. ve apni daadi maa se bhagwaan shiv kii or dadaji se ramayana kii katha suni. allikkulam subramanya pillai se unhonen mahabharat kii kahaniyaan suni. bachapan se ve goli, kabddi, ghudsawaari, tairaaki, sarp kii tarah rengna, dhanurvidya, kushti or shatranj khelnaa siikhe. 
 ve shaam ko taluka aafisar krishnan se angreji siikhe. chitambaram ke pitaaji ne graminon kii madad se skool kaa nirmaan kiya or ettyapuram main rahanevaale armvalarthnaadan pillai ko angreji shikshak ke rup main niyukt kiya. vah skool pudhiyamutur ke padri fadra edmson ke dwaara sanchalit tha. 14 varsh kii aayu main chitambaram apane padhai chaalu rakhanene keliye tuuttukkudi gayi. ve saint jevier hiskool, kaldwell hiskool tuuttukkudi or hindu kalege hiskool thirunelveli main padhe.
 chidambaram ke pitaaji ne unhen kanoon kii padhai karne ke liye tiruchirapalli bheja. iske pehle ve taluka aafis main clerk ke pad par kuch samay tak kaam kiye. ve 1894 main vakaalat kii pariksha paas kii. 1895 main otpidaram laut aae or vakaalat shuru kar di. chennai main unki mulaakaat sant ramkrishnaantar se hui jo swami vivekananda ashram se sambandhit the, jinhone unhen desh ke hit main kuch karne kii prerana di. yah chidambaram ko raajnneeti kii taraf modaa. san 1900 ke baad chennai main ve tamil kavi bharatiyar se mili or donon log ek duusare ke abhinn mitra ban gaye.
 san 1890 or 1900 ke dashak main bhartiya swatantrta or swadeshi andolan kii maang uth rahi thi jiska netritv bhartiya rashtriya congress ke balgangadhar tilak or lala lajpat raay kar rahen the. san 1892 se chidambaram tilak mahraaj ke vyaktitv se bade prabhavit hokar unke shishy ban gaye. subramanya sivaa or subramanya bharti ke saath-saath chidambaram madras presidency ke mukhya pravaktaa ban gaye. chidambaram ne swadeshi prachaar sabha, dharm sangh nesavu saalai, neshnal godun, madras agro indstrial limited or deshabhimaan sangam jaisi sansthaaon kaa nirmaan kiya.
 british india steam nevigation company ne ekadhikaar vyapaar kiya. chidambaram ne swadeshi steam nevigation company shuru kiya. oktober 1906 main unhone swadeshi steam nevigation company kaa panjikaran karaayaa. us samay company kii puunji 10 lakh rupee thi. sheyaron sankhya 40,000 thi. prayek share kaa mulya 25 ru tha. koi bhi asia nivasee share kharid saktaa tha. company kaa nirdeshak shri pandi turai tevar the. ve ek jameendaar or madurai tamil sangam ke adhyaksh the. janaab haji mohammad bakir seth 8,000 share khrid kar company ko 2 lakh rupya sahaayta die. yahi company kii praarambhik puunji thi. 
 prarambh main company ke paas koi pani kaa jahaaj nhiin tha. shalayan steamer company se kiraaye main jahaaj laaye. british india steam nevigation company ne shalayan steamer company ko patta radd karne ke liye dabaab daalaa. falswaroop chidambaram ne shrilanka se ek bada jahaaj ko maal ladanevaala patte par liya. ab unhone swadeshi shipping company ke liye swayam kaa jahaaj kii avashyakta ko samajkar liya. company kii puunji main vruddhi karne ke liye chidambaram puraa bharat bhraman kiye. unhone pratighna kii ki "main jahaaj ke saath lautoonga nahin to samudr main doob maruunga." company kaa pehla panika jahaaj es. es. gaalia kharid ne ke liye paryaapt dhan sangrah karne main ve safal rahe. sheeghra hi iske baad frans se es. es. lao ko praapt karne main bhi ve safal rahe.
 nai spardhaa ke falswaroop bi. i. es. en. si. ne prati feri vyakti ek rupya bhada kam kar diya. iske falswaroop swadeshi company ne aadha rupya arthath 8 aana bhada kar diya. angreji company ne aage chalakar yatriyon ko ni:shulk seva ke saath ek muft kaa chaataa bhi dena shuru kar diya. parantu rashtreey sadbhaavna ke chalte muft kii seva kaa koi laabh nahin uthta tha. bi. i. es. en. si. ne chidambaram ko kharidne ko bahut prayatna kiya. parantu unhone is saude ko thukraa diya. swadeshi pani kii jahaaj british vyapaariyon or rajshahi satta ke virodh ke baavjood niyamit tuuttukkudi or shri lanka ke bich chlata rahaa.
 23 farvari 1908 ko chidambaram ne tuuttukkudi main coral mil main kam vetan or mazdooron ke saat sakht kaam kii shart ke prati mazdooron ko jaagruk karne ke liye jwalanth bhaashan diya. chaar din ke baat coral mil ke majdoor hadtal par chale gayi. chidambaram or subramanya sivaa hadtal kaa netritv kiye. mazdooron maang main unke vetan main vruddhi, unako saptaahik avkaash anya suvidhaayen shaamil thi. chidambaram ne hadtal kii vyapakta kaa bharpoor prachaar-prasar kiya. isamen logon kaa apaar sahyog praapt hua. 6 march ko pramukh lipics subramanyam pillai chidambaram se mili or kahe ki vyavasthaapak mandl unki baaten maanane ke liye taiyaar he. 
 chidambaram 50 mazdooron ke saath manager se milne gaye. manager ne vetan badhaane, kaam ke ghanton ko kam karne or ravivaar chhtti dene kii maang maan lee. 9 din hadtal ke baad majdoor kaam par laut aae. hadtal kii safalataa ne duusari european companiyon ke majduron ko apane adhikaar kii maang ke prati bhi sachet kar diya. unke vetan main bhi vruddhi kii gai or acchhee sukh-suvidha praapt hui.
 san 1908 ke aasapaas chidambaram kii raajnneetik gatividhiyon kii ore angrejon kii drushti gai. bengali netaa vipinchandra paal kii jail se muktata kaa samaaroh manaa ja rahaa tha. us main chidambaram ne bhaashan diya. is bhaashan ke baaren main sunkar angrej aafisar shri vinch ne unhen apane sahpaathee subramanya sivaa ke saath thirunelveli main bulaayaa. baatcheet ke samay vinch ne chidambaram kii rajanithik gatividhiyon kii tarah unka dhyaan kinchaa or salaah diya ki bhavishya main ve kisi bhi rajanithik andolan main bhaag na len. chidambaram ne unki salaah maanane se inkaar kar diya. falswaroop chidambaram or unke sahpaathee subramanya sivaa ko 12 march 1908 ko giraftaar kar liya gaya.unki giraftaari kaa vyapak viridh hua. is virodh main thirunelveli main duukaan, skool or kalege band rahe. shahar main danga bhadak uthaa. thirunelveli nagarpalika aafis, post aafis, police stesan or court par patharav kiya gaya. tuuttukkudi main aam hashtaal kii ghoshnaa kii gai, jo bharat kii pehali raajnneetik hadtalchke naam se jaani jaati he. logon kii aam sabha or juluus par pratibandh lagaaya gaya. police ne chaar logon ko jaan se maar daalaa. 
 yadhyapi unke sahyogiyon ne unki jamaanat ke liye paryaapt rakam ikattha kar liya tha, parantu chidambaram tab tak jail se baahar aane ke liye taiyaar nahin the jab tak sivaa or unke anya dusre sahyogi jail se baahar nahin nikal jate. jis cese main chidambaram ko fnsaaya gaya tha us cese main subramanya bharti or subramanya sivaa bhi sawaal-jawaab ke liye upasthit hue the. unke upar bhartiya dand samhita kii dhara 123A or 153A ke antargat brithish ke khilaaf bolne or sivaa ko sangrakshan dene kaa mukadmaa darj tha. chidambaram ne sunwaayee main bhaag lene se manaa kar diya. 
 unke upar deshdroh kaa abhiyog laga or unhen do janmon kaa aaajeevan karawas kii sajaa sunai gai. ve central jail coimbatore main 9 july 1908 se bandi banaakar rakhe gayi. chidambaram iski apil hai court main kiye. vahaan unki sajaa kam karke 4 varsh kaa karawas or 6 varsh kii najarbandi kii sajaa sunai gai pravi concil main apil karne ke baad sajaa kam kar di gai. chidambaram coimbatore or kannanoor kii jail main sajaa ko puraa kiye. unke saath raajnneetik kaidi kii tarah vyavhaar nahin kiya gaya or na to saadhaaran sajaa di gai, balki unke saath aaajeevan karawas praapt kaidi ke jaisaa vyavhaar kiya gaya. jail main unase kathin kaam liya gaya. jisse unka swasthya kharaab ho gaya. itihaaskaar or tamil vidwaan aar. e. padmanabhan ne likhaa he ki " chidambaram ko kolhu main bail kii jagah jota gaya or kathin dhoop main ve kolhu khinch kar tel nikaale. ant main unhen 24 disambar 1912 ko jail se mukt kar diya jaya. 
 unako yah jankar aghat laga ki swadeshi steam nevigation company kaa 1911 main diwaala nikal gaya or company ne apni pehla pani kii jahaaj jiska naam es.es. gaalia tha use british company ko bej diya. 
 jis kolhu ko chidambaram ne bail kii tarah khinchaa tha use chennai main gindi sthit gandhi mandapam main pradarshnee ke liye rakhaa gaya he.
 jail se mukht hone ke baad chidambaram ko unke janapad thirunelveli jane kii anumati nahin di gai. unki vakaalat kaa license radd kar diya gaya. isliye ve apni patni or do noujvaan ladkon ke saath chennai aa gaye. vahaan ve kiraane kii dukaan or kerosine store chalaane lage. 
 1920 main gandhi ke saath saiddhanthik matbhed ke chalte chidambaram ne bhartiya rashtriya congress se istifa de diya. ve madraas main rahakar majdoor union par dhyaan dene or lekh likhane lage. coimbatore aane ke baad chidambaram bank manager ke pad par kaary kiye. parantu isse hone vaali aay se asantusht hokar unhone court se apil kii ki unhen fir se vakaalat shuru karne kii anumati di jaae. nyaayamurti i.ech. wales ne chidambaram kii radd kii gai vakaalat kii license ko waapas lautaa diya. falswaroop ve pun: vakaalat karne lage. is ghatana kii yaadgaar main chidambaram ne apane sabase chote ladke kaa naam valeswaran rakhaa.
 chidambaram kovilpattee gaye or vakaalat karne lage. unhone pun: 1927 main congress main pravesh kiya or selem yojit tisare raajnneetik sammelan kii adhyakshata kii. unhone kaha ki congress main ullekhneey badlaav ke kaaran unhen prasannataa hui or ve pun: congress main laut aaye he. magar selem adhiveshan ke baad chidambaram ne congress se fir sambandh tod liya. san 1932 main ve tuuttukkudi gaye or vahaan rahakar ve apana samay lekhan kaary main or tamil pustak prakaashan main vyateet karne lage.
 prakaashan kaary:
 marane ke baad chidambaram kappalotti tamilan or sekkilutt semmal ke naam se vikhyath hue.
 dak tikat:bhartiya dak mantralay ne unke janm shajabdi varsh par dak tikat chaalu kiya.
 chidambaram kaa putala:jagah-jagah par chidambaram kaa putala khada kar unke prati logon kii shraddha vyakt kii gai.
 film ke dwaara jaankaree:
 san 1961 main shri. bi. aar. pantalu dwaara " kappalotti tamilan" naam se chidambaram ke jivan par aadharat cinema bani. shivaji ganeshan ne chidambaram, es. ve. subbaiya ne subramanya bharti or tii. ke. shanmugam ne subramanya sivaa kaa part cinema main adaa kiya.
