 o. henry yaa wiliam sidney porter  prasiddh american lekhak the. unka janm 11 sitambar, 1862 ke din greensbaro, uttar kerolina main hua or mratyu 5 june, 1910 ko new yark main. pichley varshon main vah apana bich kaa naam 'sidney' hi likhaa karte the.
 solah varsh kii umr main unhone skool chhod diya, par unki padhane-likhane kii aturata nahin chhuti. bachapan main unhone greensbaro kii ek dawaaiyon kii dukaan main kaam kiya tha, jahaan ab tak uski jainti manaayi jaati he. unniis varsh kii avasthaa main vah apana swasthya sudhaarney ke liye texas pradesh ke gocharon main rahane chalaa gaya. vahaan usne ghudsawaari sikh lee or junglee, adiyal ghodo ko bhi vash main karne laga. fir austin main use ek kheti-baadi ke daphtar main naukari mil gayi.
 aapane aas-paas ke chitramay jivan kii jin vastuon kaa bhi use parichay hua, ve sab kii sab uski kahaniyon main chhan aayin. yahi kaaran he ki uski kahaniyaan adhiktar charaagahon ke pradesh, madhya america yaa neuyark main ghatit hoti he. shahari jivan kii kahaniyon main jinke liye vah prasiddh he, jivan kii vidmbanaaon kisvikrati hai. ve unke apane katu anubhavon ke pratibimb hai.
 apane pandraa varsh ke jis texas pravaas main unhone vivaah kiya or ek putree ke pita bane, usee main khedjanak ghataanaon ne unki umango ko dhank liya. unhe kisi bank main note ginaney kaa kaam mil gaya, lekin kuch hi dinon main uske hisaab main kuch hajaarek dollars kii gadabad kaa pataa chalane par, vah naukari bhi chhot gai. aansa lagata he ki uske maalik use sajaa dilaanaa nahin chaahate the, isliye vah bina roak-tok, lagbhag ek varsh tak huston shahar ke ek akhbaar main kaam karata rahaa. tab, shaayad giraftaari se bachane ke liye vah new orlians chale gaye, jahaan se unhone tojilo or honduras kaa tikat kataa liya. 'cabejas and kings' naamak uski sarvapratham pustak main varnit, saahas or jeevat kii sari kahaniyon kaa ghatnasthal yaheen se mila he. apni patni kii beemaari ne unhe vaapis austin bula liya. unke lautate hi vah mar gayi. tab khyanat ke aparaadh main unpar mukadmaa chalaa or sajaa ho gayi.
 wiliam porter, teen varsh or teen maheenon tak jail main rahe. vah apni sajaa ko utsaahpurvak jhelane vaala ek sadaachari kaidi the. lekin uske jivan par is kaal kii kaali chaaya hameshaa dikhaai padati rahi. yaheen se unamem garibon ke prati dayaa bhav utpann hua or yahi se uski kai shreshth kahaniyon kaa janm hua, jinamein se 'hryday parivartan' naamak kahani ke aadhaar par khelaa gaya 'urf jimmy balantin' naamak naatak, us samay kaa sarvshereshth naatak siddh hua. jail casipaahiyon ke oran henry naamak captain ne hi uske upnaam ko khoj nikaala gaya he. porter ne sochaa ki hastakshar karne ke liye 'o0 henry' hi kaafii he. unhone jab likhnaa shuru kiya to sampadakon se apana naam gupt rakhane kii bhi prarthana kii.
 neuyark main o0 henry, medisson chowk or irving plas ke muhallon ke kamaron main rahete or apni kahaniyon se paisa kama-kama kar kiraaya chukaane ke liye bheeshan sangharsh karte rahete. rabart ech0 davis, bartlet maaris, irvin es0 kaab aadi mitron ne or duusare kai likhkon or sampadakon ne unke kamaron kaa varnan kiya he. ve ek baahar vaale kamare main rahata the. jisaki khidkiyaan farsh tak faili hui thim,. yahaan baithkar vah rahgeeron kii ore ghoorte rahete or unke ird-gird jeevat ke jaal bunate rahete. unhone ashaavadi, ekanki saamaanya vyaktiyon ko apni kahaniyon ke paatr bananaa shuru kiya. un ladakiyon kii kalpana kii, jo dhandha or pyaar paane ke liye, shaharon main bhatakane aati hai; ve yuvak, jo dusron se adhik laabh khojate hai or ve sharaabi tathaa ayogy aadmi, jo durbhaagya ko bhi ahankaar se jhelte hai tathaa kabhi-kabhi kahaniyon ke paatro kii tarah bhavukta pradarshit karte hai, uske kathanayake bane.
 yadi kathavstu dukhaant hui to o0 henry usamen sthaneey boliyon kaa namak-mirch laga detaa. uske liye koi ghatana itani neeras nahin thi ki jisamen vah chamak na paidaa kar sake. thik isi jagah aakar usne us charam bindu yaa mode kaa avishkaar kiya, jisase uski anek kahaniyon kaa ant apratyaashit banane laga. "sajaa hua cameraa,""chat par kaa cameraa" or "vaasanthi menu" jaisi choti kahaniyon main to yah spasht he hi, kuch badi kahaniyon main bhi is tatv ke darshan hote hai. america ke shrotao me, puraane jamaane ke aag ke chaaro ore baithkar kahaniyaan sunne ke yug se, is prakaar ke kisson ke prati vishesh lagaav rahaa he. o0 henry kii kahaniyaan inhen paramparaagat kathaon kii vistrat pratikratiyaan maaloom detii he. kathanak ke to vah jaadugar the or ansi-ansi kalpanarmya paristhitiyaan nirmaan karane main vah siddhhast the, jahaan uske paatr jeevanajite nahin balki usase khilwaad karte prathit hote he. pathako kaa manoranjan karnaa uskaa dhyey tha or unki kautuhalavratti ko jagaate rakhane ke liye, unhone apanepatro se tarah-tarah ke tamaashe karawaaye hai. ve romance ke bhukhe, bure vakt kaa himmat se muqabla karne vaale, kuleenata kaa dhong karne vaale or aadhunik 'alif-laila' kii rangeen duniya main vicharne vaale chitrit kiye gayi hai.
 manushya kaa sarvasparshi or sagopang vishleshan unhone shaayad hi kahin kiya ho. unhone to manushya kaa, aadhunik shahari jivan ke bhavar main fase hue, asahaay vyakti ke rup main hi, darshan karaayaa. 'sneh deep' kahani kii nansi ko sirf ek dukaan main kaam karne ke kaaran, ek dukandaar ladki maanane se vah inkaar kar detaa he or kahata he," ansi koi kism nahin hoti. aaj ke bhrasht samaaj ko kism khojane kii aadat pad gayi he." usne manushya ko itnaa gira hua shaayad hichitrit kiya ho ki vah apni kamajoriyon ke liye sharminda bhi na ho. uski sab kahaniyon ke neeche sahrudayta or sahanubhuti kii anterdhara bah rahi he. jeevanamen bhuule-bhatke yaa pichde hue har badanaseeb ko vah manushyata ke vyapak kutumb main sthaan dene ko sadaa tatpar rahaa. kabhi-kabhi ve uskaa manoranjan karte hai, kabhipane jivan kii vidmbanaaon se use dukhi kar dete he or kabhi vah bhavuk bhi ho uthta ahi parantu har haalat main, vah bhagya kii har chhedchhad ko sweekaar kar letehai or uske khalanaayak bhi haasyaaspad hi ho pate hai- dusht nahin.
 o0 henry kii kala, uski duusari kitaab 'da for million' main nikhar uthi, jisase use kaafii lokapriyata bhi mili. pratham baar prakashit hone ke chalis varsh baad, uski 'uphaar' naamak kahani kaa chalchitr bana. uski anya kahaniyon ke kai sankalan prakashit hue jaise 'sneh deep', 'pashchim kii aatma', 'shahar kii aawaaj' ,'bhagyachakr' ,'vikalp' ,'dhandhe kii baat' ,' jivan chakra' . uski mratyu ke baad teen kitaaben or chhapin- 'safedposh thag', 'aawaara' or 'bhuule-bhatke'.
 o0henry kii kahaniyaan uske jeevankaal main atyann prasiddh raheen or yah bhi kaha ja saktaa he ki apni rachanaaon or apni vichaardhaara, donon main manushyaswabhaav kii numaaish vratti ke prati asantosh pradarshit karte hue usne hryday kii gaharaaiyon main utarane kii koshish kii. vah manushya ke sachche rup ko chhipaane vaale, roodhi or vishwaas ke har parde ko cheer kar satya ke darshan karana chaahate the. vah kaha karte the ki satya kii sachhee anubhuti keval kathasahitya main hi ho sakati he. apane nijee anubhav se is nishkarsh par pahunch kar, o0 henry ne vidwaanon ke is vishwaas ko fir se sthapit kar diya ki aitihaasik tathy kii apeksha, kalpana hi soundarya kaa adhik prabhaavshaalee avishkaar karti he.
 peshewar kahanikaron dwaara bhi kahani-kala main parivartan kiya ja rahaa tha. manushya ke bartaav ko prabhavit karne vaale har hetu ke mul, maansik or shaareerik kamiyon main dhunde jane lage the or vyakti ke jivan par saamaajik prabhaavon kaa moolyankan kiya jane laga tha. yadi jivit rahata to o- henry kahaan pahunchate- yah kahana kathin he, par uskaa yogadan kaafii hota.
 aaj o0 henry kii kahaniyaan, uske yug ke pratik ke rup main hi padhi jaati he. jis prakaar brett heart kii kathaayen, pashchimi simapradesh ke khan ke mazdooron, juaariyon or thekedaaron ko punerjeevit kar detii hai, usee prakaar o0 henry kii kahaniyaan san 1900 ke aas-paas kii duniya khadi kar detii he. jab usne ghudsavaaron kaa majaak udaaya, tab spain kii ladaai ke ghudsavaaron kii yaad jaataa thi.
 amerikanon ko madhya america ke chote-chote rajya, utane hi vicitra lagate hai, jitna ki uski kahani main varnit achchuriya! swabhaav se vah sankochi or mitbhaashi tha. apane kuch ghanisht mitron- jo mukhyat: akhabaaron ke sampadak the- kii sohabat or jaraa si sharaab use priy thi. use hameshaa samay kii kami rahati thi, kyonki uski kahaniyaan atyant choti hoti thi or unke badalen main use jo kuch miltaa, turant samaapt ho jaataa tha. sampadakon kii nirantar maang ke neeche vah pisataa rahaa. uske liye jivan ek ast-vyast vyapaar tha, jisamen puraskaar milane kaa dhang bada sanakee he. fir bhi usne, is vyavhaar hi har ghup-chhaanv kaa swaagat muskaara kar kiya. uski kahaniyon membhagya or sanyog, mahatvapurn part adaa karte he. du:kha or pidaa bhi paryaapt maatra main he, parantu kadavaahat kahin nahin ghusane paayi he. 47 varsh kii choti-si aayu main niyati ne jab uski igalila samaapt kar di, tab tak uski sarvshereshth rachanaaen to shaayad likhi nahin gayin thi, parantu usne jo kuch bhi likhaa, uski kathasahitya par amit chhap rahegi or uski kuch kahaniyaan to amar rahegi.
