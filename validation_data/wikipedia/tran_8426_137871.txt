 pokiri  2006 ek hit telegu film he jiskaa nirdesan, lekhan or nirmaan puri jagannadh ne kiya he. mahesh babu ne mukhya bhoomika nibhaai he or elena di'cruge, prakaash raaj, sayaji scindia evam ashish vidhyaarthee ne sahaayak bhoomikaayen adaa kii hai. mani sharma sangeet nirdeshak the, shyaam ke. naidu ne iskaa chhayankan sambhala tha or marthand ke. venkatesh ne iskaa sampadan kiya tha. yah film 28 april 2006 ko pradarshit kii gai thi. 2007 main is telegu film kaa pokkiri ke rup main tamil main, 2009 main vanted ke naam se hindi main or 2010 main poraki ke rup main kannada main punarnirmaan kiya gaya tha.
 hyderabad shahar main bhu-mafia kii napak gatividhiyaan charam par hai. yahaan do pratidwandvi giroh sakriy hai; ek kaa sargana ali bhai he jo dubai main rahakar yahaan kii gatividhiyaan apane bhaaiyon ajju or mona ke jariye sambhalata he or duusare giroh kaa sargana he ek sthaneey gunda narayan. ye donon giroh bilderon or bhu-swaamiyon ko dhamkaate tathaa unase balpurvak, jabaran vasuuli yaa hatya karke sangrakshan ke naam par rupee yaa sampatti hasil karte hai. said hyderabad kaa nayaa ayukta banakar aata he or aparaadh ko kuchalanaa shuru karata he.
 pandu ek thag he, jiskaa apharan ali giroh kaa sadsy or uskaa vafaadaar mallesh kar letaa he. pandu ne narayan se mahesh ko haraane kaa sauda kiya tha or usne vaisaa hi kiya. ajju pandu ko ali bhai ke giroh main shaamil hone kaa nyauta detaa he. pandu inkaar karte hue kahata he ki vah kisi giroh ke liye kaam nahin karata lekin achche paise milane par vah kuch bhi kar saktaa he. pandu jab shruthi ke chachere bhai kii aerobics class main jaataa he to usase pyaar karne lagata he lekin galati se shruthi use thag samaj leti he. shruthi, ek college kii chaatra he jo apni vidhwaa maa or chote bhai ke saath rahati he. brahmi shruthi ke makaan main upar rahata he or vah hameshaa shruthi ko khud se shaadi karne ke liye manaane kii koshish karata rahata he. sab inspector pashupathi, us colony kaa ek bhrasht adhikari he jahaan pandu or shruthi rahete hai or vah aksar bhu-mafia ke liye kaam karata he. use ali bhai se bhi paise milte hai. vah shruthi ko pasand karne lagata he or use apni rakhel banane kaa faisla karata he.
 ali giroh kii taraf se pandu ko apane pehle kaam ke taur par, narayan giroh ke ek sadsy ko maarane kaa kaam saunpa jaataa he. haalanki, us jagah par police pahunch jaati he jahaan pandu or anya apradhi intjaar kar rahe hote hai. pandu kaaphi der tak police ko uljhaaye rakhata he taaki duusare apana kaam khatm kar ke bhaag saken. vah shruthi kii bhi madad karata he taaki vah pashupathi se batch kar bhaag sake. vah uski dayaa se prabhavit hoti he or bina kahe hi unke bich romantic bhavanaaen paidaa hone lagati hai. jab shruthi apni bhaawanaaon ko vyakt karne kii koshish karti he, tab narayan giroh ke sadsy un par hamalaa kar dete hai, jinhen pandu khatm kar detaa he. shruthi ko yah jaanakar sadma lagata he ki pandu apradhi he or logon ko maarane kaa use koi afsos nahin he.
 pashupathi kuch aise thagon kaa intjaam karata he jo shruthi kaa balaatkaar karne kaa naatak karen jisase koi sabhy parivaar use apane ghar kii bahu na bananaa chaahe; or is tarah se shruthi or uski maa ke paas uski sharton ko maanane ke alaava koi vikalp na rah jaye. pandu ko jab iske bare main pataa chalata he tab vah pashupathi ko buree tarah se martha he or use chetavanee detaa he ki agar is ghatana ke liye vah jimmedaar sabit hua to vah uske liye bahut bura hoga.
 ali khan hyderabad aata he or narayan ko maar daalata he. baad main vah pandu se miltaa he or gubbaaraa phodkar ek mantri ko maarane kii sajeesh karata he. ali bhai ke is tareeke se pandu asahmat hota he kyonki isamen bekasooron kii jaan jane kii bhi ashanka he. jab unke bich tark chal rahaa hota he usee samay police club main chapa maarthi he or ali bhai ko giraftaar kar leti he. uske giroh ke sadsy badla lene ke liye police ayukta kii beti kaa ek ashleel video banaakar use media par jari kar dete hai. ve log uskaa apharan bhi kar lete hai taaki ve police ko ali bhai ko chhodane ke liye majaboor kar sake. ali bhai ayukta kii beti ko nashili dawa khilaa detaa he jisaki vajah se vah yah raaj khol detii he ki uske pita ne ali bhai ke giroh main apana ek guptchar chhod rakhaa he. unhen pataa chalata he ki pandu kaa chachaa ek police inspector tha or us inspector kaa betaa krishna ab pandu ke giroh kaa ek hissaa ban chukaa he. ali bhai pandu ke saamne krishna ko martha he. haalanki, yah pataa chalata he ki jo vyakti maaraa jaataa he vah vastav main ajay tha. sevanivrutt inspector kaa vaastavik putr pandu he. uske pita bataate hai ki krishna ek bhrasht mafia kaa mukhauta dhaaran kar anderworld girohon main ghusata he jisase vah andar se unhen khatm kar sake.
 krishna/pandu apane pita kii maut kaa badla lene ke liye ali bhai giroh ke sabhi sadasyon ko khatm kar detaa he, jisamen ali bhai or pashupathi bhi shaamil he.
 shruthi kii is bhoomika ke liye aaysha se sampark kiya gaya tha par unhone inkaar kar diya tha, haalanki baad main pokiri ke hindi rimek vanted main unhone vahi bhoomika kii. shruthi kii bhoomika elena di'cruge ko mil gayi.
 
 is film main mani sharma dwaara chah geet rache gayi hai. yah sangeet 30 march 2006 ko laanch kiya gaya or 6 april 2006 ko ise dukaanon main jari kiya gaya.
 film kaa vyapak prachaar kiya gaya tha or shuruyaat main hi use behad sakaaratmak samikshaayen praapt huin or mahesh babu ko safalataa kii sidhiyon par chadhane kaa rasta mil gaya.
 film 397 pardon par jari kii gayi thi, jisamen se 394 andhra pradesh main, 20 karnataka main, 3 urisa main, 3 tamilnadu main, 1 mumbai main or 16 videshon main shaamil he.yah film baad main urisa ke 30 cinemagharon main pradarshit kii gayi thi.
 pokiri ne shuruyaat main 98.5% ke saath pradarshan shuru kiya.
 pradarshit hone ke saath hi pokiri ne pehle hi saptaah main 14 karod rupye kaa hissaa ekatra kiya. is film ne andhra pradesh main 189 dinon main sudarshan 35 mem se kul 1.61 karod rupye kii kamai kii jo ekal cinema ghar se milane vaali kamai main ucchtam he.
 bangalore main 1 saptaah main vitarakon ke hisse main 46 lakh rupee or 75 dinon main 4.08 karod rupee ekatra huye; tamilnadu main pehle saptaah main chennai ke vitarakon se 12 lakh rupee mili or kul milakar chennai se 43 lakh rupee kaa kaarobaar hua. urisa main do kendron main yah film lagaataar 100 dinon tak chali or chaar theatreon main ek pari bhi dikhaayi gayi. america main, june 2006 tak is film ne kul 350,000 dollar kii kamai kii or vitarakon kaa share 2.5 karod rupye se bhi adhik rahaa. 
 kul milakar pokiri ne box offis se bhartiya rupee main 46.5 karod kii kamai kii jisamen home dividi kii bikri or antarrashtriya praptiyon ko chhod diya gaya tha. ise baad main hindi, tamil or kannada main phir se banaaya gaya.
 film kaa kai baar punarnirmaan kiya gaya. ek saal ke baad pokiri ko pokkiri ke naam se dobaaraa banaaya gaya jisamen joseph vijay or asin thottumakal ne sheersh bhoomika kii tathaa iskaa nirdesan prabhudeva ne kiya tha. do saal baad pokiri ko hindi main wanted naam se banaaya gaya. iskaa nirdesan bhi prabhudeva ne hi kiya, jisamen pramukh bhoomika salmaan khan or aaysha takia ne adaa kii or iske nirmaataa boni kapur the. wanted 2009 kii sabase safal film hi nahin bani balki ab tak kii sabase lokapriy film ban gayi. sabhi rimek filmon main prakaash raaj ko khalanaayak ali bhai or gani bhai ke rup main chitrit kiya gaya he. pokiri kaa punarnirmaan kannada main bhi kiya gaya he, is baar iskaa naam porkhi rakhaa gaya jisamen mukhya bhoomika darshan, pranita, devraj, ashish vidhyaarthee ne nibhaai jabaki em.di. shridhar ne iskaa nirdesan kiya or iskaa nirmaan bachche gauda dwaara kiya gaya.
