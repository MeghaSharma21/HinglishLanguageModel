 mimasaa darshan hinduon ke chah darshanon main se ek he.
 paksh-pratipaksh ko lekar vedavakyon ke nirnit arth ke vichaar kaa naam mimasaa he. ukt vichaar purv arya parampara se chalaa aayaa he. kintu aaj se praaia: sava paanch hajaar varsh purv samaveda ke acharya krishna dwaipayan ke shishy ne use sutarabaddh kiya. sutron main pur paksh or siddhanth ke rup main baadaraayan, baadari, aatreya, ashmarathy, aalekhan, etishaayan, kaamukayan, karshnajini ar labukayan maharishiyon kaa ullekh miltaa he, jiskaa vistrut vivechan sutron ke bhashya ar vaarthik main kiya gaya he, jinase sahasraadhikaran ho gaye hai. 
 is shaastra kaa purvamimasaa ar veydant kaa uttarmimasaa bhi kaha jaataa he. purmamimasaa main dharm kaa vichaar he ar uttarmimasaa main brahm kaa. atah purvamimasaa kaa dharmamimasaa ar uttar mimasaa kaa brahmamimasaa bhi kaha jaataa he. jaimini muni dwaara rachit sutara hane se mimasaa kaa jaimineey dharmamimasaa kaha jaataa he. 
 german vidwaan maxmooler kaa kahana he ki - "yah darshan shaastra koti main nahin aa saktaa, kyonki isamen dharmanushthan kaa hi vivechan kiya gaya he. isamen jeev, ishwar, bandha, moksh or unke sadhano kaa kahin bhi vivechan nahin he."
 maxmooler mat ke pakshpaati kuch bhartiya vidvan bhi ise darshan kehane main sankoch karte hai, kyonki nyaay, vaisheshik, sankhya, yoga or vedant main jis prakaar tat tat prakarnon main pramaan or pramayon ke dwaara aatma-anatma, bandha-moksh aadi kaa mukhya rup se vivechan miltaa he, vaisaa mimasaa darshan ke sutara, bhashya or vaarthik aadi main drushtigochar nahin hota.
 uparyukt vichaarkon ne sthool buddhi se granth kaa adhyayan kar apane vichaar vyakt kiye hai. phir bhi spasht he ki mimasaa darshan hi sabhi darshanon kaa sahyogi kaaran he. jaimini ne in vishyon kaa beej rup se apane sutron main upanyaas kiya he "satsamprayoge purushasyendriyanaa buddhi janm tat pratyakshm" chaturth sutara main do shabd aae hai - purush or buddhi. purush shabd se "aatma" hi vivakshit he. yah arth kumaril bhatta ne "bhaattdipika" main likhaa he. buddhi shabd se gyaan, pramaata, prameya or pramaan arth ko vyakt kiya gaya he.
 vrittikaar ne "tasya nimitt parishti:" paryat teen sutron main pratyaksh, anumaan shabd, arthapati or anuplabdhi pramaanon kaa saparikar vishad vivechan tathaa autpattik sutara main aatmavaad kaa vishesh vivechan apane vyaakhyaan main kiya he. isi kaa vishleshan shabar bhashya, shloke vaarthik, shastradipika, bhatt chintamani aadi granthon main kiya gaya he jisamen pramaan or pramayon kaa bhed, bandha, moksh or unke sadhano kaa bhi vivechan he.
 mimasaa darshan main bharatvarsh ke mukhya prandhan dharm kaa varnashram vyavastha, aadhanadi, ashwamedhant aadi vichaaron kaa vivechan kiya gaya he.
 praaia: vishwa main gyani or virakt purush sarvatra hote aae hai, kintu dharmacharan ke saakshaat falwetta or karmkand ke prakand vidvan bharatvarsh main hi hue hai. inamen katyayan, aashvalyan, aapstamb, bodhayan, gautam aadi maharishiyon ke granth aaj bhi uplabdh hai. . bhartiya karmkand siddhant kaa pratidaan or samarthan isi darshan main praapt hota he. dow kunnan raja ne "brihati" ke dwitiya sanskaran kii bhoomika main iskaa samuchit rup se nirupan kiya he. yadhyapi kanad muni krit vaisheshik darshan main dharm kaa namatah ullekh praapt hota he - tathaapi uske vishay main aage vichaar nahin kiya gaya he. kisi vidvan kaa kahana he -
 arthath jaise koi manushya samudr paryant jane kii ichha rakhte hue himalay main chalaa jaataa he, usee prakaar dharm ke vyaakhyaan ke icchhuk kanad muni shat padaarthon kaa vivechan karte rah gaye. uttar mimasaa ke siddhant ke anusaar karmatyag ke pashchaat hi atmagyaan prapti kaa adhikaar he, kintu purv mimasaa darshan ke anusaar -
 is vedamantra ke anusaar mumukshu janon ko bhi karm karnaa chahie. vedavihit karm karne se karmbandhan swat: samaapt ho jaataa he - tasmanmumukshubhih kaary nityam naimittikan tathaa" aadi vachanon ke anusaar bhartiya aastik darshanon kaa mukhya praan mimasaa darshan he.
 mimasaa darshan solah adhyyon kaa he, jisamen baarah adhyay krambaddh hai. shastrasangati, adhyaysangati, padasngati or adhikarasangatiyon se susambaddha he. in baarah adhyyon main jo chhot gaya he, uskaa nirupan shesh chaar adhyyon main kiya gaya he jo 'sankarshcand' ke naam se prasiddh he. usamen devtaa ke adhikaar kaa vivechan kiya gaya he. at: use 'devtaa cond' bhi kehete hai athwa dwadash adhyyon kaa parishisht bhi kah sakate hai.
 bhaskar raay dikshit ne sankarshan cond kii vyakhya ke ant main likhaa he ki shodashadhai mimasaa ke rahete hue bhi pathnpathan madhya kaal main dwadashadhyay kaa hi hota tha.
 jis tarah chatushpada gayatri ke rahane par bhi vidvan varg tripada gayatri ko hi japate hai, usee tarah vartmaan kaal main dwadashadhyaayi mimasaa kaa hi adhyayan adhyaapan prachlit he.
 kuch vidwaanon ke anusaar mimasaa ke bina vaakyarth kaa nirnay karnaa kathin he, kyonki amuk vaakya upasthit arth main pramaan he athwa anya arth main, is vichaar ke nirnay main jo nishkarsh aata he use mimasaa kaha gaya he, kintu yahan mimasaa shabd kaa arth darshan se he.
 dharmagyaan ke liye paraspar virodh rahit vedamantron ke arthon ke vichaar kaa naam mimasaa he. or vichaarpurvak praapt dharmagyaan mimasaa kaa fal he. yahi baat jaimini ne apane mimasaa darshan main kahi he - athato dharm jigyaasa. 1.1.1. kumaril bhatta ne ise is prakaar varnan kiya he -
 aage vaakyarth nirnyopayogi sahasron nyaayon kaa varnan kiya gaya he. yahan tak chah adhyyon kaa sankshipt vishyanirdesh kiya gaya.
 is darshan main praptaprapt vivek nyaay se, athwa adagdh dahan nyaay se uddeshy vidhey bhav kaa vichaar kar veda-vaakyarth-nirnay se kartavya-akartavya kaa gyaan hota he. isliye dharmagyaan hi mimasaa darshan kaa prayojan he. is darshan main dharmavichaar se upkram he. vyakaran ke liye "padashastra", vaisheshik nyaay ke liye "pramanshastra" or mimasaa ke liye "vaakyashastra" kaa prayog sanskrit sahitya main hota he. is shaastra main hi dharmavichaar kii charchaa hai. bhartiya janata kaa mukhya uddeshy dharmanushthan he. anushthan fal ke bina nahin ho saktaa or falsaadhanta bhi saadhan saamagree ke bina nahin ho sakati. at: sankshep main saadhan kaa bhi vivechan kiya jaataa he.
 anushthan ke purv dharm kaa lakshan, pramaan or saadhan fal jaananaa aavashyak he. is shaastra main saadhan, ang or shesh, ye teenon paryaayavachak shabd hai. aise hi saadhy, sheshi or angi ye teenon paryaayavachi hai. udhaaharan ke liye swargaprapti ke nimitt darsh poornmaas kaa anushthan yadi karnaa ho to usamen darsh or poornmaas angi honge or prayaaj aadi ang honge. darsh yag amavasya tithi ko or poornmaas yag poornima tithi ko hota he.) isamen angi pradhan ang kaa prayojak he or ang prayojya he. is prakaar dharmaprapti ke sadhano ko jaanakar anushthan ke liye paurvapary kaa bhi gyaan apekshit he evam fal ke liye anushthey agni hotradi karmon ke prakaran main purvang or uttarang sadhano kaa bhi vivechan he, jinke liye "prakruti" shabd kaa prayog hota he. kintu sauryadi karmke sannidhi main ang kaa paath nahin he. us sthal par aakanksha ke udai hone par darsh poornmaas main pratipaadit angon ko lenaa hota he jise atidesh kehete hai. .
 saamaanya rup se nirnay hone par bhi kis karm se kis karm main ang kaa aagaman hota he, iskaa vivechan visheshatidesh se kaha gaya he. angon kaa atidesh hone par bhi prakruti main bhed hone ke kaaran praakrit pad ke sthaan par padaantar ko rakhkar paath kiya jaataa he. udaahranarth "agney twa jushta nirvpaami". is shrutivakya main agni pad ke sthaan main "sauryoyeshti" ke suryapad rakhkar "suryaay tvajushta nirvpaami" is shruti ko padhate hai. aise vaakya ko "ooh" kehete hai. in baton ke gyaan bina yah samaj lenaa sambhav nahin he ki kis ang kaa kahan or kaise upyog karnaa chahie jisase anushthan samuchit faldaayak ho sake. jis sthal par ang pathit na ho vahaan anya sthal se ang laana chahie, kintu jo vikruti yag ke upkaar kar sakate hon ve hi prakruti main liye ja sakate hai. jo vikruti main upkaar nahin kar sakate vahaan anya angon kaa adhyaahar nahin hota. or unka anushthan bhi nahin hota. aise vachanon ko "baadh" kehete hai. kis ang kaa baadh hota he or kiskaa nahin, iskaa nirnay "ooh" baadh ke adheen he. evam abhipsit faldaata karm ek hi hota he. kintu kahin kahin anek bhi hote hai. kuch angon kaa anushthan pradhan se purv tathaa kuch kaa pradhan ke pashchaat bhi kiya jaataa he. udaahranarth samidheni prayajadi tathaa swisht krit anuyajadi. ek hi samay par un angon kaa ek baar athwa anek baar prayog karne ke vishay main kaha gaya he -
 ek baar prayog karne kaa naam tantra he or anek baar ke karne kaa naam "aavriti" athwa "awaap" he. kahin kahin angon kaa tantra se anushthan hota he or kahin kahin aavriti se. isliye tantra or awaap kaa vichaar bhi aavashyak he.
 kisi fal vishesh ke liye pradhan angi kaa anushthan karte hai or uske angon ko bhi karte hai. un angon ko bhi anya angon kii apeksha hone par jiske prayog kii aavashyaktaa hoti he use prasangi kehete hai. isamen pradhan tantri hota he, jise prasang kehete hai. udaahranarth agnishtomic pashu purodashadi purvokt vishyon kaa purnagyata vyakti hi sangopang dharmanushthan kar saktaa he, jisaki vivechna "mimasaa darshan" main jaimini ne kii he.
  is darshan ke prathamadhyay main dharmapramaanon kaa nirupan kiya gaya he or vidhi, arthwaad mantra, smriti, shishtachar, namadhey, sandigdharth nirnaayak vaakyashesh or samathrya kaa nirupan kiya gaya he.
  dwitiyadhyaay main shabdaantar, abhyaas, sankhya, sangya, gun or prakarnaantar, ye chah karm bhed ke pramaan hai.
  tritiyadhyaay main shruti, ling, vaakya, prakaran, sthaan or samakhya ye chha: viniojak pramaan hai.
  chaturthadhyay main, shruti arth, paath, sthaan, mukhya or pravriti main chah bodhak pramaan hai
  panchmaadhyay main atidesh, pratyakshvachanaatidesh, namatidesh, kalpit vachanaatidesh, ashrayatidesh or sthanpatti atidesh ye saat prakaar ke atidesh hai. ant ke do bhed saptavadhyay main varnit nahin hai. ye indriya kamadhikaran tathaa sthanpatti atidesh main nirupit hai.
  navam adhyay main mantroh, samoh or sanskaroh ke bhed se teen prakaar ke "ooh" kaa nirupan he.
  dashamadhyay main arthlope, pratyamnaay or pratishedh ke bhed se teen prakaar ke baadh kaa nirupan hai.
  ekadshadhyay main tantra or aavaay kaa nirupan he.
  dwadashadhyay main "prasang" kaa nirupan he.
 is prakaar ek ek vishay kaa pratipaadan dwadashadhyaayaatmak mimasaa darshan main kiya gaya he jise "dwadashalakshani" bhi kaha gaya he. yahan lakshan shabd adhyaywachak he. isko do prakaar se vibhakt kiya gaya he jise upadesh or atidesh kehete hai. pratham adhyyon main upadesh kaa vivechan he. dwitiya ke chah adhyyon main atidesh kaa vivechan he. ukt upadesh atidesh dway vichaaratmak shaastra he. shaastra deepikacar parthasarathi mishra ke anusaar upadesh vichaar ke ananthar atidesh vichaar kaa aarambh hota he.
 vartmaan kaal main uplabdh mimasaa darshan main dwadash adhyay hai. prayek adhyay main chaar paad hote hai, kintu tritiy, shashth or dasham adhyyon main aath aath paad hai, jise "shabra" adhyay bhi kehete hai. is tarah sampurna granth main saath paad hai.
 is darshan kii sutarasankhya main vivaad he. kisi ke mat main do sahasr chah sau baawan, kisi ke mat main do sahasr saat sau bayalis sutara hai. uparyukt varnan "aesekit" kii "karmmimasaa" naamak pustak prishth chaar main pratipaadit he. anand ashram puna se prakashit "nyaayamala" main do sahasr saat sau pantalis sutron kaa pratipaadan he.
 isi prakaar kuch vyaktiyon ke mat se adhikaran sankhya nau sau saat praapt hoti he. kuch ke mat se nau sau pandrah sutara hai. kintu "mimasasar sangrah" ke karta shankar bhatta ke anusaar "purvashatk" main paanch sau tees, uttardatk main chaar sau sattar sutara hai. is prakaar sampurna adhikaran ek sahasr sankhya main vibhajit he.
 uparyukt shloke ke anusaar adhikranon kii sankhya ek sahasr do sau pachaas he.
 anek sutron se ek adhikaran banataa he, jisamen ek pradhan sutara tathaa anya gun sutara hote hai. pradhan sutara purv paksh kaa pratipaadan karata he or anya sutara siddhant kaa pratipaadan karte hai. kahin kahin par do sutron ke dwaara purvottar paksh kaa pratipaadan kiya gaya he. aise hi kahin kahin par bina sutara ke hi purv paksh kaa utthapan karke sutara se siddhant kaa pratipaadan kiya gaya he. kahin kahin siddhant rup se upkram dwaara purv paksh kar siddhant kaa pratipaadan kiya he. ek paad main katipay adhikaran hote hai. udaahranarth pratham paad main aath adhikaran hai.
 adhikaran main chha: padaarth hote hai - vishay, sanshay, purvapaksh, siddhant prayojan or sangati. sangati teen prakaar kii hoti he - shaastra sangati, adhyay sangati or paad sangati.
 pratham sutara - pratham adhikaran kaa naam jigyaasa adhikaran he. vichaar shaastra vishay he. vichaar shaastra aarambh karne yogya he yaa nahin, yah sanshay he. aarambh karne yogya nahin he, yah purv paksh he. siddhant he ki vichaar shaastra aarambh karnaa chahie. is vishay kaa mul he kumaril bhatta ke mat main adhyayan vidhi or "prabhakar" mat main adhyaapan vidhi. purvapaksh main adhyayan kaa adrishy prayojan he or siddhant paksh main arth-gyaan-rup drusht prayojan he.
 dharm ke vichaar shaastra sambandhi hone ke kaaran is vichaar shaastra main iskaa vivechan sangat he. is adhikaran main adhyayan drushtaarth hota he, yahi siddh kiya gaya he. atev vichaar shaastra kaa mul adhyayan vidhi he. arthgyan kaa saadhan adhyayan vidhi se akshipt hota he. isiilie vichaar shaastra kaa aarambh vaid he.
 dwitiya sutara - dwitiya adhikaran main dharm kaa lakshan or pramaan he, jisaki kartavyata vidhivaakya se prathit hoti he. vah shrey kaa saadhan he. yahan shrey shabd se aihik or aamushmik donon arth abhipret hai. gamy dharm main gamak vidhivaakya pramaan hota he. jo nishedh dwaara pratipaadit hota he vah anarth kaa saadhan hota he, use hi adharm kehete hai.
 tritiy sutara - tritiy adhikaran main vidhi vaakya hi pramaan he. yahan pratigya maatr kii gai he. ve do prakaar kahi hai - "chodanaiv lakshann yasya, chodana lakshanmev yasya" arthath yahan pratyaksh aadi pramaan dharm se pramaan nahin hote, kintu vidhivaakya hi dharm main pramaan mana gaya he.
 chaturth sutara - is sutara main pratham pratigya ke samarthan ke liye chaturth adhikaran he. is adhikaran main lok siddh pratyaksh pramaan kaa lakshan - "indriarthsannikarshajanyan gyaanan pratyakshm". arthath pratyaksh vartmaan sannikrusht ko hi grahan karata he or dharm utpadyman he, atev pratyaksh dharm main pramaan nahin ho saktaa, kyonki dharm bhavishyat kaalik he. in vachanon se mimasaakaar ne pratyakshopjivi anumaan ushmaan or arthapatti ko bhi pramaan nahin mana he.
 pancham sutara - chaturth sutara main chaturth adhikaran kii pratham jigyaasa kaa samarthan karke pancham sutara ke pancham adhikaran main dwitiya pratigya kaa samarthan kiya gaya he. is adhikaran main vidhivaakya hi pramaan he, isi pratigya kaa samarthan kiya gaya he. isi prasang main pramaanon kaa pramanya swat: utpann or swat: gruhit hota he. arthath gyanjanak saamagree se pramanya utpann hota he or usee saamagree se pramanya gruhit bhi hota he.
 vaakya do prakaar ke hote hai - loukik or vaidic. loukik vaakya paurushey hone ke kaaran purushgat bhram, pramaad, vipralambh, karnapatav aadi dosha se yukt hota he, atev paurushey vaakya pramaan nahin hota.
 mantra brahmanatmak shabdarashi veda apaurushey he. at: vidhivaakya main apramanya ke kaaran bhramaadi nahin hone se vidhivaakya hi dharm main pramaan hai. is dwitiya pratigya kaa samarthan karne ke liye pramaan kaa lakshan or shabdaarth kaa sambandh nity he. baadaraayan ne bhi pramanya main parapeksha ko sweekaar nahin kiya he.
 padaarth-pratipaadan main sanket dwaara shabd se padaarthon kaa, vaakyarth-pratipaadan main granth kaa or rachana dwaara purush kaa tridha sambandh hota he. shabd or arth kaa vachya-vaachak-sambandh nity maanakar veda main purush-pravesh kaa khandan kiya gaya he. arthath, veda purush ke dwaara pranit hai -aisa kehane kaa kaaran yah he ki hamanen vaakyon ko bina vyakti ke kabhi nahin suna, padhaa yaa janaa he. jabaki mimasakon ke mat main shabd tathaa uske dwaara pratipaadya ghatapatadi-arth kaa sambandh nity he. atah 'ye pad is arth ko bataata he'- is baat kaa hamen pataa na hone par bhi pad apane pratipaadya ko bataata hi he. arthath shaktigrah na hone par bhi pad main pratipaadansamrthy he hi. or vaakyarth sambandh ke dwaara purush sambandh ko pruthak karne ke liye vaakyadhikaran kii pravriti he. is adhikaran main yatha pad kii padaarth main shakti hoti he, vaise hi vaakya kii vaakyarth main shakti hoti he, aise jo pratipaadan karte hai uski aavashyaktaa nahin hoti, kyonki pad se upasthit padaarth hi aakanksha, yogyata or aasakti se anvit hokar anshatray vishisht bhaavnarup vaakyarth kaa pratipaadan karata he. vaiyaakaran mat se vaakyarth vaakyashakti se bhaasith hota he. is mat ke anusaar shabdabodh main padaarthon kaa paraspar sambandh sansarg maryaada se bhaasata he. yah naiyayikon kaa mat he, jisase vaakya kii vaakyarth main pruthak shakti kii pratiti hoti he, kintu kumaril bhatta ne abhihitanvay kaa samarthan kiya he. prabhakar ne anvitabhidhan kaa samarthan kiya he. is tarah vaakyarth main purush sandendh dwitiya prakaar se nirast hua. tritiy prakaar granth rachana dwaara hota he.
 sandarbh vaakya kaa purush ke saath do prakaar se sambandh hota he, ek kartri-karm-bhav-sambandh dwaara or dwitiya prayukt-pravachan-bhav-sambandh dwaara hota he. pravachan sarsaadhaaran or rachana asaadhaaran hoti he. asaadhaaran visheshan hota he. atev veda paurushey he.
 kuch vidwaanon ke anusaar vedon main purush, desh, nadi, vriksh aadi ke nirdesh hone ke kaaran vedon ko purushpranit athwa paurushey kehete hai, kintu mimasaa darshan ke anusaar pravachan bhi asaadhaaran mana gaya he. udaahranarth "kathsamhita" athwa "kath brahman" ke vishay main kinvadanti he ki anek shakha adhyayiyon ke madhya "ksht" maharishi ne purna rup se adhyayan kiya tha. dwitiya hetu he ki veda main purush, nadi aadi kaa naam aata he, isse bhi veda paurushey siddh hota he, kintu yah kalpana chatur-buddhi-vihit nahin; kyonki praaia: sarvapratham sansaarik vastuon ke naam veda se hi aae hai, usee drushti se lok -naam kii parampara chali he. arthath veda itihaas ko anitya nahin maanata, kintu itihaas ke nityatv kaa pratipaadan karata he, iskaa vistrut vivechan mimasaa ke "shabarabhashya" main drushtavy he. nity vishay or vaakya athwa vachan ko yathanupurvi brahmarshigan samadhi main darshan karte hai, atev veda main purvapurush kartrutvkalpana kaa lesh bhi samavesh nahin he." loukik rachanaayen purush vishesh kartrutv hone ke kaaran paurushey hai, yatha mahabharat, ramayana aadi.
 kumaril bhatta ke anusaar adhyayan parampara anadi he. atev veda bhi apaurushey hai. aise hi adhikaran siddhant nyaay se hi veda granth rachana ke dwaara purush sambandh nahin ho saktaa, atev vidhi vaakya hi dharm main pramaan he.
 mimasaa-darshan main aatm-tatv kaa pratipadak koi bhi moulik sutara nahin he. yadhyapi uttarmimasaa ke '"ek evatman: sharire bhavat" is sutara ke bhashya main shankaracharya ne likhaa he ki "purv-tantra" main atmpratipadak sutara nahin he, is vachan ko kahkar aatm swaroop kaa vivechan kiya he. vrittikaar mat ko pramaan rup se uddhrut karte hue likhaa he : "atmabhidhanprasaktau yathatmastitvan tathaa sharirake vakshyam:". abhipraay yah hua ki purvamimasaa bhi uttarmimasaa kii tarah advay aatma ko maanakar hi nirmit hue hai, tathaapi purvamimasaa sharir ke atirikt kartta-bhokta aatmatatv ko maanakar hi prachlit hua he, kyonki karm-siddhant ke antargat "kritahani" or "akrutabhyagam" nihit he. or yaheen se punarjanm aadi kii siddhi bhi hoti he. "chodana punararambh:" "satsamprayoge purushasyendryanam" in donon sutron se aatmbeej kaa pratipaadan kiya gaya he. or vapan aadi sanskaar fali kaa sanskaar he. purusharth main purush shabd se asthi yajna or krit yag se aatma ko fal prapti hoti he.
 shabar swami ne sutara vishesh ke bina hi "yagyaayudh vaakya" ko nimitt maanakar anaatmavaadi ke mat kaa khandan karte hue aatmaswaroop ko tark or shrutiyon ke dwaara siddh kiya he jisase veda pramanya kii bhi siddhi hoti he.
 uttar-mimasaa main aatma ko ek hi mana gaya he; kintu "sankhya yoga", nyaay, vaisheshik or purvamimasaa main aatma ko anek mana gaya he, jiskaa karm ke dwaara sharir, indriya or man se sambandh hota he. atev sharir, indriya or vishay ko bandha kaha gaya he. ukt tray aatma ko bandhan main daalate hai, jisase aatma sukhdu:khadi dwandv ko bhogata he. nity naimitthik karmon ko katrtavya buddhaya karte hue praarabdh karmon ko jeev bhogata rahata he. sharir indriya se atirikt jo brahm buddhi se aatma kii upasna karata he uskaa sharir indriya aadi se sambandh kaa koi kaaran nahin he, aisa vyakti vartmaan sharir ke naash ke pashchaat swa swaroop main sthit ho jaataa he. uttarmimasaa ke anusaar sharir, indriya or vishay ko bandhan kaha gaya he jo agyaan kaa kaaran he; uski nivritti hi moksh he. udaahranarth -
 " nivritiratma mohasy gyatatvenoplakshith:
 purvamimasaa bhi yahi sweekaar karata he ki sharir, indriya or vishyon kaa sambandh hi bandhan hai, tathaa uskaa vilay hi moksh he, jiskaa saadhan, gyaan or karm samucchy he. atmagyaan do prakaar kaa hota he. shariratirikt atmagyaan ritu kaa ang hota he, jo ni:shreyaskaarak he. vaidic or loukik vaakyon kaa sahasron kii sankhya main vaakyarth nirnyopayogi nyaayon kaa purvamimasaa ne hi pratipaadan kiya he. atev bhartiya darshanon main pratham sthaan karm pratipadak purvamimasaa darshan kaa hi he.
 uttarmimasaa agyaan se sristi or atmagyaan se sristi kaa vinaash maanata he. nyaay, vaisheshik darshan ne dvanukadi kram se mahabhoot paryant mahasrishti or mahabhoot se parmaanu paryant vinaash ko mahapralay kaha he. arthath sampurna bhav kaary dvanukadi kram se utpann hote hai or sthool se parmaanu paryant jaakar nasht ho jate hai. panch mahabhuton main prithvi, jal, tej or vaayu ke parmaanu nity hai. akaash swayan hi nity he, kintu purv mimasaa ke anusaar do prakaar kii sristi or teen prakaar ke pralay hote hai, jinamein mahasrishti or khand sristi shabd se do sristi kahi gai he. aise hi pralay, mahapralay or khand pralay shabd se teen pralay kahe gaye hai. unamem khand sristi or khand pralay aajkal ke samaan hi mana gaya he. udaahranarth kisi sthal vishesh kaa bukamp aadi se vinaash ho jaataa he or kahin par naveen vastu kii sristi ho jaati he. mahasrishti main parmaanuon se dvanukadi dwaara panchmahabhoot paryant navagrahadikon kii sristi hoti he, jiskaa ullekh rugveda ke dasham mandal main praapt hota he -
 matsaypuranadi main bhi khand pralay ke antargat vidyaman padaarthon kii sthiti kaa vivaran praapt hota he, kintu purv mimasaa mahasrishti or mahapralay ko sweekaar nahin karata. uske anusaar sabhi padaarthon ke naash main koi bhi pramaan uplabdh nahin hota. jaisaa ki vaarthikkaar ne kaha he -
 mimasaa darshan khand sristi or khand pralay ko hi maanata he.
 bhartiya chha: aastik darshanon main nyaay, vaisheshik or vedant kii ishwar sadhak yuktiyaan praaia: samaan hi hai. udaahranarth "yato vaa imani bhutani jaayante", "dyavabhumi janayan dev ek:" "vishwasya katrta bhuvnsy gopta" in shrutiyon ke dwaara or "janmadyasya yat:" is vedant sutara ke dwaara ishwar kii siddhi hoti he. isi prakaar nyaay shaastra ke "kshityankuradik kartrujanrya kaaryatvat ghatavat" anumaan se bhi ishwar kii siddhi kii gai he, kintu vedantiyon ne shrutiyon se ishwar ko siddh kar anumaan pramaan ko unka sahakaari kaaran mana he. or naiyayikon ne anumaan se ishwar ke siddh kar shrutiyon ko sahakaari kaaran mana he. sankhya darshan main do mat hai - seshwar or nirishwar. seshwar sankhyavaadee ishwar ko maanate hai, kintu use purush vishesh shabd se vyavhaar karte hai. nirishwar sankhyavaadee ishwar kaa nishedh karte hai, "kintu vigyaan bhikshu ne "ishwarasiddhe:" is sutara main "pramanabhavat" is pad kaa ullekh kar ishwar ko sweekaar kiya he.
 mimasaa darshan naiyayikon ke samaan vidhi mukh se ishwar kaa samarthan ar nirishwar sankhyavaadiyon ke samaan nishedh bhi nahin karata, kintu "sambandhakshepaprihaar" granth main kumaril bhatta ne shabdaarth ke sambandh kaa karta ishwar kaa niraakaran kiya he. abhipraay yah he ki sambandh kaa karta ishwar nahin he. uparyukt vachanon ko sweekaar kar lokprasiddhi he ki mimasak nirishvaravaadi he. kumaril bhatta, nandishwar aadi mimasakon ne anumaansiddh ishwar kaa niraakaran kiya he or vedasiddh ishwar ko sweekaar kiya he. 
 vastutah mimasaa veda se siddh brahm athwa ishwar ko sweekaar karata hi he. kyaaki mimasaa darshan veda kaa swatah pramaan maanata he. mimasaa kaa purvamimasaa ar veydantka uttarmimasaa naam se bhi janaa jaataa he. isse bhi veydant kaa mimasaa ke sidbhant ar mimasaa kaa veydant ke siddhanth maanya hai yah baat spasht haati he. 
 vedavihit yagadi karm dravya or devtaa in do se saadhy hai. dravya dadhyadi he or devtaa shastrake samadhigamya he. arthath vidhi vaakya jisko devtaa kahata he use hi devtaa mana jaataa he. yahan devtaa ke vishay main teen paksh dashamadhyay ke chaturthpad main or shabar bhashya aadi granthon main bhi sweekaar kiya gaya he. arth devtaa, shabd vishisht arth devtaa or shabd devtaa hai. in teenon main antim paksh hi siddhant he, kyonki arth kaa samaran shabd ke dwaara hua karata he. atev shabd kii pratham upasthiti hone ke kaaran shabd hi devtaa mana gaya he. udaahranarth "indraay swaha, takshakaay swaha" shabdon main indraay or takshakaay ye chaturthaant pad hi devtaa hai. arth ko devtaa sweekaar karne vaale vyakti bhi shabd kii upeksha nahin kar sakate. at: teenon pakshon main shabd mukhya hone ke kaaran mimasakon ne shabd ko hi devtaa sweekaar kiya he. yahan par ek niyam he - vidhi vaakya main jo devatavachak shabd he uskaa aavahan, tyaag or sookt vaakya aadi main uccharan karnaa chahie, na ki uske paryaayavachi shabdon ko. udaahranarth "aagneyamshtakapalam" main agni ke paryaayavachi "jatvedas" shabd kaa prayog nahin karnaa chahie. ukt baton se vidit hota he ki "shabdamayi devtaa" hi mimasaa darshan kaa siddhant he.
 devtaa ke vigrahadi sadasad bhav kaa vichaar - agni aadi devtaa ke vigrahadi paanch is darshan main maane jate hai.
 arthath vigrah, havish, bhoga, aishwarya, prasannataa or faldaatrutiv ye paanch vigrah kahe jate hai. ukt vachan ke aadhaar par hi vedantiyon ne devtaa ke vigrahadi paanch swaroop maane hai. abhipraay yah he ki manushya aadi ke samaan hi kar, charan aadi avyav devataaon ke bhi hote hai, ve havish sweekaar karte hai, bhakshan karte hai or prasann hokar yajmaan ko fal dete hai. at: devtaa vigrahadiman hai. uparyukt vichaar hi yask maharishi ne "nirukt" ke "athaakaar chintanam" vaakya se purushvigrahata ko siddh kiya he.
 mimasaa darshan ke anusaar "shabdamayi devtaa" kaa samarthan kiya gaya he, kintu shabar swami ne apane shashth devataadhikaran bhashya main devtaa vigrah kaa khandan kiya he. praaia: parthasarathi, khandadev aadi sabhi vidwaanon ne isi maarg kaa avlamban kiya he, kintu kumaril bhatta ne apni tikaa main devtaa ko pradhan na maanakar dravya ke samaan use ang mana he or karm ko hi pradhanthya sweekaar kiya he tathaa kaha he ki karm hi fal detaa he. swami ke rahete hue das se koi fal kii yachana nahin karata.
  karmana phaljanakatvan tathaa shabdamayi devtaa, ukt dway siddhanton kaa samarthan devtaa vigrahadi ko maanakar anya mimasakon ne kiya he. bhashyakaar shabar kaa devtaa vigrah kaa niraakaran prodhiwaad se jaananaa chahie. atev purvamimasaa "shabdamayi devtaa" ko hi swikar karata he. uskaa gyaan, taddhit, chaturthi vibhakti or mantravarna in teenon se hota he. keval inamen paraspar antar yah he ki taddhit shakti kii aavriti se devtaa k bodhan karata he. chaturthi vibhakti lakshanya or mantravarna adhishthan kaa bodhan karata he.
 mimasaadarshan ne apni karmparakata kii drushti se ukt prakaar se devtaa kaa karm kaa ang mana he. vastutah devatashastra ta nirukt he. nirukt vedang he ar mimasashastra vedapang he. atah vaidic devataatatvavichaar ke prasang main nirukt ke vivechan kaa swatantra ar mukhya devataatatvavichaar maananaa avashyak haata he. 
 vaakyon ke dwaara jo bodh hota he use vaakyarth bodh yaa shaabd bodh kehete hai. vaakya bhi aakhyaant hi hota he -
  subantachay: vaakyam, tingantayovakyam, suptingntchayo vaakyam. usamen ye teen paksh hai, jinamein karkanvit kriya honi chahie. amarkosh ke anusaar - "tid.subant chayo vaakyan kriya vaa karkanvita".
 arthath subant or tingant vaakyon kaa karkanvit kriya paryavsaan hota he. purvamimasaa main kumaril bhatta, prabhakar or murari ke teen mat prasiddh hai, kintu antim main "tripad niti nayan" is naam se khyath granth bhi vidit hua he. mimasakon main abhihitanvayavaad ar anvitabhidhanwaad naam se do prasthaan prasiddh hai. inamen pratham kumaril bhatta or dwitiya prabhakar kaa mat he. shaabdh bodh main bhaavana ko mukhya rup se bhatta ne sweekaar kiya he. prabhakar ne kaary ko mukhya sweekaar kiya he. abhihitanvay shabd kaa yah arth he ki padon se pratipaadit padaarth gyaan aakanksha, yogyata or aasakti samanvit hokar lakshana ke dwaara shaabdabodh karaate hai
 nyaayamat main padon kii padaarth main shakti he or pad gyaan lakshan yaa bodh karte hai. padon se padaarth kii upasthiti hoti he. isi prakaar mimasaa main kaha gaya he, udaahranarth jyotishtoman swarg kaamo yajet". yahan "yajet" main do ansh hai -"yaj" dhaatu or "t" pratyay. pratyay aakhyaatansh ko lekar aarthi bhaavana kaa pratipaadan karata he. us bhaavana kii teen aakankshaayen hoti hai - saadhyaakanksha sadhanakanksha or "itikartavyatakanksha". saadhyaakanksha hone par swarg kaa saadhyatven anvay hota he. sadhanakanksha hone par dhatworth kaa kaarantven anvay hota he. . iti kartavyatakanksha hone par itikartavyatatven anvay hota he. vaakyarthaadhikaran main kaha gaya he-
 vishisht arth kaa bodh karne ke liye vaakya lok main prayukt hota he. padashravan se padaarthon kaa pruthak pruthak gyaan hota he. yah vaacharth he, kintu jo padaarthagyan hota he vah shrota ko abhipret nahin or jiske liye vaakya prayukt hua usase shrota kaa kaary nahin hota, aise sthal main vaakya taatpary kii anutpatti hoti he. atev anupapatti ke nivaranarth lakshana maani gai he. sabhi darshanikon ne taatparyanupapatti ko lakshana kaa beej sweekaar kiya he. padon ke do prakaar ke taatpary maane gaye hai, pratham taatpary tathaa dwitiya mahataatpary. pratham avaantar taatpary padaarth vishay kaa pratipaadan karata he or mahataatpary vaakyarth vishay kaa pratipaadan karata he. abhihitanvayavaad main vaakya se vaakyarth kaa bodh lakshanya hota he. kumaril bhatta ne nimna shlokon se pratipaadan kiya he -
 is vachan se bhatta padka abhihitanvayavaad kaa swaroop digdarshit hota he. kuch vidwaanon kaa kathan he ki "ananvitavasth" padaarth padon se abhihit hote hai. unki anvitavastha keval lakshith hoti he. atev "anvitabhidhanwaad" kumaril bhatta kaa he, kintu bhatta mat kaa anuvadak anvitabhidhanwaad maanakar jo khandan karte hai, yah uchit nahin he, kyonki unke granthon main uparyukt lekh kii charchaa kahin bhi nahin he.
 anvitabhidhan shabd kaa yah arth he - pad anvitarth bodhan karte hai. atev pad shakti se hi padaarth or vaakyarth donon kaa bodh ho jaataa he. pad shakti se atirikt lakshana aadi maanane kii koi aavashyaktaa nahin he. vayovruddh purush kisi vastu ko laane le jane ke liye shabd kaa prayog karata he. uske paas kaa balak us shabd ko shravan kar ou duusare purush ke le aane or le jane kaa kaary karte dekhakar shabd kaa arth samaj letaa he. yahi pravriti kaa kaaryatagyaan kaaran he. lok main kriya ko bhi kaary samajha jaataa he, usee prakaar veda main bhi yagadi kriya ko prathmat: kaary samajha jaataa he. yagadi kriya kshanik he or swarg kalantar bhavi he. atev ukt veda vaakya vimarsh se yagatirikt "apurv, naamak vastu samajhi jaati he. yahan par "ek kaary shabd" kii purvokt do shaktiyaan do arthon main sweekaar kerani padati hai. ek main shakti or duusare se lakshana manani hoti he. usamen bhi alokik kaary main vishesh shakti he, jaisaa vidwaanon main prachlit he -
 lok main kriya rup kaary main lakshana hoti he. veda main pad hi vaakya hote hai or padaarth hi vaakyarth hota he . is mat main vaakyarth, anvay or sansarg ye sab paryaay hai. arthath anvit hi anvay main nimitt hota he. prabhakar ne graahak grahan ko mana he, usase bhi anvitabhidhanwaad siddh hota he. is mat main - "yajet swargkaam:" is vaakya se anvitabhidhan kaa shaabd bodh hota he.
 is darshan main swargaprapti ke liye yag kaa hi vidhaan he. swarg se abhipraay yah he - jo du:kha se grast na ho tathaa du:kha utpann kii usamen sambhaavna na ho or abhilaashaa ko purna kare use swarg kehete hai. "dashampoornamasabhyaan swargakaamo yajet" ityadi vaakyon dwaara darshapurnmaas yag se swarg ke saadhan kaa vidhaan kiya gaya he. yag ko kshanik mana gaya he, kyonki kisi devtaa ke uddeshy se dravya ke tyaag kaa naam yag he. "indray idan na mam" is vaakya se maanas vyapaar kaa tyaag hota he. us kshan main us vyapaar kaa naash ho jaataa he. niratishay priti vishay ko swarg kaha gaya he. vah kalantar athwa janmaantar main praapt hota he. yah darshan shaastra kaa niyam he, kayontpatti ke avyavhit purv kshan main kaaran ko rahanaa chahie or kshanik yag janmaantar bhavi swargotpatti ke avyavhit purvakshan main sambhav nahin he. etdarth ukt shruti ke aadhaar se yag kaa saadhy, swarg kaa saadhan athwa yag kii uttaravastha evam fal kii purvavastha, ye sab ek vastu siddh hoti hai, jise atishay, apurv, yaa yogyata kehete hai. iskaa vistrut vivechan kumaril bhatta ne apurvaadhikaran main yuktipurvak kiya he. yaganushthan ke purv purush main swarg ke upbhog karne kii yogyata nahin hoti. anushthan ke purv yag main bhi swargadi fal dene kii yogyata nahin hoti evam purush kii ayogyata tathaa karm kii ayogyata kaa niraakaran kar shastragamya samathrya ab vaa atishayyogyata ko apurv mana gaya he. yatha
 ise adhikarapurv athwa falapurv kehete hai. jahaan ek hi pradhan ho vahaan pradhan yag se jo apurv utpann hota use utpatypurv kehete hai. angon se jo apurv utpann hota he, use angaporesv kehete hai. angaporesv or pradhanapurv donon milakar parmapurv ko utpann karte hai. usase swargadi fal kii prapti hoti he. kuch yaagon main anek pradhanon se fal hota he. udaahranarth - darsh main teen yag hote hai or paurnmaas main bhi teen yag hote hai. yahan teenon pradhanon se utpann honevaale teen utpatypurvo se ek samudaya purv utpann hota he. donon samudayapurvon se ek parmapurv utpann hota he. abhipraay yah hua ki uparyukt pratham udhaaharan main teen apurv maane jate hai. dwitiya udhaaharan main utpatypurv, angaporesv, samudayapurv or falapurv, chaar apurv maane jate hai. ye hi mimasakon kaa sarvasv he. isamen bhatt mimasak shabar bhashya 2. 1. 2 ke "yagen apurv kruthva swarg bhavayet" anusaar shabd se tathaa shrutarthapatti se apurv kii siddhi karte hai. or use lingadi kaa vachya tathaa shabdabodh main mukhya visheshya maanate hai. sabhi darshanikon ke dwaara apurv kaa jo khandan kiya gaya he vah vachyatvansh or praadhanyansh kaa hi khandan he.
 darshan shastron main padaarthvivechna ke liye chaar kotiyaan maani gai hai -
  pramaan prameya pramiti pramaata.
 pramaan - pramaan use kehete hai jisase vishay kaa nishchayatmak gyaan ho or vishay kaa nirdhaaran ho.
 prameya - pramaan ke dwaara jiskaa gyaan ho use prameya kehete hai.
 pramiti - pramaan ke dwaara jis kisi bhi vishay kaa nishchayatmak gyaan ho, use pramiti kehete hai.
 pramaata - pramaan ke dwaara prameya gyaan ko jo jaanata he - use pramaata kehete hai.
 yahan vibhinn bhartiya darshanikon ne gyaan ke vishay main dwividh vichaar kiya he -
 gyaan kaa pramanya swat: grahya he athwa parat: grahya he. swat: koti main mimasak, vedanti or buddha aate hai. parat: koti main nyaay, vaisheshik, yoga, jain or charvak aate hai. yahan pramanya shabd se arthtathatv lakshan pramanya samajhnaa chahie, na ki agyatarth gyaapakatv lakshan pramanya. chodanalakshanodharm: sutara main - "nanu atthabhootampyarth bruyat chodana" ityadi bhashya se arthtathatv hi vivakshit he. "tachch abadhitatvan, arthnirutho dharm vishesh:, tasya gyanen niruprana". chaudnaa sutara ke bhashya "atathatv bhootan arth" se abaadhitiv arthnishth dharm vivakshit he, jiskaa nirupan gyaan ke dwaara hota he. atev pramanya ko gyananishtha kaha jaataa he. vah parat: utpann or parat: gruhit hota he. yah naiyayikon kaa siddhant he. arthath jis saamagree se gyaan utpann hota he, usase pramanya utpann na hokar anya saamagree se utpann hota he evam jisase gyaan grahit hota he, usase pramanya gruhit na hokar anya gun gyanadi se gruhit hota he. isse yah aayaa ki gyanotpadak saamagree se bhinn saamagree se pramanya utpann hota he or gyaan graahak saamagree se bhinn saamagree ke dwaara pramanya gruhit hota he. is mat main pramanya or apramanya donon parat: hote hai. yah naiyayik sammat vivechna he.
 uparyukt mat main mimasak log anavastha dosha bataate hai jisase gyaanamat pramanya kabhi siddh nahin ho saktaa. arthath lokvyavahaar vicchhinn ho jayega. at: gyaanagat pramanya swat: utpann or swat: gruhit hota he. abhipraay yah he ki jis samagri se gyaan utpann hota he, usee saamagree se pramanya bhi utpann hota he; or jis saamagree se gyaan gruhit hota he usee saamagree se pramanya bhi gruhit hota he. yahi swat:pramanyawaadee mimaskadikon kaa pramanya kaa swatastv he, jiskaa kumaril bhatta ne apane granth bhatt vaarthik main anek yuktiyon se samarthan kiya he -
 yahan bhattamat main gyaan anumey he. gyaan ke vishay main kuch atishay utpann hota he jisase "gyatoghat:" yah anubhav hota he. isse gyatata naamak ek dharm ghatadi vishay main utpann hota he, jise practyam, bhasana, prakaash: aadi shabdon se kaha jaataa he. isse yah aayaa ki gyatata lingak anumaan se gyaan kaa grahan hota he. isi se pramanya kaa bhi grahan hota he.
 prabhakar mat main gyaan swayan prakaash he. at: gyaan se hi gyananishtha pramanya kaa bhi grahan hota he. atev swat: pramanya donon maton main samaan he, jiskaa vivechan "shloke vaarthik", "prakaran panjika", "nyaay ratnamala" main vistrut rup se kiya gaya he.
 pratyaksh anumaanadi se anavgat arth ke bodhak vaakya ko vidhi kehete hai. arthath agyatagyapak apravritapravartak jo vaakya hai uskaa naam "vidhi" he. vidhyarth ke sambandh main mimasakon ke do paksh hai - ek pravartana ko vidhyarth maanata he. isamen praayash: sabhi mimasak aa jate hai. doosraa kaary ko vidhyarth maanata he. yah prabhakar kaa siddhant he. is paksh main is prakaar kaa utpaadan hota he -
 lok main pravartak purush, acharya athwa raja apane shishy athwa bhrity ko pravrutt karaane ke liye "gammanay" ityadi vaakya kaa prayog karte he. shishy yaa bhrity ukt vaakya ko sunakar uske arth kaa anusandhan karata he. pashchaat "gavaanayan" aadi kaary main pravrutt hota he. isliye pravartak purush kaa jo abhipraay vishesh he, use lok main vidhyarth kehete hai. vah purush kii kriya he jo purush main rahati he. atev ise purushabhipraay bhi kehete hai. veda apaurushey hone ke kaaran vaidic lingadi kaa arth purushabhipraay nahin kaha ja saktaa. at: purush ke sthaan par lingadi shabd kaa prayog hota he. uskaa vyaparvishesh hi vidhyarth he. shabdanishth hone ke kaaran ise shabdi bhaavana bhi kehete hai. iskaa lakshan is prakaar kiya gaya he "purushapravrityanukool: pravartak lingadinishtho vyaparvishesh: shabdi bhaavana". shaastra main ise hi pravartana, prerana aadi kaha gaya hai. lok main pravriti do prakaar kii hoti he - pratham apni ichha se purush pravrutt hota he. dwitiya pravartak purush, athwa shabd ke dwaara vyakti pravrutt hota he, jise "prerana janya" kehete hai. jahaan prerana ke pashchaat pravriti hoti he, vahaan pravartan gyaan hi pravartak mana jaataa he, jise mandan mishra, parthasarathi prabhruti vidwaanon ne "ishtsaadhan" mana he. nyaay sudhakar ne ise alokik dharm vishesh mana he. prabhakar mishra ne pravriti ke prati kaaryatagyaan ko kaaran mana he, jisase ishtsaadhanatv aadi akshipt ho jaataa he. at: "chodana lakshano dharm:" sutara main likhaa he - "acharya chodith" karomi" is bhashya kii vyakhya karte hue shalikanath ne kaha he - chodith: pravartit:, kaaryamvabodhit: ityarth:, kaaryatagyaan vina pravriterasambhavaditi" atev prabhakar mat main kaha gaya he - "kaary vidhyarth:, tachch kaary dhatvarthatiriktam, apurv shabd vachyam tadev vidhyarth iti"
 veda vaakyarth nirnay ke liye pravrutt mimasaa darshan main chaar prakaar kii vidhi kaa pratipaadan kiya gaya he -
  uttpattividhi : jis vaakya se karm swaroop kii katrtavyata prathmat: vidit hoti ho use utpattividhi kehete hai. udaahranarth "agnihotran juhoti" is vaakya se agnihotra naamak home se isht ko praapt karnaa arth hota he.
  viniogvidhi : angapradhan kaa sambandh jis vidhivaakya se gyaat hota he, use viniogvidhi kehete hai. udaahranarth "dadhna juhoti" is vaakya se dahi se havan karne kaa arth bodhit hota he. isamen dadhi saadhan he or home saadhy he. yahan viniyog vidhi main viniyog shabd se sambandh ko samajhnaa chahie. vah sambandh saadhy-saadhan-bhav, angangi bhav athwa sheshsheshi bhav main samaapt hota he.
  prayogvidhi : jo pradhan or ang ke anushthan main kram kaa bodh karaata he use prayogvidhi kehete hai. udaahranarth prayajadi ang se upakrit pradhan darshapurnmaas yag se swarg kii prapti hoti he. isi abhipraay se lakshan kiya gaya he "angaanaan krambodhako vidhi; prayogvidhi:"
  adhikaravidhi : jis vidhi se karmjanya fal kaa bhokta karta ko mana jaataa ho use adhikaravidhi kehete hai. udaahranarth "yajet swarg kaam:" yahan jo yagakarta he vahi swargfal kaa bhokta he. 
 isi prakaar se apurv vidhi, niyam vidhi or parisankhya vidhi ke bhed se teen prakaar kii vidhiyaan prasiddh hai - 
 upar vidhiyon ke do prakaar bataae gaye hai, use is prakaar samajhnaa chahie ki apurvavidhi main utpatti, viniyog prayog or adhikaar vidhi chaaron antargat hote hai. niyam tathaa parisankhya vidhi, viniyog vidhi main hi antargat he. is vishay kaa vishesh gyaan bhatt chintamani main drashtavy he.
