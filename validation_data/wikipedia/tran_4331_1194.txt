 kisi bhi desh kaa samvidhan uski raajnneetik vyavastha kaa vah buniyadi sancha-dhaancha nirdhaarit karata he, jiske antargat uski janata shasit hoti he. yah rajya kii vidhayika, karypalika or nyaaypalika jaise pramukh angon kii sthapana karata he, uski shaktiyon kii vyakhya karata he, unke daayityon kaa simakan karata he or unke parsparik tathaa janata ke saath sambandhon kaa viniman karata he. is prakaar kisi desh ke samvidhan ko uski aisi 'aadhaar' vidhi kaha ja saktaa he, jo uski rajyavyavastha ke mul siddhaton ko nirdhaarit karti he. vastutah prayek samvidhan uske sansthaapakon evam nirmaataaon ke aadarshon, sapanom tathaa mulyon kaa darpan hota he. vah janata kii vishisht saamaajik, raajnneetik or aarthik prakruti, aasthaa evam aakankshaon par aadhaarit hota he.
 bharat main naye ganraajya ke samvidhan kaa shubharambh 26 janvari, 1950 ko hua or bharat apane lambey itihaas main pratham baar ek aadhunik sansthagat dhaanche ke saath purna sansadeey loktantr bana. 26 navambar, 1949 ko bhartiya samvidhan sabha dwaara nirmit ‘bharat kaa samvidhan’ ke purv british sansad dwaara kai aise adhinium/charter paarit kiye gayi the, jinhen bhartiya samvidhan kaa aadhaar kaha ja saktaa he.
 bengal kaa shashan governor general tathaa chaar sadasyeey parishad main nihit kiya gaya. is parishad main nirnay bahumat dwaara liye jane kii bhi vyavastha kii gayi. is adhinium dwaara prashaasak mandal main warren hestings ko governor general ke rup main tathaa clavering, monson, barbail tathaa pifalip prafaansis ko parishad ke sadsy ke rup main niyukt kiya gaya. in sabhi kaa kaarykaal paanch varsh kaa tha tathaa nideshak board kii sifarish par keval british samraat dwaara hi inhen hataaya ja saktaa tha.
 is prakaar 1773 ke act ke dwaara bharat main company ke kaaryon main british sansad kaa hastkshep va niyantran prarambh hua tathaa company ke shashan ke liye pehali baar ek likhit samvidhan prastut kiya gaya.
 is adhinium ke dwaara kalakatta kii sarkaar ko bengal, bihar or urisa ke liye bhi vidhi banane kaa adhikaar pradaan kiya gaya.
 is adhinium ko company par adhikadhik niyanaatran sthapit karne tathaa bharat main company kii girti saakh ko bachaane ke uddeshy se paarit kiya gaya.
 is adhinium ke dwaara governor general ko vishesh paristhitiyon main apni parishad ke nirnyon ko radd karne tathaa apane nirnay lagu karne kaa adhikaar diya gaya. governor general ko mukhya senapati kii shaktiyaan bhi mil gayin.
 company ke kaaryon evam sanghathan main sudhaar ke liye yah charter paarit kiya gaya. is charter kii pramukh visheshta yah thi ki isamen purv ke adhiniyamon ke sabhi mahatvapurn praavdhaanon ko shaamil kiya gaya tha. is adhinium kii pramukh visheshtaayen nimna thim
 company ke ekadhikaar ko samaapt karne, isai mishnariyon dwaara bharat main dharmik suvidhaon kii maang, lord velesli kii bharat main aakraamak niti tathaa company kii sochneey aarthik sthiti ke kaaran 1813 kaa charter adhinium british sansad dwaara paarit kiya gaya. ise pramukh praavdhaan nimna theah
 1813 ke adhinium ke baad bharat main company ke samrajya main kaaphi vruddhi hui tathaa maharashtra, madhya bharat, punjab, sindh, gwalior, indore aadi par angrejon kaa prabhutv sthapit ho gaya. isi prabhutv ko sthayitv pradaan karne ke liye 1833 kaa charter adhinium paarit kiya gaya. iske nimna mukhya praavdhaan the :
 is adhinium dwaara bharat main kendrikaran kaa prarambh kiya gaya, jiskaa sabase prabal pramaan vidhiyon ko samhitabaddh karne ke liye ek ayog kaa gathan tha. is ayog kaa pratham adhyaksh lord maikale niyukt kiya gaya.
 1853 kaa rajptr bhartiya shashan ke itihaas main antim charter act tha. yah adhinium mukhyatah bharatiyon kii ore se company ke shashan kii samaapti kii maang tathaa tatkaaleen governor general lord dalhousie kii report par aadhaarit tha. isaki pramukh visheshtaayen nimna thim
 crown ke shashan kaal main sanvaidhanik vikaas
 1853 kii charter main company ko shashan ke liye chunki kisi nishchit avadhi ke liye praadhikrut nahin kiya gaya tha, isliye kisi bhi samay satta kaa hastantaran british crown ko sansad ke dwaara hastantarit kiya ja saktaa tha. 1857 ke gadar ne shashan kii asantoshjanak nitiyaan ujagar kar di thi, jisase sansad ko company ko padchyut karne kaa bahaanaa mil gaya. samrajya kii suraksha ke liye british sansad ne kai adhinium paarit kiye jo bhartiya prashasan kaa aadhaar bane. 1858 ke adhinium ke pramukh praavdhaan nimna theah
 1 navambar, 1858 ko britain kii maharani victoria ne bharat ke sambandh main ek mahatvapurn nitigat ghoshnaa kii. is ghoshnaa kii mahatvapurn baaten nimna thim
 1861 kaa bhartiya parishad adhinium bharat ke sanvaidhanik itihaas main ek mahatvapurn or ugantkaari ghatana he. yah do mukhya kaarnon se mahatvapurn he. ek to yah ki isane governor general ko apni vistaarit parishad main bhartiya janata ke pratinidhiyon ko namjad karke unhen vidhaayi kaary se sambhddha karne kaa adhikaar diya. doosraa yah ki isane governor general kii parishad kii vidhaayi shaktiyon kaa vikendrikaran kar diya arthath bombay or madras kii sarkaron ko bhi vidhaayi shakti pradaan kii gayi. is adhinium kii anya mahatvapurn baaten nimna thim
 is adhinium ke antargat nimna kaary kiye gayeah
 1861 ke antargat gaiyr-sarkari sadsy yaa to bade jameendaar hote the yaa avkaash praapt adhikari yaa bharat ke raaj pariwaron ke sadsy. pratinidhitiv kii aam aakanksha kii pushti isse nahin hui. isi bich bhartiya rashtriya congress dwaara adhik pratinidhitiv kii maang kii jaati rahi. europea vyapaariyon kii ore se bhi bharat sarkaar ko england main sthit india aphis se adhik swatantraaa kii maang kii jaati rahi. sar jorge chijani kii adhyakshata main ek cameti bani jiske sujhaavon kaa samavesh 1892 ke adhinium main kiya gaya. is adhinium kii pramukh baaten nimna thiah
 yadhyapi is adhinium dwaara vidhayika ke sadsy ke simit nirvachan kii shuruuaat hui, phir bhi is adhinium main anek khamiyaan thi jinke kaaran bhartiya rashtravaadiyon ne is adhinium kii baar-baar aalochana kii. yah mana gaya ki sthaneey nikaayon kaa chunaav mandal bananaa ek prakaar se inke dwaara manonith karnaa hi he. vidhaan mandalon kii shaktiyaan bhi kaaphi simit thim. sadsy anupoorak prashn nahin puch sakate the. kisi prashn kaa uttar dene se inkaar kiya ja saktaa tha. iske alaava virgon kaa pratinidhitiv bhi pakshpatpurna tha.
 1892 kaa adhinium rashtravaadiyon ko santusht nahin kar sakaa tha, saath hi rashtriya andolan par ugravadi netaaon kaa prabhaav badhata ja rahaa tha. secretary of state lord marle tathaa bharat main vysarai lord minto donon hi sahamat the ki kuch sudhaaron kii aavashyaktaa he. sar arundel cameti kii report ke aadhaar par farvari 1909 i. main nayaa adhinium paarit kiya gaya jise bhartiya parishad adhinium 1909 or ‘marle-minto sudhaar’ ke naam se janaa gaya. is adhinium ke pramukh praavdhaan nimna theah
 is adhinium kii sabase badi truti yah thi ki pruthak athwa sampradayik aadhaar par nirvachan kii paddati lagu kii gayi. iske alaava jo chunaav paddati apanaayi gayi, vah itani aspasht thi ki jan pratinidhitiv pranali ek prakaar kii bahut-si chhananiyon main se chaanane kii prakriya ban gayi. sansadeey pranali to de di gayi, parantu uttardaayitv nahin diya gaya.
 20 agast, 1917 ko tatkaaleen secretary of state for india, motegu ne house of comons main ek aitihaasik vaktavy diya, jisamen britain ke iraade kaa bayaan kiya gayah 
 isi ghoshnaa ko karyanvit karne ke liye ‘montford report-1918’ prakashit kii gayi, jo 1919 ke adhinium kaa aadhaar bana. is act dwaara tatkaaleen bhartiya sanvaidhanik pranali main mahatvapurn parivartan kiye gayeah
 1919 ke adhinium main anek khamiyaan thim. isane jimmedaar sarkaar kii maang ko puraa nahin kiya. iske alaava prantiy vidhaan mandal governor general kii sweekruti ke bagaiyr anek vishyon main vidheyak par bahes nahin kar sakate the. siddhanth rup main kendriya vidhaan mandal sampoorn kshetra main kanoon banane ke liye sarvocch tathaa sakasham bana rahaa. kendra tathaa praanton ke bich shaktiyon ke bantwaare ke baavjood british bharat kaa samvidhan ekaatmak rajya kaa samvidhan hi bana rahaa. praanton main dwaidh shashan puri tarah vifal rahaa. governor kaa purna varchasv kaayam rahaa. vittiya shakti ke abhaav main mantri apni nitiyon ko prabhavi rup se karyanvit nahin kar sakate the. iske alaava mantri vidhaan mandal ke prati samuhik rup se jimmedaar nahin the. vastutah mantriyon ko do maalikon ko khush rakhana padataa tha- ek to vidhaan parishad ko or doosraa governor general ko.ektsZ
 1919 ke adhinium kii dhara 84 ke anusaar sar jon simon kii adhyakshata main ek ayog kaa gathan kiya gaya. is ayog main ek bhi bhartiya sadsy nahin tha atah bharatiyon dwaara iskaa virodh kiya gaya. ayog kii report june 1930 main prakashit hui. simon kamishan dwaara dominian darje kii maang ko thukraa diye jane ke baad congress ne 1929 ke lahore adhiveshan main ‘purna swarajya’ kaa prastaav paarit kiya gaya.
 congress party ne secretary of state, lord varkanhed kii is chunauti ko sweekaar kiya ki ek aise samvidhan kii rachana kii jaye, jo bharat ke har dal ko sweekaar ho. iske liye 28 farvari, 1928 i. ko dilli main ek sarvadaleey sammelan bulaayaa gaya. samvidhan kaa praaroop banane ke liye pandit motilal nehru kii adhyakshata main nau sadasyon kii ek samiti banaayi gayi. is samiti dwaara prastut praaroop ko hi nehru report ke naam se janaa jaataa he. nehru report lakhanu ke sarvadaleey sammelan main sweekaar kii gayi, lekin disambar 1928 i.main kalakatta ke sarvadaleey sammelan main is par gambhir aapatti uthaayi gayi. nehru repart ke ‘sampradayik samjhauta’ main sabhi samudaayon ke sanyukt nirvaachak samooh kaa prastaav tha. is prastaav par sabase badi aapatti mohammad ali jinna ne kii.
 simon ayog kii report ke prakashit hone ke pehle hi lord ervin ne ghoshnaa kii thi ki report ko golmes sammelan main vichaar ke liye rakhaa jaayegaa. pehla sammelan 12 navambar, 1930 ko hua. yah sammelan kisi nishchit sahmati par nahin pahunch sakaa. pehle sammelan main congress ne bhaag nahin liya tha. farvari 1931 ke ‘gandhi-ervin samjhaute’ ke falswaroop duusare golmes sammelan main congress kii taraf se gandhiji ne sammelan main bhaag liya. shrimati sarojini naidu or pandit madan mohan malviya ne british sarkaar ke manonith sadsy ke rup main bhaag liya. duusare samudaayon ke pratinidhiyon ko bhi aamantrit kiya gaya. is sammelan ke baad hi ‘sampradayik adhinirnay’ or puna samjhauta kaa aavirbhaav hua, jinke dwaara dharmik samoohon or hinduon ke vibhinn varna samoohon ko vishesh pratinidhitiv diya gaya.
 congress or anya rashtriya samoohon ne in praavdhaanon kaa jamkar virodh kiya. teesraa or antim golmes sammelan navambar 1932 i. main hua. ek shwetapatr jari kiya gaya, jis par britain kii sansad kii sanyukt pravar samiti ne vichaar kiya. iske sujhaavon ke aadhaar par bharat sarkaar adhinium 1935 banaaya gaya.
 1935 ke bharat sarkaar adhinium main 321 anuchhed tathaa 10 anusuchiyaan thim. is adhinium ke pramukh praavdhaan nimna theah
 mountabeten yojana ke aadhaar par british sansad dwaara paarit bhartiya swatantraaa adhinium 1947 ke pramukh praavdhaan nimna theah
 is prakaar bhartiya swatantraaa adhinium 1947 ke anusaar 14-15 agast, 1947 ko bharat tathaa pakistan naamak do swatantra rashtron kaa gathan kar diya gaya. is prakaar bhartiya samvidhan kii bahut-si sansthaaon kaa vikaas sanvaidhanik vikaas ke lambe samay main hua, jisaki charchaa upar kii gayi he. iskaa sabase mahatvapurn udhaaharan he sangheey vyavastha. yah congress or muslim lig dwaara 1916 i. ke lakhanu samjhaute main sweekaar kii gayi thi. simon kamishan ne bhi sangheey vyavastha par bal diya or 1935 i. ke adhinimay ne sangheey vyavastha kii sthapana kii, jisamen praanton ke adhikaar britain ke crown dwaara praapt hue the. jab bharat swatantra hua tab tak rashtriya aandolan ke netaa sangheey vyavastha ke liye vachanabaddh ho chuke the. sansadeey vyavastha, jo karypilka or vidhayika ke sambandhon ko paribhaashit karti he, bharat main aparichit nahin thi. is tarah bhartiya samvidhan, samvidhan nirmaataaon kii budhimaani or sookshm drushti or kalkram main viksit sansthaaon or kaarividhiyon kaa ek apurv sammishran he.
 ]
