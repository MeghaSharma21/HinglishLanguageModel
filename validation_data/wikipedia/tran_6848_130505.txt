 ganesh chaturthi hinduon kaa ek pramukh tyohaar he. yah tyohaar bharat ke vibhinn bhaagon main manaaya jaataa he kintu maharashtra main bady dhoomdhaam se manaaya jaataa he. puraanon ke anusaar isi din ganesh kaa janm hua tha.ganesh chaturthi par hindu bhagwaan ganeshji kii puja kii jaati he. kai pramukh jagahon par bhagwaan ganesh kii badi pratimaa sthapit kii jaati he. is pratimaa kaa no din tak pujan kiya jaataa he. badi sankhya main aas paas ke log darshan karne pahonchte he. no din baad gaaje baaje se shri ganesh pratimaa ko kisi talab ityadi jal main visarjeet kiya jaataa he.
 shivpurana main bhadrapada maas ke krishnapaksh kii chaturthi ko mangalamurti ganesh kii avataran-tithi bataaya gaya he jabaki ganeshpurana ke mat se yah ganeshavatar bhadrapada shukla chaturthi ko hua tha.gana + pati = ganpati. sanskritkoshanusaar ‘gana’ arthath pavitrak. ‘pati’ arthath swami, ‘ganpati’ arthath pavitrakon ke swami.
 shivpuranake antargat rudrasamhitake chaturth khand main yah varnan he ki mata parvati ne snaan karne se purv apni mile se ek balak ko utpann karke use apana dwarpalabana diya. shivaji ne jab pravesh karnaa chaha tab balak ne unhen roak diya. is par shivganone balak se bhayankar yuddh kiya parantu sangram main use koi parajeet nahin kar sakaa. antatogatva bhagwaan shankar ne krodhit hokar apane trishul se us balak kaa sar kaat diya. isse bhagwati shiva cruddh ho uthin or unhone pralay karne kii thaan lee. bhaybheet devataaon ne devarshinarad kii salaah par jagadamba kii stuti karke unhen shant kiya. shivaji ke nirdesh par vishnujiuttar disha main sabase pehle mili jeev kaa sir katkar le aae. mrityunjay rudra ne gaj ke us mastak ko balak ke dhad par rakhkar use punerjeevit kar diya. mata parvati ne harshatirek se us gajamukhbalak ko apane hriday se laga liya or devataaon main agrani hone kaa aashirwad diya. brahma, vishnu, mahesh ne us balak ko sarvadhyaksh ghoshit karke agrapujyahone kaa vardaan diya. bhagwaan shankar ne balak se kaha-girijanandan! vighn naash karne main tera naam sarvopari hoga. tu sabakaa poojya banakar mere samast ganon kaa adhyaksh ho ja. ganeshvar!tu bhadrapada maas ke krishnapaksh kii chaturthi ko chandramaa ke udit hone par utpann hua he. is tithi main vrath karne vaale ke sabhi vighnon kaa naash ho jayega or use sab siddhiyaan praapt hongi. krishnapaksh kii chaturthi kii raatri main chandroday ke samay ganesh tumhaari puja karne ke pashchaat vrati chandramaa ko arghyadekar brahman ko mishthan khilaae. tadoparaant swayan bhi meetha bhojan kare. varshaparyantshriganesh chaturthi kaa vrath karne vaale kii manokamana avashya purna hoti he.
 ek baar mahadevaji parvati sahit narmada ke tat par gaye. vahaan ek sundar sthaan par parvati ji ne mahadevaji ke saath chapad khilne kii ichha vyakt kii. tab shivaji ne kaha- hamaari haar-jeet kaa sakshi koun hoga? parvati ne tatkaal vahaan kii ghaas ke tinke batorkar ek putala banaaya or usamen praan-pratishtha karke usase kaha- betaa! ham chapad khelnaa chaahate hai, kintu yahan haar-jeet kaa sakshi koi nahin he. atah khel ke ant main tum hamaari haar-jeet ke sakshi hokar bataanaa ki hamamen se koun jeeta, koun haara?
 khel aarambh hua. daivayog se teenon baar parvati ji hi jeetin. jab ant main balak se haar-jeet kaa nirnay karaayaa gaya to usne mahadevaji ko vijayi bataaya. parinamtah parvati ji ne cruddh hokar use ek paanv se langadaa hone or vahaan ke keechad main padaa rahakar dukh bhogane kaa shaap de diya.
 balak ne vinamratapurvak kaha- maan! mujhase agyaanavash aisa ho gaya he. maine kisi kutilata yaa dwesh ke kaaran aisa nahin kiya. mujhe kshamaa karen tathaa shaap se mukti kaa upaay bataaen. tab mamtarupi maan ko us par dayaa aa gai or ve boleen- yahan naag-kanyaayein ganesh-pujan karne aaengi. unke upadesh se tum ganesh vrath karke mujhe praapt karoge. itnaa kahkar ve kailash parvat chali gayi.
 ek varsh baad vahaan shravan main naag-kanyaayein ganesh pujan ke liye ain. naag-kanyaon ne ganesh vrath karke us balak ko bhi vrath kii vidhi bataai. tatpashchaat balak ne 12 din tak shriganeshji kaa vrath kiya. tab ganeshji ne use darshan dekar kaha- main tumhaare vrath se prasann hoon. manovanchit var maango. balak bolaa- bhagwan! mere paanv main itani shakti de do ki main kailash parvat par apane mata-pita ke paas pahunch sakuun or ve mujh par prasann ho jaaen.
 ganeshji 'tathastu' kahkar antardhan ho gaye. balak bhagwaan shiv ke charnon main pahunch gaya. shivaji ne usase vahaan tak pahunchne ke saadhan ke bare main poocha.
 tab balak ne sari katha shivaji ko suna di. udhar usee din se aprasann hokar parvati shivaji se bhi vimukh ho gai thim. taduparant bhagwaan shankar ne bhi balak kii tarah 21 din paryant shriganesh kaa vrath kiya, jiske prabhaav se parvati ke man main swayan mahadevaji se milane kii ichha jaagrath hui.
 ve sheeghra hi kailash parvat par aa pahaunchi. vahaan pahunchakar parvatiji ne shivaji se poocha- bhagwan! aapane aisa koun-sa upaay kiya jiske falswaroop main aapke paas bhaagi-bhaagi aa gai hoon. shivaji ne 'ganesh vrath' kaa itihaas unase kah diya.
 tab parvatiji ne apane putr kartikeya se milane kii ichha se 21 din paryant 21-21 kii sankhya main durva, pushp tathaa ladduon se ganeshji kaa pujan kiya. 21wein din kartikeya swayan hi parvatiji se aa mili. unhone bhi maan ke mukh se is vrath kaa mahatmaya sunakar vrath kiya.
 kartikeya ne yahi vrath vishwamitraji ko bataaya. vishwamitraji ne vrath karke ganeshji se janm se mukt hokar 'brahm-rishi' hone kaa var maanga. ganeshji ne unki manokamana purna kii. aise hai shri ganeshji, jo sabaki kamanaayen purna karte hai.
 ek baar mahadevaji snaan karne ke liye bhogavati gaye. unke jane ke pashchaat parvati ne apane tan ke mile se ek putala banaaya or uskaa naam 'ganesh' rakhaa. parvati ne usase kaha- he putr! tum ek mughadal lekar dwaar par baith jaao. main bheetar jaakar snaan kar rahi hoon. jab tak main snaan na kar luun, tab tak tum kisi bhi purush ko bheetar mat aane dena.
 bhogavati main snaan karne ke baad jab bhagwaan shivaji aae to ganeshji ne unhen dwaar par roak liya. ise shivaji ne apana apmaan samajha or krodhit hokar unka sir dhad se alag karke bheetar chale gaye. parvati ne unhen naaraaz dekhakar samajha ki bhojan main vilamb hone ke kaaran mahadevaji naaraaz hai. isliye unhone tatkaal do thaaliyon main bhojan paroskar shivaji ko bulaayaa.
 tab doosraa thaal dekhakar tanik aashcharyachakit hokar shivaji ne poocha- yah doosraa thaal kiske liye hai? parvati ji boleen- putr ganesh ke liye hai, jo baahar dwaar par paharaa de rahaa he.
 yah sunakar shivaji or adhik aashcharyachakit hue. tumhaara putr paharaa de rahaa he? haan nath! kya aapane use dekha nahin? dekha to tha, kintu maine to apane roke jane par use koi uddand balak samajhakar uskaa sir kaat diya. yah sunakar parvati ji bahut duhkhi huin. ve vilaap karne lageen. tab parvati ji ko prasann karne ke liye bhagwaan shiv ne ek hathi ke bachche kaa sir katkar balak ke dhad se jod diya. parvati ji is prakaar putr ganesh ko paakar bahut prasann hui. unhone pati tathaa putr ko pritipurvak bhojan karakar baad main swayan bhojan kiya.
 yah ghatana bhadrapada shukla chaturthi ko hui thi. isiilie yah tithi punya parv ke rup main manaai jaati he.
 bhadrapada-krishna-chaturthi se prarambh karke prayek maas ke krishnapaksh kii chandrodayavyapinichaturthi ke din vrath karne par vighneshwarganesh prasann hokar samast vighn or sankat dur kar dete hai.
 prayek shukla paksh chaturthi ko chandradarshan ke pashchaat vrati ko aahaar lene kaa nirdesh he, iske purv nahin. kintu bhadrapada shukla paksh kii chaturthi ko raatri main chandra-darshan nishiddh kiya gaya he.
 jo vyakti is raatri ko chandramaa ko dekhte hai unhen jhootha-kalank praapt hota he. aisa shastron kaa nirdesh he. yah anubhoot bhi he. is ganesh chaturthi ko chandra-darshan karne vaale vyaktiyon ko ukt parinaam anubhoot hue, isamen sanshay nahin he. yadi jane-anjaane main chandramaa dikh bhi jaae to nimna mantra kaa paath avashya kar lenaa chahie-
 'sihah prasenm avadhit, singho jambavata hatah.sukumaarak maa rodistav hyesh svamantakah.'
  • ganeshotsav • karvaa chouth • chouth mata
