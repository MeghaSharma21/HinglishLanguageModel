 vidyutsakti ko janitrasthal se upyogsthal tak le janaa preshan kehalaata he. adhikansh sthanon main vidyutsakti kaa utpaadan uske upyogsthalon se dur hota he. vaise to janitrasthal se upyogsthal tak vidyutsakti ko le janaa hi preshan kehalaata he, parantu is shabd k vyaavhaarik arth bahudhaa duuri tathaa ucch boltata se sambandhit he. preshan line pole athwa minaaron par aropit, upree linon ke rup main bhi tathaa bhumigat cabilon ke rup main bhi hoti hai. upree line saadharantaya taanbe ke taar kii hoti hai, parantu aluminium tathaa ispaat or aluminium ke sanyukt chaalak bhi vistrut rup se prayukt kiye jate hai.
 adhikansh sthanon main vidyutsakti kaa utpaadan uske upyogsthalon se dur hota he. janitrasthalon kii sthapana, vastut:, sadhano kii uplabdhi tathaa aarthik auchity ke aadhaar par kii jaati he. jalavidyutgharon ko kisi vishisht sthaan par bana dene kaa prashn hi nahin uthta, kyoki unka sthaan to prakritik sadhano par nirbhar karata he jo saadharantaya ghani aabaadeewale kshetron se dur hote hai. tapiya bijligharon kii sthapana bhi bhaarakentre ke saath-saath koyale kii uplabdhi tathaa iske parivahan kii samasya par nirbhar karti he. at: bahudhaa janitrasthalon kii duuri bhaar se kai sau mile bhi ho sakati he or aisi dashaon main preshan linon dwaara shakti ko bhaar tak pahunchaana hota he. atev preshan bhi vidyut udyog kaa utana hi mukhya or mahatvapurn ang he jitna swayan vidyutsakti kaa utpaadan.
 vaise to janitrasthal se upyogsthal tak vidyutsakti ko le janaa hi preshan kehalaata he, parantu is shabd kaa vyaavhaarik arth bahudhaa duuri tathaa ucch boltata se sambandhit he. preshan line pole athwa minaaron par aropit, upree linon ke rup main bhi tathaa bhumigat cabilon ke rup main bhi hoti hai. upree line saadharantaya taanbe ke taar kii hoti hai, parantu aluminium tathaa ispaat or aluminium ke sanyukt chaalak bhi vistrut rup se prayukt kiye jate hai. upree line bhumigat se kam se kam 20 foot kii oonchaai par honi chahie or inkaa koi bhi bhaag isse kam oonchaai par nahin hona chahie. bhoomi se inaki oonchaai, ucch voltata kii dasha main or bhi adhik hoti he. atev ye line polon par le jaai jaati hai or porcylen ke vidyutrodhiyon par aropit hoti hai. adhik shakti preshan karanevaale, mote chaalkon kii line pole ke sthaan par badi badi minaaron par le jaai jaati hai, jo chaalak sankhya tathaa unpar laganevaale balon ke anusaar vibhinn akruti kii bani hoti he. vidyutarodhi bhi vibhinn prarupon ke hote hai or mukhyat: apni sthiti tathaa voltata ke anusaar vibhinn virgon ke hote hai. is prakaar vidyutarodhi 440 volt kii alp voltata se lekar 11 kilovolt, 33 kilovolt, 66 kilovolt ityadi virgon ke hote hai or sthiti ke anusaar vidyutarodhi shaikal, pin, discs tathaa nilamban praroop ke hote hai, jo vibhinn sthitiyon main prayukt kiye jate hai. vidyutarodhi saadharantaya pole par kanchi main lage hote hai or is prakaar vinyasit hote hai ki kisi bhi dasha main chaalak jhulakar, duusare chaalak se, athwa pole, athwa uske kisi bhi sanrachana anshak se na chhu jaaen. inaki akruti evam rachana bhi is prakaar kii hoti he ki kisi bhi paristhiti main chaalak tathaa pole ke kisi sanrachana anshak ke bich chaalak kaa sandhaaran kar saken.
 cabile, vastut:, kisi bhi vidyutarodhi chaalak ko kaha ja saktaa he, parantu vidyut ke preshan main prayukt honevaale cabile kaa upyog mukhyat: bhoomi ke andar hota he. at: cabilon kii rachana bhi aisi hoti he ki ve bhoomi ke andar padanevaale prabhaavon se surakshit rah saken. saamanyat: preshan cabile trikleey hote hai. at: uname kam se kam teen crode haate hai, jo alag-alag vidyut-ruddha haate hai or phir upar se bhi unpar doosraa vidyutrodhi lapet diya jaataa he. yah vidyutrodhi, saadharantaya, vyaapt kaagaj, athwa rui kii tepe kaa hota he, jo cabile kii kaaryakari voltata ke varg par nirbhar karata he. vidyutrodhi kharaab na ho jaae, isliye chaalak crode tathaa achaalak sise kii nalee main, jo nami ko andar nahin jane detii, samaavruth hote hai. is nalee ko yantric haani se bachaan ke liye jute kaa feeta diya jaataa he or upar se lohe kii pattee kaa kavach chadha diya jaataa. is kaaran inhen kavchit cabile bhi kehete hai.
 ati ucch voltata preshan ke cabile, tel se bhare cabile bhi hote hai. tel, vastut:, uttam achaalak madhyam he. parantu aise cabilon kii banaavat kaaphi jatil hoti he or inaki dekhbhaal bhi kathin hoti he. iske kaaran inkaa upyog simit he.
 vidyutpreshan kii mitvyayita bahut seemaa tak chaalak ke aakaar par nirbhar karti he. chaalak kaa aakaar mukhyat: vahan kii janevaali dhara par nirbhar karata he. kisi nirdhaarit shakti ke liye vahan kii janevaali dhara, mukhyat: voltata par nirbhar karti he. at: preshan ke liye ucchtam voltata prayog karnaa hi upyukt he, jisase us shakti ke liye vahan kii janevaali dhara kam ho sake or chote aakaar ke chaalak prayukt kiye ja saken. parantu ucchtam voltata kii bhi apni seemayen hai. 36 kilometre se adhik volttaaon par chaalak kaa aakaar dhara ke pariman par hi nahin, vastut:, korana ke prabhaav par nirbhar karata he. corona ucch volttaaon par chaalak ke aasapaas kii vaayu ke ayanit hone kaa prabhaav hota he. iske kaaran him him kii dhwani tathaa chamak utpann hoti he or yah antat: shakti haani ke rup main prakat hoti he. is kaaran chaalak ke aakaar kaa abhikalp is shakti haani tathaa uske prabhaavon ko drushti main rakhte hue karnaa hota he. 
 ucchtam volttaaon par preshan linon kaa sanchaar linon se vyatikaran duusari mahatvapurn samasya he. ucch voltata preshan karne vaali line samipsth sanchaar linon main ek vyatikaran voltata prerit kar detii hai, jiske kaaran sanchaar main gadabadi hoti he, par yah vyatikaran, sanchaar linon kii vidyut linon se dur rakhkar, kam kiya ja saktaa he tathaa duusare bhi bahut se upachaar kiye ja sakate hai.
 teesri kathinaayee ucch voltata achaalkon tathaa minaaron kii uchit sanrachana kii he, jisase doshi sthitiyaan utpann na ho saken. saath hi saath unki uchit dekhbhaal bhi ek samasya ban jaati he. inke atirikt ucchtam volttaaon par shakti sthayitv mahatvapurn samasya he. ati ucch voltata kii lambii linon main, shaktipravaah, vastut:, shakti sthayitv dwaara simit hota he. is kaaran nirdhaarit shakti keval kisi vishisht voltata par vishisht duuri tak hi preshit kii ja sakati he. saath hi saath preshit shakti tathaa duuri ke anusaar ek vishisht voltata par preshan hi sabase adhik mitavyayi ho saktaa he. ye samasyaayen badi badi yojanaon main bahut mahatvapurn hoti he or preshnatantr kaa abhikalp yojana kaa ek mukhya ang hota he.
 preshnatantr kii yojana kaa aadhaar bhaar surveykshan hota he. sabase pehle vibhinn sthanon main prastaavit bhaar kaa pariklan kar liya jaataa he or tab unke anusaar upakendron kii sthiti nishchit kii jaati he. bhaar tathaa duuri ke anusaar preshan kii voltata tathaa paripath kii sankhya nishchit kii jaati he or prastaavit linon kaa path nishchit kiya jaataa he. line abhikalp ke praroop evam abhikalp, vidyutrodhiyon kaa praroop or unako lagane kaa yantravinyas tathaa sangrakshantantr kisi bhi yojana ke liye aarthik pahalu sabase mahatvapurn hota he. preshnatantr kaa safal abhikalp bhi aarthik pahalu sabase mahatvapurn hota he. preshnatantr kaa safal abhikalp bhi aarthik kasuti par nirbhar karata he. kisi nirdhaarit shakti ke preshan ke teen mukhya sanghatak he : shakti, duuri tathaa voltata. kisi bhi preshnatantr kii yojana kaa safal abhikalp in teenon sanghatakon ke upyukt samanvay par nirbhar karata he. line abhikalp kii disha main mahatvapurn shodh ho rahe hai, jinke parinamswaroop ab vidyutrodhon ke str ko utana unchaa nahin rakhaa jaataa jitna 10 varsh pehle rakhaa jaataa tha. is prakaar linon ke mulya main baari bachat sambhav ho saki he.
 atyucch voltata kaa preshan, saadharantaya, 100 mile se adhik kii duuri ke liye hi kiya jaataa he. bahudhaa preshan ke do kramon main karnaa padataa he. atyucch voltata par preshan saadharantaya bijlighar ke upakentre se upyogkshetra ke bhar centre ke nearesth upakedron tak kiya jaataa he, jahaan se kisi madhyam voltata par upyogsthal ke upakentre tak shakti kar preshan kiya jaataa he. is prakaar ise praathmik evam dwitiyak preshan ke naam se pukaara jaataa he. antim upakentre se bhaar tak vitarak athwa sambharan line le jaai jaati hai, jahaan se vyaktigat bhaaron kaa sambharan kiya jaataa he.
 saadharantaya janit voltata ko preshan karne ke liye ati ucch volttaaon main roopatarit karnaa hota he. atev parinamit bhi preshnatantr ke mahatvapurn ang hote hai. inke saath hi bahut se sangrakshan yuktiyaan tathaa paripath trotak bhi tantra kaa vishisht anshak hai. parinamitra ke donon ore tel paripath trot kii vyavastha rahati he, jisase parinamitra ke donon ore kaa paripath kholaa ja sake. isi prakaar kisi line athwa uske prabhag ko niskriy kar sakane kaa praavdhaan hota he, jisase dosha kii sthiti main line kii manramat kii ja sake. vastut: sangrakshan yuktiyaan dosha kii sthiti main doshi prabhag ko apane aap kholkar alag kar detii he. line sangrakshan ke liye upakentre main bahut prakaar ke riley prayukt kiye jate hai. based saamaanya riley atibhaar riley or bhoomi ksharan riley hai. atibhaar riley, atibhaar kii avasthaa main, paripath trotak kaa pravartit kar paripath ko khol dete hai or is prakaar line tathaa usase sambandhit saajasja ko atibhaar se honevaali kshati athwa hanikaarak prabhaavon se bachaate hai. bhoomi ksharan riley bhumidosh kii avasthaa main kaary karte hai or doshi line ko yojit kar dete hai. or bhi bahut se bhinn bhinn prakaar ke riley prayukt kiye jate hai. bahut se riley dosha kii duuri kaa vyavastha ke aadhaar par kaary karte hai or bahut se ek pilot taar kaa prayog karte hai, tathaapi aadhuniktam sangrakshan tantra karier sangrakshan tantra he. karier, vastut:, ek ucch aavriti kii tarang ko kehete hai, jo pilot taron par shakti aavriti ke saath hi adhyaropit kar di jaati he. dosha kii sthiti main usase sanyojit riley tatkshan kaary kar, line ko viyojit kar dete hai. karier sangrakshan tantra duusare tantron kii apeksha adhik drutagami he or adhik vishwasaneey bhi he. parantu yah keval ucch voltata linon ke liye hi aarthik rup se uchit ho saktaa he.
 preshan linon ke abhikalp main tadit sangrakshan kaa praavdhaan karnaa bhi atyant mahatvapurn hota he. tadit line par girakar use tathaa usase sanyojit sabhi saajasja ko nasht kar sakati he. isse bachaav ke liye bahut si yuktiyaan prayukt kii jaati he, jinamein mukhyat: bhoomi taar tathaa taditnirodhak kaa praavdhaan he. bhoomi taar saamaanya rup se line ko tadit ke hanikaarak prabhaavon se bachaata he or tadit ko line par yathasambhav girane se roktaa he. taditnirodhak upakentre athwa ant sanrachanaon par lagaae jate hai or tadit ke line par gir jane par us sidhe hi bhooyojit kar dete hai, jisase line athwa saajasja ko kshati nahin pahunchne paati. sabhi minar thik se bhooyojit hote hai or unka bhoomirodh vividh prakaar kii vyavasthaayen karke atyant kam rakhaa jaataa he. taditsangrakshan ke drushtikon se adhik varg ke achaalkon kaa bhi prayog karnaa padataa he, parantu aajkal taditnirodhak par shodh ke falswaroop achaalak kaa str unchaa rakhane kii aavashyaktaa nahin rahati.
 preshantantron ko bahudhaa grid ke rup main antarbandhit kar dete hai, jisase grid ke andar shakti kaa swatantraapurvak pravaah ho sake. aise grid ati ucch volttaaon par kaary karte hai or sampurna tantra kii voltata tathaa aavriti ek hi hoti he. isamen niyantran kii kathinaaiyaan to avashya hi bad jaati hai, parantu tantra main kisi bhi sthaan kii phaltu shakti duusare sthanon par, jahaan uski aavashyaktaa ho, prayukt kii ja sakati he. is prakaar bijligharon main atirikt sthapit shakti kaa rakhana aavashyak nahin rah jaataa. vastut:, bade gridon main kisi ek bijlighar, athwa mashin, kii shakti sampurna tantra kii shakti kii tulana main naganya hoti he or sampurna tantra ke kaary ko vishesh rup se prabhavit nahin kar paati. bharat main bhi aise bahut se grid hai, jaise bhakhda grid, ganga jalavidyut grid, sharada grid, di.ve.si.grid, hirakund grid, madras grid, bombai grid aadi. sabhi badi badi yojanaayen grid ke rup main hai. ab to in sab gridon ko antabandhit kar akhil bharat grid kii ruparekha banaai ja rahi he, jo shaayad 350 kiwo. athwa isse bhi unchi voltata par kaary karegi.
 alp voltata se ucch voltata main tathaa ucch se alp voltata main parinamitron dwaara roopantaran kii suvidha ke kaaran lagbhag sabhi vidyut preshan prayavarti dhara par hi hote hai. parantu haal main hi is vichaardhaara main ek gahan parivartan aa rahaa he or ati ucch volttaaon par disht dhara preshan vyaavhaarik tathaa pravidhik donon roopon se adhik upyukt samajha jane laga he. aise tantra main janan tathaa upbhog donon hi pra.dha. main hote hai or keval preshan ke liye hi disht dhara kaa prayog kiya jaataa he. janan kii gai pra.dha. shakti ko dishtkaariyon ke dwaara ucch voltata di.dha. main parivartit kiya jaataa he or preshan di.dha. main hota he. line ke duusari ore phir di.dha. ko upyog ke liye pra.dha. kaariyon dwaara pra.dha. main parinat karnaa hota he. 
 di.dha. preshan ke kuch vishisht laabh he jaise isamen line vidyutarodhi usee voltata kii pra.dha. line kii apeksha kam varg kaa prayukt kiya ja saktaa he, jisase line ke mulya main baari bachat sambhav ho sakati he. doosraa mahatvapurn laabh yah he ki isamen shakti sthayitv kii samasya nahin rahati, jo pra.dha. preshan tantron main mukhya seemaakaarak he. isi prakaar or bhi bahut se laabh he, parantu dishtkaariyon tathaa pra.dha.kaariyon kaa vishwasaneey kaary ke liye abhikalp, unki mukhya samasya he. is disha main santoshjanak pragati hone ke kaaran hi di.dha. kaariyon kaa vishwasaneey kaary ke liye abhikalp, unki mukhya samasya he. is disha main santoshjanak pragati hone ke kaaran hi di.dha. preshan ko vyaavhaarik rup dena sambhav ho sakaa he. sweden main, gotland yojana main, sabase pehle di.dha. preshan kaa prayog kiya gaya he. vahaan par or bhi di.dha. preshan linon kii yojanaayen banaai ja rahi he. rus main moscon se kashira tak lagbhag 75 mile lambii 200 kiwo. kii bhumigat kevil line he tathaa 400 kiwo. kii cabile line kuibishev tathaa moscow ke bich hai. iske atirikt, 750 megawatt kii lagbhag 340 mile lambii, 800 kiwo. di.dha. preshan line kii yojana par kaary kiya ja rahaa. america main bhi is disha main tivrata se pragati ho rahi he. 750 kiwo. kii ek praayogic line pitsfield ke nikat banaai ja rahi he, jisaki safalataa ke aadhaar par ek vrihat grid kii yojana bhi banaai ja rahi he.
