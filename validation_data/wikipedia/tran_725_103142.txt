 spot phixing athwa spot sthiran khelon main avaidh kaaryon ke liye kaam main liya jaataa he jahaan khel kaa ek vishesh bhaag sthir kar diya jaataa he. udhaaharan ke liye cricket ke khel main no ball yaa wide gend yaa wicket patan kaa samay nirdhaaran athwa footbal ke khel main pratham samay gend ko baahar se andar phenkane kaa samay yaa bina gol ke hi gol rekha ko paar karnaa jaise chote kaary bhi sammilit hai. yah aavashyak nahin kii spot sthiran khel ke parinaam ko prabhvit kare lekin phir bhi ve buki se paise kama lete hai. yah shabd kuch varshon purv hi charchaa main aayaa. is prakaar yah match sthiran se alag he jahaan puraa khel hi purv nirdhaarit hota he athwa bhrasht khilaadi ek hashia rakhte hai jisase kii saamne vaali team aasaani se jeet sake. spot sthiran ko pahchaanana match sthiran se kahin mushkil he.
 footbal jagat main sthiran kaa mahaajaal kathith taur par europea championships or champions lig main aayaa. europea police bal europol, europea anti krime agency or neshnal prosicuters kii sanyukt jaanch main khulaasa hua he ki 2008 se 2011 ke bich club or rashtriya str par khele gaye 680 footbal match fiks the. haalanki fifa adhyaksh ne in baton kii pushti nahin kii thi. 
 san 2010 main pakistan cricket team ke ingland daure ke dauraan aayaa. yahan tathakthith aarope lagaaya gaya tha. us samay aarope laga tha ki do pakistani khilaadi mohammad asif or mohammad aamir ne ek vishisht samay par tatkaaleen captain salmaan batt ke ishaaron par no ball phenki. parinamswaroop salmaan batt ko aaajeevan, asif ko saat varsh ke liye or aamir ko paanch varshon ke liye pratibandhit kar diya gaya. 
 cricket main spot sthiran kaa ek udhaaharan bharat main indian premier lig ke paanchave sanskaran main dekhne ko mila. iske liye paanch khilaadiyon ko nilambit kiya gaya. ye paanch khilaadi mohanish mishra, shalab shrivastav, tii pi sudhindra, harmit singh or abhinav bali hai.
 cricket main hi spot sthiran kaa ek or udhaaharan bharat main indian premier lig ke chathe sanskaran main mila, isamen shuruuaat main teen khilaadiyon ko pakadaa gaya lekin baad main dhire-dhire pattey khulte ja rahe hai or isamen or khilaadiyon ke shaamil hone se bhi nakaara nahin ja saktaa. sabase pehle doshi paye gayi khilaadi shantakumaran srisanth, ankit chavaan or ajit chandila hai.
