 mauni roy, adaa khan,arjuna bijlani 
 nagin ek bhartiya hindi dharawahik he, jiskaa prasaaran colors par 1 navambar 2015 se shuru ho rahaa he. iskaa nirmaan ekta kapur or shobhaa kapur ne kiya he.
 yah kahani ek ichhadhari nagin shivanya kii he, jo apane mata-pita kii maut kaa badla lenaa chaahati he. vah ankush ke parivaar main ek kaam karne vaali bai ke rup main aati he. yamini apane bete rithik kii shaadi uske 25 varsh kii umr hone se pehle kar dena chaahati he. rithik ko shivanya se pyaar ho jaataa he, lekin uski mangani tanvi ke saath ho jaati he. tanvi ko rithik kaa shivanya ke prati pyaar kaa pataa hota he, lekin vah rithik ko chhodana nahin chaahati he. lekin shaadi ke din tanvi kisi ko nahin milti he, is kaaran majaburi main rithik kii shaadi shivanya se ho jaati he. rithik usase pehle hi pyaar karte rahata he, is kaaran use is shaadi se koi bhi pareshaani nahin hoti he. vahiin shivanya bhi usase keval ghar main apni jagah banane ke liye karti he, lekin baad main use rithik se pyaar ho jaataa he.
 iske baad pataa chalata he ki rithik ke mata pita hi shivanya ke mata pita ko maarane waalon main se hai. saath main unke kuch dost bhi shaamil he. jise baad main shivanya maar detii he. lekin tavij ke kaaran vah baaki bache logon ko nahin maar paati he. baad main pataa chalata he ki rithik ke mata pita uske mata pita nahin he. vah donon uski maan ke hatyare hote hai or uske pita ko mani ke laalach main kaid kar ke rakhte hai. jab rithik ke pita un logon ke kaid se bhaag jate hai to vah shivanya ko milte hai. isse use pataa chal jaataa he ki yahi rithik ke vaastavik pita hai or unke va rithik ke gardan ke peeche bana nishaan mani ko chhu sakane waalon ke liye hai.
 sijan 1
 sijan 2
 nagin dharawahik ko balaji production ke ekta kapur ne banaaya he. ekta ne santaram verma, chandani, or niraj ko nirdesan ke kaary ke liye rakhaa jabaki tanushri gupta ko rachanaatmak nirdesan se hataa diya. isaki kahani aar em joshi, neha singh, shivani shah or ankush nagpal ne likhaa he. iske samvaad ko rekha modi ne likhaa he.
 nagin bharat ke sabase safal dharawahiko main se ek he. saptaah ke ant main prasaarit hone ke baavjoot is dharawahik ne anya dainik dharawahiko ko peeche chhod diya or safalataa ke nae kirtiman sthapit kiye. nagin kaa pehla sijan apane puure prasaaran kaal main pehle paaydaan par rahaa. is dharawahik ke prasaaran se colors channal ko bhi kaaphi phayda hua parinaam yah hua kii colors ne star plus ko kai hafton ke liye pachhad diya. nagin kaa doosraa sijan bhi safal rahaa lekin pehle sijan jitna nahin. dusre sijan ke prasaaran ke pehle kai saptaah tak ye pehle paaydaan par hi rahaa par kuch saptaah baad kumkum bhagya or ye rishta kya kehalaata he donon dharawahiko ne ise pachhad diya. lekin apane duusare sijan ke aakhir ke kuch hafton main yah dharawahik phir se number 1 par rahaa.
