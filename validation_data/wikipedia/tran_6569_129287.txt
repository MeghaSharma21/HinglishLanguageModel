 hindi pradeep patrika hindi kii ek masik patrika thi. jiskaa pratham ank 1877 i. main prakashit hua. yah patrika prayag se nikalati thi. jiskaa sampadan baalkrishna bhatta ke dwaara kiya jaataa tha.hindi pradeep, hindi kaa prasiddh samachar patr tha. iske sampadak baalkrishna bhatta the. hindi pradeep main naatak, upanyaas, samachar or niabandh sabhi chhapate the.
 hindi pradeep ke mukhaprishth par likhaa tha-
 pradeep se kai lekhakon kaa abhyuday hua. inamen rajarshi purushottam das tandon, aagam sharan, pandit madhav shukla, madan mohan shukla, parasan or shridhar pathak aadi the. inke atirikt babu ratan chandra, savitri devi, mahavir prasad dvivedi, jagdamba prasad unke prabhaav main the. purushottam das tandon kii pradeep main 12 rachanaaen prakashit hui. jo unhone 1899 se lekar 1905 ke bich likhi thi.
 hindi pradeep main bahut hi khari baaten prakashit hoti thi. 1909 april ke chauthe ank main madhav shukla ne 'bam kya he' naamak kavita likhi jo angrej sarkaar ko nagavar lagi or unhone patrika par teen hajaar rupee kaa jurmaana laga diya. us samay bhatta ji ke paas bhojan tak ke paise nahin the, jamaanat kahaan se bharte. vivash hokar unhen patrika band kerani padi. 
