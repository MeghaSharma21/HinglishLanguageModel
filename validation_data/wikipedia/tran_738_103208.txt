 sikh dharmapar ek shrenee kaa bhaag
 ram das yaa guru ram das, sikhon ke guru the or unhen guru kii oopaadhi 30 agast 1574 ko di gayi thi. un dinon jab videshi akramanakari ek shahar ke baad doosraa shahar tabah kar rahe the, tab 'pancham nanak' guru ram das ji maharaj ne ek pavitra shahar ramsar, jo ki ab amritsar ke naam se janaa jaataa he, kaa nirmaan kiya.
 guru ram das kaa janm chuunaa mandi, lahore main karthik vadi 2, samvat 1591 ko hua tha. mata dayaa cor ji evam baba hari das ji sodhi khatri kaa yah putr bahut hi sundar evam aakarshak tha. ram das ji kaa parivaar bahut garib tha. unhen uble hue chane bech kar apni roji roti kamaani padati thi. jab ve maatr 7 varsh ke the, unke mata pita kii mrityu ho gayi. unki nani unhen apane saath basrke gaanv le aayi. unhone basrke main 5 varshon tak uble hue chane bech kar apana jivan yaapan kiya. ek baar guru amar das sahib ji, ramdaas sahib ji kii nani ke saath unke dada kii mrityu par basrke aaye or unhen ram das sahib se ek gaharaa lagaav sa ho gaya. ramdaas ji apni nani ke saath goindwal aa gayi evam vahiin bas gayi. yahan bhi ve apni roji roti ke liye uble chane bechney lage evam saath hi saath guru amardaas sahib ji dwaara dharmik sangton main bhi bhaag lene lage. unhone goindwal sahib ke nirmaan kii seva kii.
 ramdaas sahib ji kaa vivaah guru amardaas sahib ji kii putree bibi bhaani ji ke saath ho gaya. unke yahan teen putron -1. pruthi chand ji, 2. mahadev ji evam 3. arajan sahib ji ne janm liya. shaadi ke pashchaat ramdaas ji guru amardaas ji ke paas rahete hue guru ghar kii seva karne lage. ve guru amardaas sahib ji ke ati priy va vishwaasapaatr sikh the. ve bharat ke vibhinn bhaagon main lambe dharmik pravaason ke dauraan guru amardaas ji ke saath hi rahete.
 guru ramdaas ji ek bahut hi ucch variyata vaale vyakti the. wo apni bhakthi evam seva ke liye bahut prasiddh ho gayi the. guru amardaas sahib ji ne unhen har pahalu main guru banane ke yogya paaya evam 1 sitambar 1574 ko unhen ÷chaturth nanak' ke rup main sthapit kiya. guru ramdaas ji ne hi ÷chak ramdaas' yaa ÷ramdaspur' kii neenv rakhi jo ki baad main amritsar kahalaaya. is uddeshy ke liye guru sahib ne tung, gilwaali evam gumtala gaanvon ke jameendaaron se santokhsir sarovar khudwane ke liye jaminen kharidi. baad main unhone santokhsir kaa kaam band kar apana puraa dhyaan amritsar sarovar khudwane main laga diya. is kaary kii dekh rekh karne ke liye bhai sahalo ji evam baba boodhaa ji ko niyukt kiya gaya.
 jald hi nayaa shahar intaraashtriya vyapaar kaa kendra hone kii vajah se chamakane laga. yah shahar vyapaarik drushti se lahore kii hi tarah mahatvapurn kendra ban gaya. guru ramdaas sahib ji ne swayan vibhinn vyapaaron se sambandhit vyapaariyon ko is shahar main aamantrit kiya. yah kadam samrik drushti se bahut laabhakaari siddh hua. yahan sikhon ke liye bhajan-bandagi kaa sthaan banaaya gaya. is prakaar ek vilakshan sikh panth ke liye naveen maarg taiyaar hua. guru ramdaas sahib ji ne ÷manji paddati' kaa sanvardhan karte hue ÷masand paddati' kaa shubharambh kiya. yah kadam sikh dharm kii pragati main ek mile kaa pathar sabit hua.
 guru ramdaas sahib ji ne sikh dharm ko ÷anand karaj' ke liye ÷chaar laavon' kii rachana kior saral vivaah kii gurmat maryaada ko samaaj ke saamne rakhaa. is prakaar unhone sikh panth ke liye ek vilakshan vaivaahik paddati di. is prakaar is bhinn vaivaahik paddati ne samaaj ko ruudhivaadee paramparaon se dur kiya. baba shrichand ji ke udaasi santon va anya matavalambiyon ke saath sauhardpurn sambandh sthapit kiye. guru sahib ji ne apane guruon dwaara pradutt guru kaa lungar pratha ko aage badhaaya. andhvishwaas, varna vyavastha aadi kuritiyon kaa purajor virodh kiya gaya.
 unhone 30 raagon main 638 shabad likhe jinamein 246 pauudi, 138 shloke, 31 ashtapadi or 8 vaaraan hai or in sab ko guru granth sahib ji main ankit kiya gaya he. unhone apane sabase chote putr arajan sahib ko ÷pancham nanak' ke rup main sthapit kiya. iske pashchaat ve amritsar chhodkar goindwal chale gayi. bhadon sudi 3 samvat 1638 ko jyoti jot samaa gaye.
 sikhon ke das guru hai.
  itihaas · ramanand · baba farid · bhagat kabir • itihaas · gurudwara · harimandir sahib · kaalasaa · khanda · sahitya · sangeet · naam · sthal · raajnneeti · satguru · sikh · vaaheguru · punjab kaa itihaas · sardaar · takht · sikh ratna · islam · aalochana
 
 guru nanak dev · guru angad dev · guru amar das  · guru ram das  · guru arjuna dev  · guru hargobind  · guru har raay  · guru har kishan · guru teg bahadur · guru gobind singh 
 
