 anita bose phalf ek german arthshaastri hai. vah ogsburg univarsity main professor rah chuki hai. is samay vah apane pati pro martin phalf ke saath unki german soshal democratic party main sakriy rahati hai.
 bhartiya swatantrata sangram ke agrani netaa subhash chandra bose or unki austrian patni emily shenkal kii ekmaatr santaan hai. jab unke pita san 1934 main viena apana ilaaj karaane gayi the us samay unhen vahaan kaaphi samay tak thaharnaa padaa. un dinon ek kitaab likhane ke liye unhen angreji jaanane vaali ek mahila sachiv kii jarurat hui. iske liye unhone june 1934 main emily shankal ko apana sachiv niyukt kar liya. 
 bose or emily ek duusare ke najadik aa gayi or unhone aapas main shaadi kar lee. un donon ke sansarg se anitha kaa janm hua..agast 1945 main jab bose kaa vimaan durghatana main dehant hua us samay anitha bahut choti bacchee thi. durghatana se purv subhash apni putree ko dekh aaye the. anita bose naam unhone hi diya tha.
 parantu subhash anita kii parvarish na kar sake is kaaran viena main log use anita shenkal phalf ke naam se jaanane lage.
 anita kaa janm navambar 1942 main austrian mahila emily shankal or bhartiya swatantrata sangram ke netaa subhash chandra bose ke sansarg se viena main hua tha. anita ke pita bhartiya raajnneeti main durghatana ke shikaar ho gayi jis kaaran uski puri dekharekh maan emily shankal kii chhatrachhaaya main hui. maan ke saath rahane ke kaaran viena main log use anita shenkal phalf ke naam se jaanane lage.
 apni shiksha purna karne ke baad anita ne professor martin phalf ke saath vivaah kar liya. unke pati bundestag germany kii sansad ke sadsy the or german soshal democratic party se sambandh rakhte the. un donon ke ek betaa va do betiyaan kul teen bachche hai. bete kaa naam he peter arun or betiyon kaa thomas krishna va maaya kairina. anita apane pati kii german soshal democratic party main sahyog karti rahati hai.
 anita ne ogsburg uniwarsity main arthshaastra kii pravaktaa ke rup main shikshan kaary prarambh kiya or professor ke pad se ritair hui. unhone apane pita kii jeevani par aadhaarit ek pustak netaji subhaashachandr bose and germany angreji main likhi he. yah pustak netaji ke anya jeevani lekhakon se kaaphi vichaar vinimay ke pashchaat likhi gayi he. is pustak main subhaashachandr bose or swatantrata sangram se sambandhit kuch tathy bahut hi rochak hai. is pustak kii pehali prati unhone bharat aakar yahan ke raashtrapati pranav mukherjee ke haathon main 6 farvari 2013 ko nai dilli sthit raashtrapati bhawan main swayan bhent kii thi. pustak kaa prakaashan indo german sosayadi of india ke saujany se hua he.
 baliwood dwaara netaa ji ke jivan par aadhaarit film netaji subhaashachandr bose: ji forgaten hero main bhi anita bose kaa zikr netaa ji kii putree ke rup main kiya gaya he.
