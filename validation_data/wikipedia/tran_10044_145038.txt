 twitor kii ek profil
 twitor vaa chirvir ek mukt saamaajik sanjaal va sookshm chitthakaari seva he jo apane upyogkartaaon ko apni adhyatan jaankariyaan, jinhen twits vaa chirvir vaakya kehete hai, ek duusare ko bhejne or padhane kii suvidha detaa he. twits 140 aksharon tak ke paathya-aadhaarit post hote hai or lekhak ke ruparekha prishth par pradarshit kiye jate hai, tathaa duusare upyogkarta anuyaayi ko bheje jate hai. preshak apane yahaan upasthit mitron tak vitaran simit kar sakate hai, yaa difolt vikalp main mukt upyog kii anumati bhi de sakate hai. upyogkarta twitor website yaa laghu sandesh seva, yaa bahya anuprayogon ke madhyam se bhi twits bhej sakate hai or praapt kar sakate hai. internet par yah seva nickshulk he, lekin es.em.es ke upyog ke liye phone seva pradaata ko shulk dena pad saktaa he.twitor seva internet par 2006 main aarambh kii gai thi or apane aarambh hone ke baad tech-sevi upabhoktaaon, visheshkar yuvaaon main khaasi lokapriy ho chuki he. twitor kai saamaajik network jaalasthalon jaise mispes or fasebuk par kaaphi prasiddh ho chukaa he. twitor kaa mukhya kaary hota he yah pataa karnaa hota ki koi nishchit vyakti kisi samay kya kaary kar rahaa he. yah micro-bloging kii tarah hota he, jis par upayokta bina vistaar ke apane vichaar vyakt kar saktaa he. aise hi twitor par bhi maatr 140 shabdon main hi vichaar vyakt ho sakate hai.
 twitor upayokta vibhinn tareekon se apana khaataa adhyatan apadet kar sakate hai. ve web brouzar se apana paath sandesh bhejkar apana twitor khaataa adyatit kar sakate hai or email yaa fasebuk jaise vishesh antarjaal anuprayogon kaa bhi prayog kar sakate hai. sansar bhar main kai log ek hi ghante main kai baar apana twitor khaataa adhyatan karte rahete hai. is sandarbh main kai vivaad bhi uthe hai kyonki kai log is atyadhik sanyojaktaa ko, jis kaaran unhen lagaataar apane bare main taaja soochna dete rahani hoti he; boj samajhane lagate hai. pichley varsh se sansar ke kai vyavsaayon main twitor seva kaa prayog grahako ko lagaataar adhyatan karne ke liye kiya jane laga he. kai deshon main samajasevi bhi iskaa prayog karte hai. kai deshon kii sarkaron or bade sarkari sansthaanon main bhi iskaa acha prayog aarambh hua he. twitor samooh bhi logon ko vibhinn aayojanon kii soochna pradaan karne laga he. america main 2008 ke raashtrapati chunaavon main donon dalon ke raajnneetik kaaryakartaaon ne aam janata tak iske ke madhyam se apni pahunch banaai thi. microbloging vikhyath hastiyon ko bhi lubhaa rahi he. isiliye blog adda ne amitabh bachchan ke blog ke baad visheshkar unke liye microbloging kii suvidha bhi aarambh kii he. bibisi va al zajira jaise vikhyath samachar sansthaanon se lekar america ke raashtrapati pad ke pratyaashee baraak obama bhi twitor par milte hai. haal ke samaacharon main shashi tharur, ruthik roshan, sachin tendulkar, abhishek bachchan, shahrukh khan, aadi bhi citon par dikhaai diye hai. abhi tak yah seva angreji main hi uplabdh thi, kintu ab isamen anya kai bhashaaen bhi uplabdh hone lagi hai, jaise spanish, japani, german, french or italvi bhashaaen ab yahaan uplabdh hai.
 twitor, alexa internet ke web yatayaat vishleshan ke dwaara sansar bhar kii sabase lokapriy website ke rup main 26veen shrenee par aayi he. vaise anumaanit dainik upayoktaaon kii sankhya badalati rahati he, kyonki company sakriy khaaton kii sankhya jari nahin karti. haalanki, farvari 2009 compete.com blog ke dwaara twitor ko sabase adhik prayog kiye jane vaale saamaajik network ke rup main teesraa sthaan diya gaya. iske anusaar masik naye aagantukon kii sankhya mote taur par 60 lakh or masik nirikshan kii sankhya 5 karod 50 lakh he, haalanki keval 40% upyogkarta hi bane rahete hai. march 2009 main Nielsen.com blog ne twitor ko sadsy samudaay kii shrenee main farvari 2009 ke liye sabase teji se ubhartee hui site ke rup main kramit kiya he. twitor kii masik vruddhi 1382%, zimbio kii 240% or uske baad fasebuk kii vruddhi 228% he.
 haal ke dinon main twitor par bhi kuch asuraksha kii khabaren dekhne main aayi hai. twitor ek hafte ke bheetar duusari baar fishing scam kaa shikaar hui thi. is kaaran twitor dwaara upayoktaaon ko chetavanee di gai ve diarect messej par aae kisi sandigdh link ko clic na karen. sibar apradhi upayokta logon ko jhansa dekar unke upayokta naam or password aadi kii chori kar lete hai. inke dwaara upayokta ko twitor par apane mitron kii ore se diarect messej ke bheetar chota sa link mil jaataa he. is par clic karte hi upayokta ek farji website par pahunch jaataa he. yah thik twitor ke home pej jaisaa dikhataa he. yaheen par upayokta ko apni log-in byore enter karne ko kaha jaataa he, thik vaise hi jaise twitor ke mul prishth par hota he. or is prakaar ye byore chura liye jate hai. ek upayokta, david camran ne apane twitor par jaise hi enter kii kunjee dabaai, vah kharaab sandesh unki twitor mitra-suchi main shaamil sabhi upayoktaaon tak pahunch gaya. isse yah scam duniya bhar ke internet tak pahunch gaya. suraksha visheshgyon ke anusaar sibar apradhi churaai gai satrarambh jaankaree kaa prayog shesh khaaton ko bhi hack karne main kar sakate hai, yaa phir isse kisi dur ke computer main saheji jaankaree ko hack kar sakate hai. 
 isse bachane hetu upayoktaaon ko apane khate kaa password koi kathin shabd rakhana chaiye or sabhi jagah ek hi kaa prayog na karen. yadi unhen yah mahasoos hota he ki unke twitor khate se sandigdh sandesh bheje ja rahe hai to apane password ko turant badal len. isi tarah apane twitor khate kii centings yaa conection aria bhi jaanchen. yadi vahaan kisi third party kii aplication sandigdh lagati he to khate ko acces karne kii anumati na den.
 twitor ne bhi suraksha kadi karne hetu password ke rup main prayog hone vaale 370 shabdon ko nishedh kar diya he. unke anusaar password ke in shabdon ke bare main anumaan lagaana saral he. da telegraph kii report ke anusaar, twitor ne '12345' or 'Password' jaise shabdon ke password ke rup main prayog ko roak diya he. inkaa anumaan laga atyant saral hota he or phir upayoktaaon kii jaankaree ko khatra ho saktaa he. password ke rup main 'porshe' or 'pheraari' jaisi prasiddh kaaron or 'chelsi' va 'arsanelle' jaisi footbal tiimon ke naam bhi nishedh kar diye hai. isi prakaar vigyaan kalpana ke kuch shabdon par bhi pratibandh lagaaya gaya he.
