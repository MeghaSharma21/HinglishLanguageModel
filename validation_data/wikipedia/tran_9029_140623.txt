 brahm mudra yoga kii ek atyant mahatvapurn mudra he. yah yoga kii lupt hui kriyaaon main se ek he or iske bare main bahut kam gyaan uplabdh he. iske antargat brahmamudra ke teen mukh or bhagwaan dattatreya ke swaroop ko samaran karte hue koi sadhak teen dishaao main apana sir ghumata he. isi kaaran ise brahmamudra kaha jaataa he. yah mudra gardan ke liye vishesh laabhadaayak to he hi, or jan saadhaaran logon ke liye jabaki log anidra, tanaav, maansik avsaad jaise rogon se zyada ghir rahe hai ek achook upaay he. 
 brahm mudra main qamar sidhi rakhte hue padmasana main baithna hota he. vaise vajrasana yaa siddhasana main bhi baitha ja saktaa he. phir apane haathon ko ghutanon par or kandhon ko dhilaa chhodkar gardan ko dhire-dhire das baar upar-neeche karnaa hota he. sir ko peeche kii jhukne dete hai. gardan ko chalaate samay shwaas kriya ko saamaanya rup se chalane dete hai or ankhen khuli rakhte hai. is ke saath hi gardan ko jhatka die bina daaen-baayen bhi baari-baari se chalaanaa hota he. 
 thodi kandhe kii sidh main rakhte hai. daaen-baayen das baar gardan ghumaane ke baad puri golai main yathasambhav golakaar ghumaakar is kram main kaanon ko kandhon se chuaate hai. isi kaa abhyaas lagaataar karne ko brahmamudra yoga kaha jaataa he. iske chaar se paanch chakra tak kiye ja sakate hai. yah mudra karte hue dhyaan rakhana chaiye ki merudand purna rup se sidhaa rahanaa chaiye. iske alaava jis gati se gardan upar jaye, usee gati se gardan neeche bhi lani chaiye. cervical spondilosis yaa avatu granthi kii nimnasakriyata tathaa atisakriyata ke rogiyon ko dhyaan rakhana chaiye ki ve thodi ko upar kii ore dabaayen. gardan ko neeche kii ore le jate samay kandhe na jhukaayen, qamar, gardan va kandhe sidhe rakhen. gale yaa gardan kaa koi gambhir rog hone par chikitsak kii salaah ke baad hi abhyaas karen.
 brahmamudra yoga karne se aavashyaktaa se adhik neend aane yaa neend na aane kii samasya dur hoti he. dhyaan yaa sadhana or apane kaam main man lagane lagata he or aalasy bhi kam hota jaataa he. adhyayan karne vaale chaatro ke liye yah vishesh laabhadaayak hota he, kyonki isse padhai kii thakaan dur hoti ha or ankhon kii kamajori bhi dur hoti he. isse chakkar nahin aate. jinhen zyada sapane aate hai unhen isse vishesh laabh hota he tathaa badalte mausam ke sardi-zukam or khaansee se chhutkaaraa bhi miltaa he.
  tittibhasana •  pur vchhattasana •  dwipad-viparitadandasana •  upvisht konesan • 
