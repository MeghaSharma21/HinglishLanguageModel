 uttrakhand rajya aandolan, uttrakhand rajya ke banane se pehle kii ve ghatnaayen hai jo antatah uttrakhand rajya ke rup main parinit huin. rajya kaa gathan 9 navambar, 2000 ko bharat ke sattaiswein rajya ke rup main hua. yahan par yah ullekhneey he ki uttrakhand rajya kaa gathan bahut lambe sangharsh or balidanon ke falswaroop hua. uttrakhand rajya kii maang sarvapratham 1897 main uthi or dhire-dhire yah maang anekon samay uthati rahi. 1994 main is maang ne janandolan kaa rup le liya or antatah niyat tithi par yah desh kaa sattisavaan rajya bana.
 uttaranchal himalay parvat kshetra ke ek bade bhaag main sthit he. is kshetra kii simaayen china, tibet evam nepal kii antarrashtriya simaaon ko chooti hai. uttar pradesh kii sabhi choti-badi nadiyon kaa udgam isi kshetra se hua he. uttaranchal kshetra main choti-choti pahadiyon se lekar unchi parvat shrankhlaye tak vidyaman hai. inamen adhikansh samay tak barf se dhaki rahane vaali nanda devi, trishul, kedarnath, nilkanth tathaa chaukhambha parvat chotiyaan hai. paristhitkeey vibhinnataaon ke kaaran is kshetra main bhinn-bhinn vanaspatiyaan va jeev-jantu vidyaman hai.
 uttaranchal aandolan - uttaranchal ko alag rajya kii manyata dene ko lekar uttaranchal aandolan san 1957 main prarambh hua. uttaranchalavaasiyon kii maang he ki kai rajya aise hai jinka kshetrafal or jansankhya prastaavit uttarantal rajya se kaaphi kam he. iske atirikt pahaado kaa durgam jivan or pichde hone kii vajah se is kshetra kaa sampurna vikaas nahin ho paa rahaa he. at: uttrakhand ko uttar pradesh se alag karke use sampoorn rajya kaa darja milanaa chahie. haalanki uttrakhand rajya banaaye jane ke tehri ke purv naresh manvendra shah ke 1957 ke aandolan se purv hi 1952 main communist netaa pi.si. joshi ne parvatiy kshetra ko swyta dene kii sarvapratham maang rakhi thi. 
 1962 ko china ke saath yuddh ke samay is aandolan ko rashtrahit main sthagit kar diya gaya tha, baad main 1979 main uttaranchal kranti dal kaa gathan musuri main hua, 12 varsh ke aandolan ke baad 12 august 1991 ko uttar pradesh kii vidhaan sabha ne uttaranchal rajya kaa prastaav paas kar kendra sarkaar kii sweekruti ke liye bheja gaya. 24 august 1994 ko uttar pradesh vidhaan sabha main ek baar pun: uttrakhand rajya kaa prastaav paas karke kendra sarkaar ko manjuuri ke liye bheja gaya.
 uttar main himachhadit parvat shrankhla, dakshin main doon or tarai-bhabar ke ghaney jangal, purv main sadanira kaali or pashchim main tones nadiyon kii bhugolic paridhi main sthit uttaranchal naam se gyaat madhya himalay kaa pradesh ek saanskrithik kshetra mana jaataa he.
 is praant kaa naam kurmachal yaa kumaun hone ke vishay main yah kimvadanti kumaun ke logon main prachlit he ki jab vishnu bhagwaan kaa doosraa avatar kurm athwa kachuve kaa hua, to vah avatar kaha jaataa he ki champavati nadi ke purv kurm parvat main jise aajkal kandadev yaa kandev kehete hai, 3 varsh tak khadaa rahaa. us samay haahaa huhu devatagan tathaa nardadi munishwaron ne uski prashansa kii. us kurm -avatar ke charnon kaa chinh pathar main ho gaya or vah ab tak vidyaman hona kaha jaataa he. tab se is parvat kaa naam kurmachal ho gaya. kurmachal kaa praakrit rup bigadate-bigadate 'kumu' ban gaya or yahi shabd bhashaa main 'kumaun' main parivartit ho gaya. pehle yah naam champavat tathaa uske aasapaas ke gaanvon ko diya gaya. tatpashchaat kaali nadi ke kinare ke praant-chaalsi, gumdesh, reganu, gangol, khilfati or unheen se mili hooi dhyanirau aadi pattiyaan bhi kaali kumaun naam se prasiddh hui. jyon-jyon chandon kaa rajya-vistaar badha, to kurmachal urfe kumaun is saare pradesh kaa naam ho gaya.
 sab log main yahi baat prachlit he ki kumaun kaa naam kurmparvat ke kaaran padaa, par thaa. jodhsingh negiji 'himalay-bhraman' main likhte hai - "kumaun ke log kheti va dhan kamaane main siddhhast hai. ve bade kamau hai, isse is desh kaa naam kumaun hua". kaali kumaun kaa naam kaali nadi ke kaaran nahin, balki kaalu tadaagi ke naam se padaa, jo kisi samay champavat main rajya karata tha. in tathyon ko sweekaar karnaa he ki kisi bhu-pradesh kaa naam kisi raja ke naam se prachlit hona sarvadeshik niyam nahin hai. kisi pradesh yaa bhubhag kaa naam kisi kaaran se adhik prasiddh hote hai. deodara or baanjh kii ghani, kaali jhaadiyon se bhi iskaa visheshan 'kaali' gaya he.
 chand raajaaon ke samay aisa bhi hamen maaloom hua he ki kurmaachal main teen shashan mandal the -
 1. kaali kumaun jisamen kaali kumaun ke atirikt saare, sira askot bhi shaamil the.
 2. almoda - jisamen salam, baramndal paali tathaa nainital ke vartmaan pahari ilaake the.
 3. taraau bhavar kaa ilaaka yaa maal. ye shashan mandal us samay the, jab chand-rajya charam seemaa ko pahunch gaya tha.
 kumaun ko hundesh vaale 'kunan' angrej 'kamaun', deshi log 'kamaayun' yahan ko rahane vaale 'kumaun' or sanskritgya 'kurmachal' kehete hai. khaas kaali kumaun main champavat kaa naam 'kumu' kaha jaataa he. vahaan ab bhi log champavat ko 'kumu' kehete he.
 uttrakhand sangharsh se rajya ke gathan tak jin mahatvapurn tithiyon or ghatnaon ne mukhya bhoomika nibhaai ve is prakaar hai :- 
 uttrakhand rajya aandolan main bahut si hinsak ghatnaayen bhi huin jo is prakaar hai :-
 1 sitambar, 1994 ko uttrakhand rajya aandolan kaa kaala diwas mana jaataa he, kyonki is din jaisi police kii barbartapurna kaarywahi isse pehle kahin or dekhne ko nahin mili thi. police dwaara bina chetavanee die hi aandolankariyon ke upar andhadhundh fyring kii gai, jiske parinamswarup saat aandolankariyon kii mrityu ho gai. khatima golikand main maare gaye shahid :-
 is police firing main bichpuri nivasee shri bahadur singh or shripur bichhuva nivasee shri puuran chand bhi gambheer rup se ghayal hue the.
 2 sitambar, 1994 ko khatima golikand ke virodh main maun juluus nikaal rahe logon par ek baar phir pulisia qahar tutaa. prashasan se baatcheet karne gayi do sagi bahanon ko police ne jhoolaghar sthit aandolankariyon ke karyaalay main goli maar di. iskaa virodh karne par police dwaara andhadhundh fyring kar di gai, jisamen lagbhag 21 logon ko goli lagi or isamen se chaar aandolankariyon kii aspataal main mrityu ho gai. 
 musuri golikand main maare gaye shahid :-
 2 oktober, 1994 kii raatri ko dilli raily main ja rahe aandolankariyon kaa rampur tirahaa, mujaffarnagar main police-prashasan ne jaisaa daman kiya, uskaa udaarahan kisi bhi loktantrik desh to kya kisi taanashaah ne bhi aaj tak duniya main nahin diya hoga. nihathe aandolankariyon ko raat ke andhere main chaaron ore se gherkar goliyaan barasaai gayi or pahaad kii sidhi-saadi mahilaon ke saath dushkarm tak kiya gaya. is golikand main rajya ke 7 aandolankaaree shahid ho gaye the. is golikand ke doshi aath pulisavaalon par, jinamein teen police adhikari bhi hai, par maamla chalaaya ja rahaa he.
 rampur tirahaa golikand main maare gaye shahidah
 3 oktober, 1994 ko rampur tirahaa golikand kii soochna dehradun main pahonchte hi logon kaa ugr hona swaabhaavik tha. isi bich is kand main shahid swa0 shri rabindra singh ravat kii shavyatra par police ke lathicharge ke baad sthiti or ugr ho gai or logon ne puure dehradun main iske virodh main pradarshan kiya, jisamen pehle se hi janaakrosh ko kisi bhi haalat main dabaane ke liye taiyaar police ne fyring kar di, jisane teen or logon ko is aandolan main shahid kar diya.
 dehradun golikand main maare gaye shahid:
 swa0 rajesh ravat kii mrityu tatkaaleen samaajawaadee party netaa sooryakanth dhasmana ke ghar se hui fyring main hui thi.
 3 oktober 1994 ko puraa uttrakhand rampur tirahaa kand ke virodh main ublaa hua tha or police-prashasan kisi bhi prakaar se iske daman ke liye taiyaar tha. isi kadi main kotdwar main bhi aandolan hua, jisamen do aandolankariyon ko pulicekarmiyon dwaara ricel ke baton va dandon se peet-petakar maar daalaa gaya
 kotdwar kand main maare gaye shahid:
 nainital main bhi virodh charam par tha, lekin iskaa netritv buddhijiviyon ke haath main hone ke kaaran police kuch kar nahin pai, lekin isaki bhadaas unhone nikaali hotel prashanth main kaam karne vaale pratap singh ke upar. aar0e0epa0 ke sipaahiyon ne inhen hotel se khinchaa or jab ye bachane ke liye hotel meghdoot kii taraf bhaage, to inaki gardan main goli markar hatya kar di gai.
 nainital golikand main maare gaye shahid:
 srinagar shahar se 2 ki0me0 dur sthit shriyantra tapu par aandolankariyon ne 7 navambar, 1994 se in sabhi damankaaree ghatnaon ke virodh or pruthak uttrakhand rajya hetu aamaran anshan armbh kiya. 10 navambar, 1994 ko police ne is tapu main pahunchakar apana qahar barapaaya, jisamen kai logon ko gambheer chotein bhi ai, isi kram main police ne do yuvakon ko riflon ke bat or lathi-dandon se markar alakananda nadi main phenk diya or unke upar pattharon kii barsaat kar di, jisase in donon kii mrityu ho gai.
 shriyantra tapu main maare gaye shahid:
 in donon shaheedon ke shav 14 navambar, 1994 ko bagwan ke sameep alakananda nadi main tairte hue paae gaye the.
