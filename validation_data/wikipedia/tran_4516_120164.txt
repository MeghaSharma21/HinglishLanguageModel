  tihara duharaav shatranj main prachlit niyam he jisamen ek hi sthaan or chaal ko teen baar duhraaye jane par khel ke anirnit hone kaa praavdhaan he. ise sthaan duharaav bhi kaha jaataa he. iske peeche kii dharna yah he ki yadi lagaataar teen baar samaan sthiti banati he or samaan chaal chalaa jaataa he to yah khel main aae gatirodh kaa sanketak he. isliye aisa hone par khilaadi khel ko anirnit ghoshit karne kii maang kar saktaa he. anuchit daawa karne par dhara 12.6 ke tahat khilaadi ko dandit bhi kiya ja saktaa he jo ki pratidwandvi kaa dhyaan bhang karne ke liye kiye gaye kisi bhi prayaas ko roktaa he. agar daawa galat bhi he to drow karne ke prastaav ko pratidwandvi ke sweekaar karne kii sthiti main match drow ghoshit kiya ja saktaa he.
