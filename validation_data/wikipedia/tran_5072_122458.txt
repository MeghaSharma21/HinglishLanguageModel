 charakas yaa adigey cocks kshetra kii ek jaati or samudaay he, jo bahut prachinkaal se cocks ke ilaake ke nivasee hai. charakas logon kii apni boli he - charakasi bhashaa. yah log sunni islam ke anuyaayi hai. duniya ke lagbhag aadhe charakas log turki main rahete hai.
 charakas logon kaa naam turki-bhashiyon ne daalaa. turki bhashaa main charakas kaa matlab "yuddh main chatur" yaa "dushman ko kaat daalane vaala" bataaya jaataa he. yahi shabd puraani hindi main bhi kisi chaalu lekin jaanbaaj vyakti ke liye bhi prayog hota tha . charakas log apni bhashaa main apane-aap ko "attansey" yaa "adighey" bulaate hai. charakasi bhashaa main "atte" kaa matlab "oonchai" hota he or "gey" kaa matlab "samudr" bataaya jaataa he. yani "adighey" kaa arth he "samudr ke paas ke pahari ilaake ke log" jis se taatpary ye he ke ye log krishna sagar ke paas ke cocks parvaton main basate hai.
 angrezi main charakason ko sarkessian kaha jaataa he.
 2008 main "jinom vivadhtaaon se vishwavyaapee manushya sambandhon kaa khulaasa" sheershak ke saath chaape gaye vaigyanik adhyayan main visheshgyon nen 650,000 se adhik diene khandon kii jaanch se pataa lagaaya he ke hazaron varshon ke daur main charakas logon ke purvaj europe, madhya asia or bhartiya upmahadweep ke logon se milte julate the.
 charakas log kabhi bhi sangathit nahin hue hai, jis se akraman karne vaali mongol, avar, pecheneg, hun or khazar senaaon ko khaded paanaa unke liye mushkil rahaa. paanchavi shatabdi isvi main charakas log adhiktar isai ban chuke the, lekin pandrahavi shatabdi isvi tak ve kremia ke tataron or osmani samrajya ke prabhaav se muslim ban gaye.
 atharvi shatabdi ke ant se lekar madhya unnisvi shatabdi tak rus ne bahut se cocks ke ilaaqon par dhaave jari rakhe. unka dhyey tha ke in kshetron ko roosi samrajya main shaamil kar liya jaae. shuru main roosi phujon kaa jor purvi cocks ke chechanya or dagistaan kshetron ko kaabo karne par tha, lekin 1859 main unhone yahan ke sabase bade vidrohi netaa imam shamil ko parajeet kar liya or apana dhyaan pashchim kii ore charakassia par lagaana armbh kiya. jab in charakas-roosi muthbhedon kii khabar england or pashchimi europe main pahunchi to vahaan charakason ke liye bahut sahanubhuti jatlai gai or unhen madad kaa aashwaasan diya gaya, lekin zamin par charakason ko kabhi madad nahin mili. roosi general yevadokimov ko aadesh die gaye ke vah charakason ko unke gaanvon-bastiyon se nikaal kar turki kii taraf dhakel de. kaha jaataa he ke roosi bandookdhaariyon or unke ghudsavaar sahaayakon ne kai ilaakon se saare muslim charakason ko nikaalkar gaanv ke gaanv khaali kar die or charakason ko turki kii or jane ke liye majaboor kiya. pashchimi itihaaskaaron ne rus par in updravon main lakhon charakason ko maarane kaa ilzaam lagaaya he. dhire-dhire roosi senaayen vijayi hoti gayi or 2 june 1864 ko adhiktar charakasi mukhiyaaon nen rus se vafadaari karne kii sandhi par hastakshar kar die or roosi samrajya ko qabool kar liya. jo charakas turki pahunch gaye unhen osmani samrajya ne vahin basaa liya. aadhunik yug main duniya ke lagbhag aadhe charakas turki main rahete hai.
 roosi akraman se pehle charakason kaa samaaj bhinn varnon main bata hua tha or varna-bhed sakhti se laghu kiye jate the. sab se upari sthaan par "raajaaon or rajkumaron" kaa varna tha, uske neeche "rajpariwaar se sambandh rakhane waalon" kaa varna tha, phir "saadhaaran logon" kaa varna tha, uske neeche "kisaanon" kaa varna tha or sab se neeche "daason" kaa varna tha. roosi akraman se kuch hi dashak pehle, do qabeelon main nichle virgon ne vidroh karke ek nayi ganatantreey vyavastha chalaane kii koshish to kii, lekin akraman ke baad kii uthal-puthal main yah sab bisar gaya.
 isai or musalmaan banane se pehle, charakason kaa apana kai devi-devataaon vaala dharm tha. duusari se chauthi shatabdi isvi main isai mat puure cocks ke kshetra main failane laga. bikentin samrajya or apane padosi georgia se prabhavit hokar charakason ne 10ve se 13ve shatabdi main isai mat apnaanaa shuru to kar diya, lekin puri tarah nahin. unhone isai dharm ke saath-saath hi apane puraane reeti-rivaaj or vishwaason ko mishrit kar ke qaayam rakhaa. islam cocks ke kshetra main dagistaan ke raste se saatvi shatabdi main hi daakhil hona shuru ho gaya tha, lekin tataron or osmani samrajya ke zariye yah charakason tak 16ve sadi main hi pahunchaa. saare charakason nen islam tak tak puraa nahin apanaaya jab tak ke roosi akraman ke baad unhen apane gharon se bedagal hokar turki kaa rukh nahin karnaa padaa. uske baad jaldi hi islam charakason kaa rashtri dharm ban gaya. 18ve sadi main unpar chechanya ke do netaaon - sheikh mansoor or imam shamil - kaa prabhaav padaa jinhone cocks main sufiana islam ke naqshabandi tareeqe kii dhara chalaai. vartmaan main adhiktar charakas log sunni islam kii hanaafi vichaardhaara se sambandhit hai.
 aajkal charakas log roosi, angrezi, turki, arabi, francisi, german or apni charakassi bhashaa bolte hai. cocks kaa kabaradei samudaay charakassi kii ek upbhasha bolta he, jiskaa naam kabardin he. alag-alag qabeelon or sthanon ke charakasi log apane alag-alag lahazon main charakassi bolte hai. rus main lagbhag sava lakh charakassi bolne vaale rahete hai or rus ke adigeya ganatantr naam ke rajya main charakassi ko sarkari rajbhasha hone kii manyata praapt he. duniya kaa sab se bada charakassi bolne vaala samudaay turki main rahata he jahaan uski sankhya lagbhag dedh lakh he.
 charakasi log apni viraasat main mili samskruti or reeti-rivaaj ko "adigey khabze" kehete hai. yah "khabze" kahin likhit nahin he lekin inase mili niyamon ko charakasi samaaj main sajjan logon ke liye zaruri kaha gaya he -
