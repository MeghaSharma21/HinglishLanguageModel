 neem bhartiya mul kaa ek purna patjhad vriksh he. yah sadiyon se sameepvarti deshon- pakistan, bangladesh, nepal, myanmar, thailand, indonesia, srilanka aadi deshon main paaya jaataa rahaa he. lekin vigat lagbhag dedh sau varshon main yah vriksh bhartiya upmahadweep kii bhugolic seemaa ko laangh kar africa, austrailia, dakshin purv asia, dakshin evam madhya america tathaa dakshini prashanth dweepasmooh ke anek ushn or up-ushn katibandheey deshon main bhi pahunch chukaa he. iskaa vanaspatik naam ‘Melia azadirachta athwa Azadiracta Indica’ he.
  neem ek teji se badhane vaala purna patjhad ped he, jo 15-20 me kii oonchai tak pahunch saktaa he or kabhi-kabhi 35-40 me tak bhi ooncha ho saktaa he. neem gambhir sookhe main isaki adhiktar yaa lagbhag sabhi pattiyaan jhad jaati hai. isaki shakhaon kaa prasar vyapak hota he. tana apekshaakrit sidhaa or chota hota he or vyas main 1.2 meter tak pahunch saktaa he. isaki chaal kathor, vidrit yaa shalkeey hoti he or iskaa rang safed-dhoosar yaa laal, bhura bhi ho saktaa he. rasadaaru bhura-safed or ant:kashtha laal rang kaa hota he jo vaayu ke sampark main aane se laal-bhure rang main parivartit ho jaataa he. jad pranali main ek majboot mukhya musla jad or acchhee tarah se viksit parshv jaden shaamil hoti hai.
 20-40 semi tak lambii prayavarti pichchhaakaar pattiyaan jinamein, 20 se lekar 31 tak gahare hare rang ke patrak hote hai jinaki lambaai 3-8 semi tak hoti he. agrast patrak praaia: unupasthit hota he. parnavrunt chota hota he. konpalon kaa rang thodaa bangnee yaa lalaami liye hota he. paripakv patrakon kaa aakaar aamtaur par asamametiya hota he or inke kinare dantiy hote hai.
  phool safed or sugandhit hote hai or ek latakate huye pushpaguchh jo lagbhag 25 semi tak lanbaa hota he main saje rahete hai. iskaa fal chikna golakaar se andakaar hota he or ise nimboli kehete hai. fal kaa chhilka patala tathaa guda reshedaar, safed pile rang kaa or swaad main kadava-meetha hota he. goode kii motaai 0.3 se 0.5 semi tak hoti he. guthli safed or kathor hoti he jisamen ek yaa kabhi-kabhi do se teen beej hote hai jinka aavaran bhure rang kaa hota he.
 neem ke pedo kii vyavsaayik kheti ko laabhadaayak nahin mana jaataa. makka ke nikat tirthayatriyon ke liye aashray pradaan karne ke liye lagbhag 50000 neem ke ped lagaae gaye hai.
 neem kaa ped bahut had tak chiniberi ke ped ke samaan dikhataa he, jo ek behad jaharila vriksh he.
 neem kaa ped sookhe ke pratirodh ke liye vikhyath he. saamaanya rup se yah up-shushk or kam nami vaale kshetron main faltaa he jahaan vaarshik varsha 400 se 1200 mimi ke bich hoti he. yah un kshetron main bhi fal saktaa he jahaan vaarshik varsha 400 mimi se kam hoti he par us sthiti main iskaa astitv bhumigat jal ke str par nirbhar rahata he. neem kai alag-alag prakaar kii mitti main viksit ho saktaa he, lekin iske liye gahari or retili mitti jahaan pani kaa nikaas acha ho, sabase acchhee rahati he. yah ushnkaribandheey or upaushnkaribandheey jalwaayu main phalne vaala vriksh he or yah 22-32° centegrade ke bich kaa ausat vaarshik taapmaana sahan kar saktaa he. yah bahut ucch taapmaana ko to bardaasht kar saktaa he, par 4 degree celsius se neeche ke taapmaana main murjhaa jaataa he. neem ek jeevandaayee vriksh he visheshkar tateey, dakshini jilon ke liye. yah sookhe se prabhavit kshetron ke kuch chaaya dene vaale vrikshon main se ek he. yah ek najuk ped nahin hai or kisi bhi prakaar ke pani meetha yaa khaaraa main bhi jivit rahata he. tamilnadu main yah vriksh bahut aam he or isko sadakon ke kinare ek chhayaadaar ped ke rup main ugaaya jaataa he, iske alaava log apane aangan main bhi yah ped ugaate hai. shivakashi jaise bahut shushk kshetron main, in pedo ko bhoomi ke bade hisse main lagaaya gaya he or inaki chaaya main aatishbaajee banane ke kaarkaane kaa kaam karte hai.
 neem ek bahut hi acchhee vanaspati he jo kii bhartiya paryaavaran ke anukool he or bharat main bahutayat main paaya jaataa he. ayurveda main neem ko bahut hi upyogi ped mana gaya he. iskaa swaad to kadava hota he lekin iske phaayde anek or bahut prabhaavshaalee he. 
 1- neem kii chaal kaa lep sabhi prakaar ke charm rogon or ghaavon ke nivaaran main sahaayak he.
 2- neem kii daatun karne se daant or masoode swasth rahete hai.
 3- neem kii pattiyaan chabane se rakt shodhan hota he or twachaa vikaar rahit or kantivaan hoti he. haa pattiyaan avashya kadavi hoti hai, lekin kuch paane ke liye kuch to khona padataa he masalan swaad.
 4- neem kii pattiyon ko pani main ubaal us pani se nahaane se charm vikaar dur hote hai or ye khaastaur se chechak ke upachaar main sahaayak he or uske vishaanu ko failane na dene main sahaayak he.
 5- neemboli or uski pattiyon se nikaale gayi tel se maalish kii jaye to sharir ke liye acha rahata he.
 6- neem ke dwaara banaaya gaya lep baalo main lagane se bal swasth rahete hai or kam jhadate hai.
 7- neem kii pattiyon ke ras ko ankhon main daalane se aankh aane kii beemaari main laabh miltaa he
 8- neem kii pattiyon ke ras or shahad ko 2:1 ke anupaat main pine se pilia main phayda hota he or isko kaan main daalane se kaan ke vikaron main bhi phayda hota he.
 9- neem ke tel kii 5-10 buundon ko sote samay doodh main daalkar pine se zyaada pasinaa aane or jalan hone sambandhi vikaron main bahut phayda hota he.
 10- neem ke bijon ke churna ko khaali pet gunagune pani ke saath lene se bavasir main kaafii faaydaa hota he.
 neem ghanavati naamak ayurveda main aushadhi he ji kii ke ped se nikali jaati he. iskaa mukhya ghatak nimghan sat hota he. yah madhumeh main atyadhik laabhakaari he. 2. iskaa prayog sharir kii rog pratirohak kshamta badhaane ke liye kiya jaataa he.yah ayurveda main ek prakaar kii aushadhi he ji kii neem ke ped se nikali jaati he.
 nimghan sat
 1. yah madhumeh main atyadhik laabhakaari he. iskaa prayog sharir kii rog pratirohak kshamta badhaane ke liye kiya jaataa he. yah jeevanu naashak, raktshodha evam twachaa vikaron main gunakari he. yah bukhaar main bhi laabhakaari he. ise sharir k liye amrit tulya man jaataa he.
