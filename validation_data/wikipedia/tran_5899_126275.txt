  yah dwikhuriugan sambandhit lekh apni praarambhik avasthaa main he, yani ki ek aadhaar he. aap ise badhaakar vikipedia kii madad kar sakate he.
 
 
 kakad yaa kankad ek chota hiran hota he. yah hiranon main shaayad sabase purana he, jo is dharti main 150-350 lakh varsh purv dekha gaya or jiske jeevashm fras, germany or poland main paye gayi hai.aaj kii jivit prajati dakshini asia kii mul nivasee he or bharat se lekar srilanka, china, dakshin purvi asia . yah kam aabaadi main purvi himalay or myanmar main bhi paaya jaataa he. ooshnakaribandheey ilaakon main rahane ke kaaran iskaa koi samagam mausam nahin hota he or varsh ke kisi bhi samay main yah samagam kar lete hai; yahi baat us aabaadi par bhi lagu hoti he jise shitoshnakatibandheey ilaakon main daakhil kiya gaya he.nar ke dobaaraa ug sakane vaale sing hote hai, haalanki ilaake kii ladaai main vah apane lambey shwandanton kaa istemaal karte hai.kakad kram vikaas ke adhyayan main bahut ahm bhoomika nibhaate hai kyonki inaki vibhinn prajatiyon ke gunasutra main kaafii ghatbad dekhi gayi he. jahaan bhartiya kakad main sabase kam gunasutra paye jate hai: nar main 7 tathaa maadaa main sirf 6, vahiin chini kankad main 46 gunasutra hote hai.
 saamaanya muntidak, laal muntidak yaa bhartiya kakad kakad kii sabase zyaada pai jane vaali jati he. iske bal chote or mulaayam hote hai. baalo kaa rang bhura yaa slate hota he or kabhi-kabhi unamem safedi bhi jhalkati he. is jati ko sarvabhakshi kii sangya di gayi he kyonki yah fal, komal tahani, beej, chidiya ke ande, chote jeev or yahan tak kii jaanwaron ke shav bhi khaataa he. khatre kaa abhas hone par yah jo dhwani nikaalata he vah bhonkane ke samaan hoti he, isiilie isko angrezi main barking dear bhi kehete hai. yah jati kakad kii 11 gyaat jatiyon main se ek he or asia ke kai bhaagon main faili huyi he. visheshtah yah dakshini asia main vistrut rup se paaya jaataa he phir bhi asia kaa sabase kam jane janaa vaale jaanwaron main se ek he. jeevashmik pramaan bataate hai ki yah kam-se-kam 12,000 varshon se dharti main he. tab se isane dakshini asia main akhet, bhojan tathaa khaal pradaan karne main mahatvapurn bhoomika nibhaai he.nar bhartiya kakad ke chote sing hote hai jisaki ek hi shakha hoti he or jo lagbhag 15 se.me. tak lambey ho jate hai. har varsh yah uske sir par haddinuma ganth se prasphutit hote hai. nar apane kshetra rakshan ke maamle main atyadhik samvedansheel hote hai tathaa apane aakaar ke vipareet kaafii ugr ho sakate hai. vah kshetra rakshan ke liye ek duusare se kaafii sangharsh karte hai or apane sing ke alaava baahar nikle huye upree shwandanton kaa adhik prayog karte hai tathaa apane bachaav ke liye dhol jaise parabhakshi se bhi bhidane kaa madda rakhte hai.
