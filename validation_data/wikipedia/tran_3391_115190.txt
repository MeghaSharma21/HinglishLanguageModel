 arastu unani darshanik the. ve plato ke shishy va sikandar ke guru the. unka janm stageria naamak nagar main hua tha . arastu ne bhautikee, aadhyatm, kavita, naatak, sangeet, tarkshastra, raajnneeti shaastra, nitishastra, jeev vigyaan sahit kai vishyon par rachana kii. arastu ne apane guru plato ke kaary ko aage badhaayaa. 
 plato, sucraat or arastu pashchimi darshanashastra ke sabase mahaan darshanikon main ek the. unhone pashchimi darshanashastra par pehali vyapak rachana kii, jisamen niti, tark, vigyaan, raajnneeti or aadhyatm kaa meljol tha. bhautik vigyaan par arastu ke vichaar ne madhyayugin shiksha par vyapak prabhaav daalaa or iskaa prabhaav punarjagran par bhi padaa. antim rup se newton ke bhautikwaad ne isaki jagah le liya.jeev vigyaan unke kuch sankalpanaaon kii pushti unnisvin sadi main hui. unke tarkshastra aaj bhi prasangik hai. unki aadhyatmik rachanaaon ne madhyayug main islamic or yahudee vichaardhaara ko prabhavit kiya or ve aaj bhi chrishchiyan, khaskar roman catholic carch ko prabhavit kar rahi hai. unke darshan aaj bhi ucch kakshaon main padhaaye jate hai. arastu ne anek rachanaaen kii thi, jisamen kai nasht ho gai. arastu kaa raajnneeti par prasiddh granth polytics he.
 arastu kaa janm 384-322 i. pus. main hua tha or vah 62 varsh tak jivit rahe. unka janm sthaan stagira naamak nagar tha. unke pita macedoniya ke raja ke darbar main shahi vaidya the. is prakaar arastu ke jivan par macedoniya ke darbar kaa kaaphi gaharaa prabhaav padaa tha. unke pita kii maut unke bachapan main hi ho gai thi.
 pita kii maut ke baad 17 varshiya arastu ko unke abhibhavak ne shiksha puri karne ke liye bauddhik shiksha centre athens bhej diya. vah vahaan par bees varsho tak plato se shiksha pate rahe. padhai ke antim varsho main wo swayan academy main padhaane lage. unke dwaara da layisium naamak sanstha bhi kholi gai |arastu ko us samay kaa sabase budhimaan vyakti mana jaataa tha jiske prashansa swayan unke guru bhi karte the.
 arastu kii ginati un mahaan darshanikon main hoti he jo pehle is tarah ke vyakti the or paramparaon par bharosa na kar kisi bhi ghatana kii jaanch ke baad hi kisi nattejey par pahunchate the.
 347 isvi purv main plato ke nidhan ke baad arastu hi academy ke netritv ke adhikari the kintu plato ke shikshaaon se alag hone ke kaaran unhen yah avasar nahin diya gaya. etraniyas ke mitra shaashak hrmiaj ke nimatran par arastu unke darbar main chale gayi. wo vahaan par teen varsh rahe or is dauraan unhone raja kii bhatiji hrpelis naamak mahila se vivaah kar liya. arastu kii ye dusri patni thi usase pehle unhone pithius naamak mahila se vivaah kiya tha jiske maut ke baad unhone doosraa vivaah kiya tha. iske baad unke yahan necomax naamak putr kaa janm hua. sabase tajjub kii baat ye he ki arastu ke pita or putr kaa naam ek hi tha. shaayad arastu apane pita ko bahut prem karte the isi vajah se unki yaad main unhone apane putr kaa naam bhi vahi rakhaa tha.
 macedoniya ke raja philip ke nimantran par wo unke teraa varshiya putr ko padhaane lage. pita-putr donon hi arastu ko bada sammaan dete the. log yahan tak kehete the ki arastu ko shahi darbar se kaaphi dhan miltaa he or hajaaron gulam unki seva main rahete he haalanki ye sab baaten niraadhaar thim. elexander ke raja banane ke baad arastu kaa kaam khatm ho gaya or wo waapas athens aa gayi. arastu ne platonic skool or platowad kii sthapana kii. arastu aksar pravachan dete samay tahaltey rahete the isliye kuch samay baad unke anuyaayi peripetetics kahalaane lage.
 arastu ko khoj karnaa bada acha lagata tha khaskar aise vishyon par jo maanav swabhaav se jude hon jaise ki "aadmi ko jab bhi samasya aati he wo kis tarah se inkaa saamana karata he?” or "aadmi kaa dimag kis tarah se kaam karata he?" samaaj ko logon se jode rakhane ke liye kaam karne vaale prashasan main kya aisa hona chahie jo sarvada uchit tareeke se kaam karen. aise prashnon ke uttar paane ke liye arastu apane aas paas ke maahaul par praayogic rukh rakhte hue bade itminan ke saath kaam karte rahete the. wo apane shishyon ko subah subah vistrut rup se or shaam ko aam logon ko saadhaaran bhashaa main pravachan dete the.
 alexender kii achaanak mrityu par macedoniya ke virodh ke swar uth khadey hue. un par naastikta kaa bhi aarope lagaaya gaya. wo dand se bachane ke liye chalsis chale gayi or vahiin par alexender kii maut ke ek saal baad 62 varsh kii umr main unki mrityu ho gayi. is tarah arastu mahaan darshanik plato ke shishy or sikandar ke guru banakar itihaas ke panno main mahaan darshanik ke rup main amar ho gayi.
 arastu ne kai grathon kii rachana kii thi, lekin inamen se kuch hi ab tak surakshit rah paye hai. surakshit lekhon kii suchi is prakaar he.
 arastu ke prasiddh granth kaa naam ' peripoietices ' he |
 ] · demi crits · hipocratis · taanlemi · euclid · pathogoras · arastu · plato · sucraat · apolonius · archemedies
