 amwaatiy sandhishoth yaa amwaatiy sandhyarti ke aarambhik avasthaa main jodon main jalan hoti he. aarambhik avasthaa main yah kaaphi kam hoti he. yah jalan ek samay main ek se adhik sandhiyon main hoti he. shuruyaat main chote-mote jod jaise- ungaliyon ke jodon main dard aarambh hokar yah kalai, ghutanon, anguuthon main badhata jaataa he. gathiya sandhi shoth hone kaa sahi kaaran abhi tak agyaat he, anuvaanshik paryaavaran or hormonal kaarnon kii vajah se hone vaale autoimmune pratikriya se jalan shuru hokar baad main yah sandhiyon kii virupata or unhen nasht karne kaa kaaran ban jaati hai. . anuvanshiki kaarak kii vajah se rog ke hone kii sambhaavna bani rahati hai. yah rog peedi dar peedi chalati rahati he. kuch vyaktiyon main paryaavarniya kaarnon se bhi yah rog ho saktaa he. kai sankramak abhikaranon kaa pataa chalaa he. rog ke badhane yaa kam hone main hormone vishesh bhoomika nibhaate hai. mahilaon main rajonivruti ke dauraan aise maamle adhiktar dekhne main aate hai.
 haalanki yah rog kabhi bhi ho saktaa he parantu 20-40 varsh ke aayu waalon main yah rog zyada dekhne main aayaa he.
 mahilaon, visheshkar rajonivritti ko praapt karne vaali mahilaon main yah rog purushon kii tulana main teen guna adhik paaya jaataa he.
 amwaatiy sandhishoth yaa 'amwaatiy sandhyarti' ek aisi chirkaalik vyaadhi he jo saadhaarant: dhire-dhire badhati hi jaati he. anek jodon kaa vinaashkari or virupakaaree shoth iskaa vishesh lakshan he. saath hi sharir ke anya sansthaanon par bhi is rog kaa pratikul prabhaav hota he. mukhyat: peshi, twachadhar utak, parinah tantrika, lasika sanrachana evam rakt sansthaanon par iskaa pratikul prabhaav padataa he. ant main avyavon kaa neelaapan athwa hatheli tathaa ungaaliyon kii poron kii koshikaon kaa vispharan or haath paavon main atyadhik swead is rog kii ugrata ke suchak hai.
 yah vyaadhi sab aayu ke vyaktiyon ko grasit kaa sakati he, par 20 se 40 varsh tak kii avasthaa ke log isse adhik grast hote hai.
 20veen shatabdi ke madhya tak is rog kaa kaaran nahin janaa ja sakaa tha. vanshanugat aswabhaaviktaa, atihrishata, chayapachay vikshobh tathaa shakaanu on main iske kaarnon ko khoja gaya, kintu sabhi praytn asafal rahe. 17 hydroxi,11 di hydro-cortico-steron tathaa adrano kaaticotrophic hormonon kii khoj ke baad dekha gaya ki ye is vyaadhi se mukti dete hai. atev is rog ke kaaran ko hormone utpatti kii aniyamitaton main khojane kaa praytn kiya gaya, kintu abhi tak is rog ke mul kaarnon kaa pataa nahin chal sakaa he.
 chikitsak saadhaarant: ise shleshajan vyaadhi bataate hai. yah ingit karata he ki amwaatiy sandhyarti yoji utak, asthi tathaa kasti ke shwet tantuon ke shweti padaartho main hue updravon ke kaaran utpann ho saktaa he.
 amwaatiy sandhyarti ke do prakaar hote hai.
 pehla-jab rog kaa akraman mukhyat: haath paanv kii sandhiyon par hota he, ise parinah prakaar kehete hai.
 doosar-jab rog merushoth ke rup main ho, ise stumpel kii vyaadhi athwa bekhtrayu kii vyaadhi kehete hai.
 is rog kaa teesraa prakaar pehle donon prakaaron ke sammilit akraman ke rup main ho saktaa he. pehla prakaar mahilaon tathaa doosraa purushon ko vishesh rup se grasit karata he.
 donon prakaar ke rogon kaa akraman praaia: ekaek hi hota he. teevr daihik lakshan, jaise kai sandhiyon kii kathorta tathaa sujan, shranti, bhaar main kami, chalane main ksht evam teevr fever ke rup main prakat hote hai. sandhiyaan suji hui dikhaai padati hai evam unke chune maatr se hi pidaa hoti he. kabhi kabhi unamem neeli vivarnataa bhi drushtigat hoti he. kai avasaron par prarambh main kuch hi sandhiyon par akraman hota he, kintu adhiktar anek sandhiyon par samamit rup main rog kaa akraman hota he. udhaaharan ke liye donon haathon kii ungliyaan, kalaayiyaan, donon paavon kii padshalaka-anguli-parviy sandhiyaan, kuhani tathaa ghutane aadi.
 rog ke kram main adhiktar sheeghra pragati hoti hai evam teevr lakshan utpann hote hai, kintu iske pashchaat swasthya apekshaakrit acha hokar phir kharaab ho jaataa he or bhalee tathaa buree avasthaaen ekantarit hoti rahati hai. kabhi kabhi rog ke lakshan purna rup se lupt ho jate hai or rogi achche swasthya kii dasha main varshon tak rahata he. rog kaa akraman pun: bhi ho saktaa he kuch avasaron par rog itnaa adhik bad jaataa he ki rogi virup evam aapng ho jaataa he. saath hi mansapeshiyon kaa kshay ho jaataa he tathaa apushtitajanit vibhinn charmavikar utpann ho jate hai.
 rog ke halake akramanon main rakt-kosh-gananaa tathaa shonavartuli ke aganan se parimit raktaheenata pai jaati he. teevr akramanon main atyant raktaheenata utpann ho jaati he. isi prakaar halake akramanon main lohitanuon kaa plavika main talchhatikaran apekshaakrit sheeghra hota he, kintu teevr akramanon main yah talchhatikaran or bhi sheeghra ho jaataa he.
 rog kaa teevr akraman hone par rakt main lasishveti kii apeksha lasiavartuli kii badhati dikhaai padati he. yah badhati kabhi kabhi itani adhik ho jaati he ki rakt main donon yogicon kaa anupaat hi ulataa ho jaataa he
 is rog main kabhi-kabhi rogi hriday kii mansapeshiyon tathaa hrutkapaaton main doshagrast hone ke chihn tathaa lakshan milte hai. is rog ke lagbhag 50 pratishat rogiyon main hriday par akraman paaya jaataa he.
 mul kaarnon ke gyaan ke abhaav main lakshanon ke nivaaran hetu hi chikitsa kii jaati he. pidaa ko dur karne ke liye pidanirodhak aushadhiyaan di jaati hai. saath hi sharir ke kshay kaa nivaaran karne ke liye aavashyak bhojan tathaa purna vishram karaayaa jaataa he. saandhiyon kii maalish bhi kii jaati hai. swarna ke lavenon kaa prabhaav is rog par anukool hota he, kintu inke adhik prayog se vifaille-prabhaav bhi dekhe gaye hai. candal ke yogic eff tathaa i ke saath poshgranthi ke hormone adrino-cortico-trophic kaa prayog bhi is rog main laabhakaari he.
 is rog ke prabandhan kaa uddeshy he jalan or dard ko kam karnaa, rog ko badhane se rokna or jodon ke sanchalan ko banaae rakhana or unhen vikrut hone se rokna. shaareerik vyaayaam, davaaiyaan or aavashyak hua to shalya kriya dwaara in teenon ke dwaara uparokt ko praapt kiya ja saktaa he. shaareerik vyaayaam se jodon ko aaraam dene se dard main raahat milti he. maance-peshiyon kii jakadan ko dur kiya ja saktaa he. jodon ko aaraam pahunchane ke liye unhen baandh le jisase jodon kii gatishiltaa or sankuchan ko roka ja sake. jodon ko sahaara dene ke liye vaakar, lakdi aadi ke sahare chalem. jodon kii gatishiltaa ko banaaye rakhane or dard or jalan ko bina badhaaye, koshika ko majboot karne ke liye vyaayaam prabandhan ek mahatvapurn ang hai. rogi kii sthiti ke aadhaar par doctor dwaara sujhaaye gayi vyaayaam karen. rogagrast jodon ke nichle angon ke tanaav ko kam karne ke liye adarsh vajan banaae rakhana atyant aavashyak he.
 eks-re main prabhavit haath
 shaareerik kshati ke chihn
 
