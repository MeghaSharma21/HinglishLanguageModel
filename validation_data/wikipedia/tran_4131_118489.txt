 saamaajik parivartan, samaaj ke aadharbhoot parivartanon par prakaash daalane vaala ek vistrut evam kathin vishay he. is prakriya main samaaj kii sanrachana evam karypranali kaa ek nayaa janm hota he. iske antargat multah prasthiti, varg, str tathaa vyavhaar ke anekanek pratimaan banate evam bigadate hai. samaaj gatisheel he or samay ke saath parivartan avashyambhavi he.
 aadhunik sansar main prayek kshetra main vikaas hua he tathaa vibhinn samaajon ne apane tareeke se in vikaason ko samahit kiya he, unka uttar diya he, jo ki saamaajik parivartanon main parilakshith hota he. in parivartanon kii gati kabhi teevr rahi he kabhi mand. kabhi-kabhi ye parivartan ati mahatvapurn rahe hai to kabhi bilkul mahatvaheen. kuch parivartan aakasmik hote hai, hamaari kalpana se pare or kuch aise hote hai jisaki bhavishyavaanee sambhav thi. kuch se talmail bithaana saral he jab ki kuch ko sahaj hi swikaarna kathin he. kuch saamaajik parivartan spasht he evam drushtigat hai jab ki kuch dekhe nahin ja sakate, unka keval anubhav kiya ja saktaa he. ham adhiktar parivartanon kii prakriya or parinaamon ko jane samajhe bina avchetan rup se inamen shaamil rahe hai. jab ki kai baar in parivartanon ko hamaari ichha ke viruddh ham par thopa gaya he. kai baar ham parivartanon ke mook sakshi bhi bane hai. vyavastha ke prati lagaav ke kaaran maanav mastishk in parivartanon ke prati prarambh main shankaalu rahata he parantu shaniah unhen sweekaar kar letaa he. vadh dal
 saamaajik parivartan ke antargat ham mukhya rup se teen tathyon kaa adhyayan karte hai- 
 saamaajik parivartan ke arth ko spasht karne ke liye kuch pramukh paribhaashaon par vichaar karenge. 
 makiver evam pej ne apni pustak sosayadi main saamaajik parivartan ko spasht karte hue bataaya he ki samajashastri hone ke naate hamaara pratyaksh sambandh saamaajik sambandhon se he or usamen aae hue parivartan ko ham saamaajik parivartan kahenge. 
 davis ke anusaar saamaajik parivartan kaa taatpary saamaajik sanghathan arthath samaaj kii sanrachana evam prakaaryon main parivartan he. 
 ech0 em0 johnson ne saamaajik parivartan ko bahut hi sankshipt evam arthpurna shabdon main spasht karte hue bataaya ki mul arthon main saamaajik parivartan kaa arth sanrachanaatmak parivartan he. johnson kii tarah gidence ne bataaya he ki saamaajik parivartan kaa arth buniyadi sanrachana yaa buniyadi sanstha main parivartan se he. 
 upar kii paribhaashaon ke sambandh main yah kaha ja saktaa he ki parivartan ek vyapak prakriya he. samaaj ke kisi bhi kshetra main vichlan ko saamaajik parivartan kaha ja saktaa he. vichlan kaa arth yahan kharaab yaa asaamaajik nahin he. saamaajik, aarthik, raajnneetik, dharmik, naitik, bhautik aadi sabhi kshetron main hone vaale kisi bhi prakaar ke parivartan ko saamaajik parivartan kaha ja saktaa he. yah vichlan swayan prakruti ke dwaara yaa maanav samaaj dwaara yojanabaddh rup main ho saktaa he. parivartan yaa to samaaj ke samast dhaanche main aa saktaa he athwa samaaj ke kisi visheksh paksh tak hi simit ho saktaa he. parivartan ek sarvakalik ghatana he. yah kisi-na-kisi rup main hameshaa chalane vaali prakriya he. parivartan kyon or kaise hota he, is prashn par samajashastri abhi tak ekamat nahin hai. isliye parivartan jaisi mahatvapurn kintu jatil prakriya kaa arth aaj bhi vivaad kaa ek vishay he. kisi bhi samaaj main parivartan kii kya gati hogi, yah us samaaj main vidyaman parivartan ke kaarnon tathaa un kaarnon kaa samaaj main saapekshik mahatv kya he, is par nirbhar karata he. saamaajik parivartan ke swaroop ko spasht karne ke liye yahan isaki pramukh visheshtaon kii charchaa apekshit he. 
 visheshtayen nimnlikhit hai. 
 vilbert i mor ne aadhunik samaaj ko dhyaan main rakhte hue saamaajik parivartan kii visheshtaon kii charchaa apane dhang se kii he, ve hai- 
 kuch samajashastriyon kaa kahana he ki saamaajik parivartan ke kuch mukhya strot hai. ye is prakaar hai-
 saamaajik parivartan kii prakriya kai roopon main prakat hoti hai, jaise- udvikas, pragati, vikaas, saamaajik aandolan, kranti ityadi. chunki in saamaajik prakriyaaon kaa saamaajik parivartan se sidhaa sambandh he yaa kabhi-kabhi in sambandhon ko saamaajik parivartan kaa paryaayavachi mana jaataa he, isliye in shabdon ke arth ke sambandh main kaaphi ulajhanein hai. inkaa spashtikaran nimnlikhit hai.
 ‘udvikas’ shabd kaa prayog sabase pehle jeevigyaan ke kshetra main charles darwin ne kiya tha. darwin ke anusaar udvikas kii prakriya main jeev kii sanrachana saralata se jatilta kii ore badhati he. yah prakriya prakritik chayan ke siddhanth par aadhaarit he. aarambhik samajashastri harbart spencer ne jaivik parivartan kii bhanti hi saamaajik parivartan ko bhi kuch aantarik shaktiyon ke kaaran sambhav mana he or kaha he ki udvikas kii prakriya dhire-dhire nishchit staron se guzarati hui puri hoti he.
 udvikas kii avadharana ko spasht karte hue makiver evam pej ne likhaa he ki udvikas ek kism kaa vikaas he. par prayek vikaas udvikas nahin he kyonki vikaas kii ek nishchit disha hoti he, par udvikas kii koi nishchit disha nahin hoti he. kisi bhi kshetra main vikaas karnaa udvikas kaha jayega. makiver evam pej ne bataaya he ki udvikas sirf aakaar main nahin balki sanrachana main bhi vikaas he. yadi samaaj ke aakaar main vruddhi nahin hoti he or vah pehle se zyada aantarik rup se jatil ho jaataa he to use udvikas kahenge.
 parivartan jab achchhai kii disha main hota he to use ham pragati kehete hai. pragati saamaajik parivartan kii ek nishchit disha ko darshata he. pragati main samaaj-kalyaan or samuhik-hit kii bhaavana chhipi hoti he. ogaberne evam nimacof ne bataaya he ki pragati kaa arth achchhai ke nimitt parivartan he. isliye pragati icchit parivartan he. iske madhyam se ham purv-nirdhaarit lakshyon ko paanaa chaahate hai. makiver evam pej aagaah karte hue kaha he ki ham logon ko udvikas or pragati ko ek hi arth main prayog nahin karnaa chahie. donon bilkul alag-alag avadharanaayen hai.
 jis prakaar udvikas ke arth bahut spasht evam nishchit nahin hai, vikaas kii avadharana bhi bahut spasht nahin he. samajashastreey pariprekshya main vikaas kaa arth saamaajik vikaas se he. praarambhik samajashastriyon visheshkar kunt, spencer evam hobahouse ne 'saamaajik udvikas', 'pragati', evam 'saamaajik vikaas' ko ek hi arth main prayog kiya tha. aadhunik samajashastri in shabdon ko kuch vishesh arth main hi istemaal karte hai.
 aaj samajashaastra ke kshe tra main vikaas se hamaara taatpary mukhyatah saamaajik vikaas se he. iskaa prayog visheshkar udyogikaran evam aadhunikeekaran ke chalate viksit evam vikasshil deshon ke bich antar spasht karne ke liye hota he. saamaajik vikaas main aarthik vikaas kaa bhi bhav chipa hota he or usee ke tahat ham paramparaagat samaaj, sankramanshil samaaj evam aadhunik samaaj kii charchaa karte hai. aadhunik shiksha kaa vikaas bhi ek prakaar kaa saamaajik vikaas he. usee tarah se krishi par aadhaarit saamaajik vyavastha se udyog par aadhaarit saamaajik vyavastha kii ore agrasar hona bhi saamaajik vikaas kaha jayega. duusare shabdon main, samantvaad se poonjeewaad kii ore janaa bhi ek prakaar kaa vikaas he.
 saamaajik aandolan saamaajik parivartan kaa ek bahut pramukh kaarak rahaa he. visheshkar dakiyanoosee samaaj main saamaajik aandolanon ke dwaara kaaphi parivartan aae hai. gidence ke anusaar samuhik aandolan vyaktiyon kaa aisa prayaas he jiskaa ek saamaanya uddeshy hota he or uddeshy kii purti ke liye sansthagat saamaajik niyamon kaa sahaara na lekar log apane dhang se vyavasthit hokar kisi paramparaagat vyavastha ko badalane kaa prayaas karte hai.
 gidence ne kaha he ki kabhi-kabhi aisa lagata he ki saamaajik aandolan or aupchaarik sanghathan ek hi tarah kii chijen hai, par donon bilkul bhinn hai. saamaajik aandolan ke antargat naukarshahi vyavastha jaise niyam nahin hote, jabaki aupchaarik vyavastha ke antargat naukarshahi niyam-kanoon kii adhikta hoti he. itnaa hi nahin donon ke bich uddeshyon kaa bhi fark hota he. usee tarah se kabir panth, arya samaaj, bahmo samaaj yaa haal kaa pichhadaa varg aandolan ko saamaajik aandolan kaha ja saktaa he. aupchaarik vyavastha nahin.
 saamaajik aandolan se bhi zyada saamaajik parivartan kaa shashakt madhyam kranti he. kranti ke dwaara saamaajik parivartan ke anginat udhaaharan maujuud hai. lekin pichhali do-teen shatabdiyon main maanav itihaas main kaaphi, badi-badi krantiyaan ai hai, jisase kuch rashtron main raajnneetik, aarthik or saamaajik kshetron main ugantakaari parivartan hue hai. is sandarbh main 1775-83 kii america kranti evam 1789 kii francisi kranti vishesh rup se ulalekhneey hai. in krantiyon ke chalate aaj samast vishwa main swatantraaa, saamaajik samanta or prajatantr kii baat kii jaati he. usee tarah se roosi kranti or chini kranti kaa vishwa str par apana hi mahatv he. abrams ne bataaya he ki vishwa main adhikansh krantiyaan moulik saamaajik punarniman ke liye hui hai. ariend ke anusaar krantiyon kaa mukhya uddeshy paramparaagat vyavastha se apane-aapako alag karnaa evam naye samaaj kaa nirmaan karnaa he. itihaas main kabhi-kabhi iskaa apwaad bhi dekhne ko miltaa he. kuch aisi bhi krantiyaan hui hai, jinke dwaara ham samaaj ko or bhi puraatan samay main le jane kii koshish karte hai.
