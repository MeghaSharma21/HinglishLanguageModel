 bhartiya shastreey sangeet main prayek raag main do swar mahatvapurn maane gaye hai. sabase mahatvapurn swar ko vaadi swar kehete hai or uske baad duusare sabase mahatvapurn swar ko sanvaadi swar kehete hai. sanvaadi swar kaa mahatv vaadi swar se kam hota he lekin yah raag kii chaal ko spasht karne ke liye vaadi ke saath milakar mahatvapurn yogadan karata he. raag kaa dwitiya mahatvapurn swar hota he sanvaadi. ise vaadi se kam magar anya swaron se zyaada prayog kiya jaataa he. ise vaadi swar kaa sahaayak yaa raag kaa mantri swar bhi kehete hai. vaadi or sanvaadi main 4-5 swaron kii duuri hoti he. jaise agar kisi raag kaa vaadi swar he re to sanvaadi shaayad dha yaa ni ho saktaa he.
