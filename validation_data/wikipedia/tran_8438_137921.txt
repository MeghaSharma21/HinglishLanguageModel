 koi bhi vastu upar se girane par sidhi prithvi kii ore aati he. aisa prathit hota he, maano koi alakshya or agyaat shakti use prithvi kii ore khinch rahi he. italy ke vaigyanik, gallilyyo gallilyaai ne sarvapratham is tathy par prakaash daalaa tha ki koi bhi pind jab upar se girtaa he tab vah ek niyat twaran se prithvi kii ore aata he. twaran kaa yah maan sabhi vastuon ke liye ek sa rahata he. apane is nishkarsh kii pushti usne prayogon or ganitiya vivechanon dwaara kii he.
 iske baad sar ijak newton ne apni moulik khojon ke aadhaar par bataaya ki keval prithvi hi nahin, apitu vishwa kaa prayek kan prayek duusare kan ko apni ore aakarshith karata rahata he. do kanon ke bich kaary karanevaala aakarshan bal un kanon kii sanhatiyon ke gunanfal kaa samaanupati tathaa unke bich kii duuri ke varg kaa vyutkramanupati hota he. kanon ke bich kaary karanevaale parsparik aakarshan ko gurutvkarshan tathaa usase utpann bal ko gurutvkarshan bal kaha jaataa he. newton dwaara pratipaadit uparyukt niyam ko newton kaa gurutvkarshan niyam kehete hai. kabhi-kabhi is niyam ko "gurutvkarshan kaa pratilom varg niyam" bhi kaha jaataa he.
 uparyukt niyam ko sutara rup main is prakaar vyakt kiya ja saktaa he : maan liya m1 or sanhati vaale m2 do pind paraspar d duuri par sthit hai. unke bich kaary karanevaale bal F kaa maan hoga :
 yahan G ek samaanupati niyatank he jiskaa maan sabhi padaarthon ke liye ek jaisaa rahata he. ise gurutveey sthiraank kehete hai. is niyatank kii vimaa he or aankik maan prayukt ikai par nirbhar karata he. sutara dwaara kisi pind par prithvi ke kaaran laganevaale aakarshan bal kii gananaa kii ja sakati he. maan lijie prithvi kii sanhati M he or iske dharaatal par m sanhati vaala koi pind padaa hua he. prithvi kii sanhati yadi uske centre par hi sanghanit maani jaae or prithvi kaa ardhavyas r ho to prithvi dwaara us pind par kaary karanevaala aakarshan bal :
 newton ke dwitiya gatinium ke anusaar kisi pind par laganevaala bal us pind kii sanhati tathaa twaran ke gunanfal ke baraabar hota he. at: prithvi ke aakarshan ke prabhaav main mukt rup se giranevaale pind par kaary karanevaala gurutvkarshan bal:
 jahaan g us pind kaa gurutvajanit twaran he, at:
 arthath g= pind kii ikai sanhati par kaary karanevaala bal.
 kintu sameekaran se
 atev gurutvajanit twaran g ko bahudhaa ‘prithvi’ ke gurutvkarshan kii tivrata bhi kehete hai.
 newton dwaara gurutvkarshan ke niyam kaa pratipaadan hone ke baad hi gurutv niyatank G kaa maan gyaat karne kii samasya ne vaigyanikon kaa dhyaan apni ore aakrisht kiya. iskaa kaaran yah tha ki yah prakruti ke mul niyatanko main se ek he or desh, kaal tathaa paristhiti se sarvatha nirpeksh he. isliye ise saarvatrik niyatank kehete hai. saath hi, yah prithvi kii sanhati se bhi sambandhit kiya ja saktaa he . at: prithvi kii sanhati evam ghanatv gyaat karne ke liye bhi iske maan ke gyaan kii aavashyaktaa padati he. yah nimnlikhit vivechan se spasht ho jayega :
 sameekaran or main tulana karne par
 kintu prithvi kii maatra 
 jahaan D prithvi kaa madhya ghanatv he.
 g = G p r3 D /r2= G p r D
 arthath G. D. = 3 g / 
 is sutara se yah spasht he ki G yaa D main se ek kaa maan gyaat karne ke liye duusare kaa maan gyaat hona chahie. atev prithvi kaa ghanatv gyaat karne se purv G kaa thik maan gyaat kar sakane kii vidhiyon kii ore vaigyanikon kaa dhyaan aakrisht hona swaabhaavik hi tha.
 gurutv niyatank kaa maan gyaat karne ke li, kiye janevaale vaigyanik prayaason ko ham teen kotiyon main vibhakt kar sakate hai :
 is vidhi kaa avlamban karanevaalon main bugar nevil meskeline airi tathaa phon sternek ke naam ullekhneey hai. iskaa siddhant sankshep main is prakaar he :
 maan lijie m sanhati kaa koi pind prithvi dwaara aakarshith ho rahaa he. spasht he ki yah aakarshan bal us pind ke bhaar w ke baraabar hoga. ab yadi us pind par ek parshvik bal bhi, kisi anya brihatkaay prakritik pind dwaara lag rahaa ho to newton ke niyamanusaar parshvik bal
 F = F m m’/ d2.........................
 yahan m’ us brihatkaay prakritik pind kii sanhati tathaa d uske tathaa chote pind ke bich kii duuri he. yadi prithvi kaa ardhavyas r ho to
 W = G µ r3 Dm/r2 = mµ r ........... 
 sameekaran or kii tulana karne par
 W/f = r d2 D/m’
 arthath
 D = 3m’/4p r d2 D . .................
 is sameekaran main G nahin aata. at: anya rashiyaan gyaat rahane par prithvi kaa madhya ghanatv D gyaat ho jaayga. w/f kaa maan alag kai prayogon dwaara gyaat kar liya jaataa he.
 pun: sameekaran main m ke sthaan par mg/g arthath 
 rakhane par is sameekaran se G kaa maan gyaat ho jaayga.
 bugar ne 1740 i. main do prakaar ke prayog kiye or vibhinn unchaaiyon par second lolak kii lambaai tathaa g ke maan gyaat karne ke praytn kiye. ek sthaan to dakshini america ke piru naamak desh main quito naamak pathaar par chunaa. in donon sthanon kii unchaaiyon main antar ke liye usne samudratal par praapt g ke maan main sanshodhan kiya : is hetu usne maan liya tha ki donon unchaaiyon ke bich main keval vaayu vyaapt thi. is prakaar gananaa dwaara pathaar ke liye praapt g ke maan or prayog dwaara praapt maan main 1/6983 gune kaa antar paaya. bugar ne yah nishkarsh nikaala ki yah antar 9400 foot unche pathaar main nihit bhupadaarth ke aakarshan ke hi kaaran aayaa. is prayog ne yah sanket diya ki sampurna prithvi kaa aakarshan us pathaar ke aakarshan kaa 6983 guna he. pathaar ke aakarshan kii gananaa karke bugar ne anumaan kiya ki prithvi kaa ghanatv pathaar ke ghanatv kaa 4.7 guna he.
 meskeline ne 1774 i. main ek doosraa prayog kiya. scotland ke parthshaaire praant main sthit shihellian parvat ke uttar or dakshin kii ore kii khadi dhaalon ke atyant nikat usne do centre sthapit kiye, jo ek hi yamyottar par padate hai. donon ke akshanshon 42.94 second kaa antar tha. usne ek doordarshee main ek sahul lagaaya or donon sthanon se kai nakshatron kii yamyottareey shirobindu dooriyaan naapin. yadi parvat na hota to sahulsutra urdhwadhar rahata, jiske parinamswaroop donon kendron se naapi gai shirobindu duriyon kaa antar 42.94 sein0 ke baraabar aata. kintu prayog karne par yah antar 54.2 sein. aayaa. isse spasht tha ki parvat ke aakarshan ke kaaran sahulsutra donon kendron par parvat kii ore jhuk gaya. kalantar main charles haton ne is parinaam kii sahaayta se parvat tathaa prithvi ke ghantvon main 5 or 9 kii nishpatti praapt kii. anya prayogon dwaara parvat kaa madhya ghanatv 2.5 gyaat hua, at: prithvi kaa madhya ghanatv 4.5 tathaa iske anusaar G kaa maan 7.4 x 10-8 sthir hua.
 sar ji. bi. airi ne 1854 i. main england ke southshilds praant main sthit harton khan main ek anya prayog kiya tha jo vastut: bugar ke prayog kaa hi sanshodhit rup tha. ek hi lolak ko ek khan ke uu par tathaa tali main dolan karakar uske aavart kaalon kii paraspar tulana kii or is prakaar khan kii gaharaai ke baraabar bhootatv ke aakarshan kii tulana sampurna prithvi ke aakarshan se kii. ise is prakaar samajha ja saktaa he : maan lijie prithvi ke centre se khan kii tali tak bhootatv kaa ghanatv D tathaa vahaan se khan ke upar tak ke bhootatv kaa ghanatv d he. yadi khan ke upar tathaa tali main gurutvkarshan kii tivrata kaa maan kramash: ga or gb ho to
 gb = G r3 D/r2 = G r D ......... 
 tathaa g = G p r3 D/2 + G 4 r2 hd/r2 ....... 
 = G 4/3 p r3 D/2 + G 4 p h d
 \ ga/gb = r2/ 2 + 3hd/rD = 1- 2h/r + 3hd/rD 
 uparyukt samikarnon main g g, r, h tathaa d ke maan gyaat hone par D or uske dwaara G kaa maan gyaat kiya ja saktaa he yat: d kaa thik thik maan gyaat kar sakna asambhav he, at: uskaa keval anumaanit maan hi liya ja saktaa hai. airi ne apane vichaaron ke aadhaar par d kaa kuch anumaanit maan sthir kiya tha, jisase use D kaa maan 6.5 gram prati gha. main. me. tathaa G kaa maan 5.7 x 10E-8 c.g.s. ikai praapt hua tha.
 uparyukt anschitata ke kaaran yah vidhi bhi paryaapt santoshprad nahin kahi ja sakati.
 is vidhi kaa anusaran karne waalon main phon jolly, pointing aadi ke naam ullekhneey hai. isamen kisi chote pind ke neeche koi anya baari pind laakar chote pind ke bhaar main honevaali vruddhi gyaat karke gurutvasthiraank kaa maan gyaat karnaa hi lakshya tha. iskaa siddhant is prakaar he :
 maan lijie m sanhati kaa koi pind kisi atyant sugrahi tula kii ek bhujaa se kisi taar dwaara latakaaya gaya he. yadi prithvi kii sanhati M tathaa ardhavyas r ho to us pind par kaary karne vaala gurutvkarshan bal 
 w = G M m/ r2 ............
 ab is pind ke neeche yadi m sanhati kaa koi anya baari pind laakar rakhaa jaay or donon pindon ke kendron ke bich kii duuri d ho to donon ke parsparik aakarshan ke kaaran pehla pind adhik neeche kii ore jhuk jaayga arthath uskaa bhaar bad jaayga. maan lijie bhaar main yah vruddhi dw ho to
 w’ = G m m’/d2............
 w’/w = m’/M r^2/d2..............
 prithvi kii sanhati
 M m’ ...................
 is sameekaran se prithvi kii sanhati M gyaat ho jaaygi or is maan ko sameekaran main rakhane par G kaa maan gyaat kiya ja saktaa he. G kaa maan duusari vidhi se bhi gyaat kiya ja saktaa he. ham jaanate hai ki
 m g = G M m/ r2
 yaa g = G M/r2
 G = g r2/M
 yahan g kaa maan second lolak dwaara gyaat kiya ja saktaa he.
 phon jolly ne sise kaa ek vishaal gola liya jiskaa vyas lagbhag 1 meter or bhaar 400 paud tha. use 50 pound bhaaravaale anya gole ke thik neeche rakhaa jo rasinic tula kii ek bhujaa se latakaaya gaya tha. donon golon ke bich nammaatr kii hi duuri rakhi gai thi. is prakaar duusare gole ke bhaar main keval 0.5 mi. gra. kii hi vruddhi ho saki. is prayog se jolly ne G kaa maan 6.465 x 10E-4 tathaa D kaa maan 5.692 praapt kiya.
 poweting ne itane sookshm bharantar ko thik-thik naapane ke liye ek vishesh prakaar kii tula banaai jisaki tandi chaar foot lambii thi. donon paladon ko hataakar dandiyon ke siron se 20-20 ki. gra. ke do gole 120 sein. me.lambey taangon se latakaae gaye the. ek bada gola jisaki sanhati 150 ki.gra. thi, ek kshaitij ghoomanevaale tebul par rakhaagaya jisaki dhuree tula ke kendriya kshurdhar ke thik neeche padati thi. ghoomanevaale tebul ko is prakaar ghumaya ja saktaa tha ki ek baar bade gole kaa centre latakate hue ek gole ke centre ke thik neeche pade or duusari baar duusare ke centre ke neeche pade. in sthitiyon main bade or chote golon ke kendron main paraspar 30 sein. me. kii duuri rah jaati thi. samast upkaran ko ek bhugarbha prakoshth main rakh diya gaya tha or use chaaron ore is prakaar aavrutt kar diya gaya tha ki pavandhaaraon ke kaaran koi vyavdhaan na ho saken. bade or chote golon ke parsparik aakarshan ke kaaran tula kii tandi main utpann honevaala jhukaav prakoshth ke baarah se ek prakaashiya yukti dwaara napa ja saktaa tha. is vyavastha main ek vishesh prakaar kaa darpan prayukt kiya gaya jo tandi ke jhukaav ko 150 guna sanvardhit kar detaa tha. yah pehle hi alag prayogon ke dwaara gyaat kar liya gaya tha ki tandi kitne bhaar ke liye kitni jhukati he. isse yah gananaa kar lee gai ki donon golon main parsparik aakarshan ke kaaran tandi main jhukaav kitne bal dwaara utpann hua tha. is bal ke pariman ko gurutvkarshan sameekaran
 F = G m1 m2/d2
 main prayukt kar G kaa maan gyaat kar liya gaya.
 is koti ke prayaas karanevaalon main henry cavendish or sar charles varanan boys ke naam ullekhneey hai. vastut: cavendish hi vah pratham vyakti tha jisane gurutv niyatank kaa maan adhik vishwawast seemaa tak thik-thik gyaat kar sakane kii utkrisht prayogshaala vidhi kaa anusaran kiya. boys ne is vidhi ko adhik parishkrut evam saral karne main mahatvapurn yogadan diya.
 ‘a’ or ‘ba’ do chote gol pind paraspar 1 sein. me0 lambaaiwali ek patali tandi ke siron par santulit kar die gaye the dekhen chitra 1 or . yah tandi apane madhyabindu par ek lambey patale taar dwaara latakaai gai thi. in laghupindon ke nikat kramash: do bade gole a or ba laae gaye. inke aakarshan ke kaaran laghupind inaki ore aakrisht hue. inke parinamswaroop tandi bhi apni madhyamaan sthiti se q kone gum gai. yadi chote or bade pindon kii matraayen kramash: m or m hai tathaa ikai vikshep ke li, taar kii anthan kaa balyugma ho to santulan kii sthiti main, gurutvkarshan kaa balyugma taar kii anthan kaa balyugma
 T ho to santulan kii sthiti main, gurutvkarshan kaa balyugma = taar kii anthan kaa balyugma
 arthath G m m’/d2´1 = T. q
 jahaan d bade or chote golon ke kendron ke bich kii duuri he.
 \G = d2/ mm’1. T q
 yadi taar se lataki hui sampurna pranali ko dolan karakar uske dolankaal kaa gyaat kar liya jaae to
 T = 2 t ÖI/T
 jahaan I us pranali kaa nilamban taar ke chaaron or jadtaghurna he. at :
 T = 4 p2I/T2
 or is maan ko G ke sutara main rakhane par
 G = 4 p2 Id2/mm’ I
 anyaa rashiyaan gyaat rahane par G kaa maan gyaat kiya ja saktaa he.
 apane prayog main cavendish ne bada pind 169 kilogram kaa, chota pind 780 gram tathaa nilamban taar 1 meter lanbaa liya tha. adhik sateek parinaam praapt karne ke liye usne pehle baari pindon ko chote pindon ke donon ore is prakaar rakhaa jaisaa chitra 1 purna vrutt dwaara pradarshit he. iske baad bade pidon ko duusare parshvon main rakhaa, jaisaa binduon se pradarshit vritton dwaara dikhaaya gaya he. donon sthitiyon se G kaa maan gyaat kar uskaa madhyamaan le lene se adhik shuddh maan praapt hua. cavendish dwaara praapt parinaam is prakaar he :
 G = 6.75´10-8 sa. ga. sa. ikai or D = 5.45 gram prati ghan sein. me..
 cavendish kii vidhi kii durbalataaon kaa parihaar kar usase adhik sateek parinaam praapt karne ke liye beli, sheel, cornu or beli or boys, ne kai prayog kiye. boys ne yah pataa lagaaya ki quartez ke atyant patale tantu banaae ja sakate hai or dridhtaa tathaa pratyasthata sambandhi gunon main ve faaulad se bhi adhik shreshth honge. isliye cavendish ke prayog main inkaa prayog karne par cavendish ke upkaran kaa anaavashyak deergh aakaar kam kiya ja saktaa he tathaa uske kaaran honevaali trutiyon kaa bahut kuch niraakaran kiya ja saktaa he. iske atirikt trutiyon kaa bahut kuch niraakaran kiya ja saktaa he. iske atirikt boys ne vikshep naapane ke liye deep or maapni vyavastha kaa avlamban kiya. boys kii praayogic vyavastha neeche die chitra 2 dwaara samajhi ja sakati he.
 isamen ek atyant chota ytaakar darpan da tandi ke sthaan par prayukt kiya gaya tha. usase do chote chote gol ‘a’ or ‘ba’ quartj ke taagon se latakaae gaye the jinke bich uu rdhwadhar duuri lagbhag 6" thi in golon par aakarshan prabhaav daalanevaale golon a or ba kaa ardhavyas lagbhag 11 sein. me. tathaa sanhati lagbhag 8.9 ki. gra. thi. is prakaar bade or chote golon ke bich parsparik aakarshan prabhaav kaa bahut kuch parihaar kar diya gaya tha. bade golon ko pehle chote golon ke agal bagal is prakaar rakhaa gaya tha jaisaa chitra main purnavritt dwaara dikhalaayaa gaya he. isse darpan da main ek or vikshep hua. pun: bade golon ko binduon dwaara dikhalaai gai sthitiyon main laayaa gaya jisase chote golon par vipareet dishaao main aakarshan hua or darpan is baar vipareet ore veikshipt hua. gyatavya he ki samtal darpan main vikshep hone par paravartit kirnon main uskaa duuna vikshep utpann hota he. yah vikshep deep or maapni vyavastha dwaara naap liya gaya. iske liye ek maapni darpan se 7 meter dur rakhi gai thi or usee ke neeche kuch hatakar, deep rakhaa gaya tha.
 mukhya lekh - prithvi kaa gurutv
 prithvi ke nikat sthit prayek pind prithvi dwaara prithvi ke centre kii ore aakarshith hota he. is aakarshan bal ko pind kaa bhaar kehete hai. yadi koi pind prithvi se upar le jaakar choda jaay or us par kisi prakaar kaa anya bal kaary na kare to vah sidhaa prithvi kii ore girtaa he or uskaa veg ek niyat kram se badhata jaataa he. is prakaar prithvi ke aakarshan bal ke kaaran kisi pind main utpann hone vaali vegavruddhi yaa twaran ko gurutvajanit twaran kehete hai. ise angreji akshar g dwaara vyakt kiya jaataa he. upar kaha ja chukaa he ki ise kisi sthaan par gurutv kii tivrata bhi kehete hai.
