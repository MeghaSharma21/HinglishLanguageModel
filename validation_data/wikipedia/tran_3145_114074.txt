 bishnoi samaaj uttar bharat kaa ek hindu sampradaay he jisamen shaakaahaari jati ke log he jo jambheshwaraji ke bataae 29 niyam par chalate he .
 is sambandh main ek kahawat bahut prasiddh he, jo is prakaar he- unnatees dharm kii aakhdi hirde dhariyo joy, jambhoji krupa kari naam vishnoi hoy.1- pratidin praat:kaal snaan karnaa 2- 30 din janan – sutak maananaa, 3- 5 din rajaswata sree ko grih kaaryon se mukt rakhana, 4- sheel kaa paalan karnaa, 5- santosh kaa dhaaran karnaa, 6- bahari evam aantarik shuddhta evam pavitrataa ko banaaye rakhana, 7- teen samay sandhya upasna karnaa, 8- sandhya ke samay aarti karnaa evam ishwar ke gunon ke bare main chintan karnaa, 9- nishtha evam prempurvak havan karnaa, 10- pani, eendhan va doodh ko chaan-been kar prayog main lenaa, 11- vaani kaa sanyam karnaa, dayaa evam kshamaa ko dhaaran karnaa, 12- chori, ninda, jhooth tathaa vaad–vivaad kaa tyaag karnaa,13- amaavashya ke din vrath karnaa,14-vishnu kaa bhajan karnaa,15- jeevon ke prati dayaa kaa bhav rakhana,16- haraa vriksh nahin katwanaa,17- kaam, krodh, moh evam lobh kaa naash karnaa,18- rasoi apane haadh se bananaa,19- paropkaaree pashuon kii raksha karnaa,20- amal, tambaaku, bhaang, madh tathaa nil kaa tyaag karnaa,21- bail ko badhiya nahin karwaanaa
 jambhoji kii shikshaaon par anya dharmon kaa prabhaav spasht rup se drushtigochar hota he. unhone jain dharm se ahimsa evam dayaa kaa siddhanth tathaa islam dharm se murdon ko gaadna, vivaah ke samay phere lenaa aadi siddhanth grahan kiye hai. unki shikshaaon par vaishnav sampradaay tathaa nanakpanth kaa bhi bada prabhaav he.is sampradaay main guru diksha evam holi paahal aadi sanskaar saadhuon dwaara sampadit karawaaye jate hai, jinamein kuch mahant bhi bhaag lete hai. ve mahant, sthanvishesh kii gaddi ke adhikari hote hai parantu thaapan naamak varg ke log namakaran, vivaah evam antayeshti aadi sanskaron ko sampadit karavaate hai. chetavanee likhane evam samarohon ke avasaron par gane bajaane aadi kaaryon ke liye gayan alag hote hai.is sampradaay main paraspar milane par abhivadan ke liye ‘nivan pranaam’, tathaa prativachan main’ vishnu nai jambhujee nai’ kaha jaataa he.
 vishnoi auraten laal or kaali oon ke kapade pahenti hai. ve sirf lakh kaa chuda hi pahenti hai. ve na to badan gudati hai na to daanton par sona chadhaati he. vishnoi log nile rangake kapade pahananaa pasand nahin karte hai. maanate hai. sadhu kaan tak aane vaali tikhi jambhoji topi evam chapate manakon kii aabnoos kii kaali maala pahante hai. mahant praaia: dhoti, kameez or sir par bhagava safa bandhate hai.purush safed pagadi pahante hai.vishnoiyon main shav ko gaadne kii pratha prachlit thi.vishnoi sampradaay murti puja main vishwaas maheen karata he. at: jambhoji ke mandir or sathariyon main kisi prakaar kii murti nahin hoti he. kuch sthanon par is sampradaay ke sadsy jambhoji kii vastuon kii puja karte hai. jaise ki pipasar main jambhoji kii khadaau jodi, mukaam main topi, pichhovedon jangalu main bhiksha paatr tathaa chola evam lohawat main pair ke nishaanon kii puja kii jaati he. vahaan pratidin havan – bhajan hota he or vishnu stuti evam upasna, sandhyadi karm tathaa jambha jaagran bhi sampann hota he.is sampradaay ke log jaat – paat main vishwaas nahin rakhte. at: hindu -musalmaan donon hi dharmo ke log inako sweekaar karte hai. shri jambh saar lakshya se is baat kii pushti hoti he ki sabhi jatiyon ke log is sampradaay main dikshith hue. udhaahranswarup, brahman, kshatriya, vaisya, shudra, taili, dhobi, khaati, nai, damru, bhaat, chhipa, adhikansh jat, evam sai aadi jati ke logon ne mantrit jal lekar is sampradaay main diksha grahan kii.rajasthan main jodhpur tathaa bikaner rajya main badi sankhya main is sampradaay ke mandir or saathriyaan bani hui hai. mukaam naamak sthaan par is sampradaay kaa mukhya mandir bana hua he. yahan prativarsh phalgun kii amaavashya ko ek bahut bada mela lagata he jisamen hajaaron log bhaag lete hai. is sampradaay ke anya tirthasthanon main jambholav, pipasar, sambhrathal, jangalu, lohavar, lalasr aadi tirth vishesh rup se ullekhneey hai. inamen jambholav vishnoiyon kaa tirthraj tathaa sambhrathal mathura or dwarika ke sadrush maane jate hai. iske atirikt risingh nagar, padampur, chak, peelibanga, sangariyaa, tandoorwaali, sriganganagar, ridmalsar, lakhasar, kolayat, lamba, tilwasani, alaay evam pushkar aadi sthanon par bhi is sampradaay ke chote -chote mandir bane hue hai. is sampradaay kaa rajasthan se baahar bhi prachaar hua. punjab, haryana, madhya pradesh evam uttar pradesh aadi rajyon main bane hue mandir is baat kii pushti karte hai.jambhoji kii shikshaaon kaa vishnoiyon par bahut adhik prabhaav padaa. isiilie is sampradaay ke log na to maance khate hai or na hi sharaab pite hai. iske atirikt ve apni gram kii seemaa main hiran yaa anya kisi pashu kaa shikaar bhi nahin karne dete hai.is sampradaay ke sadsy pashu hatya kisi bhi keemat par nahin hone dete hai. bikaner rajya ke ek paravaane se pataa chalata he ki talwa ke mahant ne deene naamak vyakti se pashu hatya kii ashanka ke kaaran uskaa medhaa chin liya tha.vyakti ko niyam viruddh kaary karne se rokane ke liye prayek vishnoi gaanv main ek panchayat hoti thi. niyam viruddh kaary karne vaale vyakti ko yah panchayat dharm se padchyut karne kii ghoshnaa kar detii thi. udhaahranswarup sanwat 2001 main babu naamak vyakti ne rudkali gaanv main murge ko maar diya tha, is par vahaan panchayat ne use panth se baahar kar diya tha.gramin panchayaton ke alaava bade paimaane par bhi vishnoiyon kii ek panchayat hoti thi, jo jambholav evam mukaam par yojit hone vaale sabase bade meley ke avasar par baithti thi. isamen is sampradaay ke bane hue niyamon ke paalan karne par jor diya jaataa tha. vibhinn melon ke avasar par liye gayi nirnyon se pataa chalata he ki is panchayat kii nirnit baaten or vyavastha kaa paalan karnaa sabhi ke liye anivaary tha or jo vyakti iskaa ulanghan karata tha, use vishnoi samaaj se bahishkrut kar diya jaataa tha.vishnoi gaanv main koi bhi vyakti khejade yaa shami vriksh kii hari daali nahin kaat saktaa tha. is sampradaay ke jin sree – purushon ne khejade or hare vrikshon ko kaata tha, unhone swechha se atmotsarg kiya tha. is baat kii pushti jambhoji sambandhi sahitya se hoti he.rajasthan ke shaskaon ne bhi is sampradaay ko manyata dete hue hameshaa uske dharmik vishwaason kaa dhyaan rakhaa he. yahi kaaran he ki jodhpur va bikaner rajya kii ore se samay – samay par anek aadesh gaanv ke pattayaton ko die gaye hai, jinamein unhen vishnoi gaanvon main khejade na kaatane or shikaar na karne kaa nirdesh diya gaya he.bikaner ne sanwat 1907 main kasaayiyon ko bakre lekar kisi bhi vishnoi gaanv main se hokar na guzarane kaa aadesh diya. bikaner rajya ke shaskaon ne samay – samay par vishnoi mandiron ko bhumidaan die gaye hai. aise pramaan praapt hue hai ki sujansingh ne mukaam mandir ko 3000 bigha evam jangalu mandir ko 1000 bigha jameen di thi.bikaner ne sanwat 1877 va 1887 main ek aadesh jari kiya tha, jiske anusaar thapanon se bina gunaah ke kuch bhi na lene kaa nirdesh diya tha. is prakaar jodhpur rajya ke shaasha ne bhi vishnoiyon ko jameen evam lagaan ke sambandh main anek riyaayaten pradaan kii thim. udaipur ke maharana bhimsingh ji or javansingh ji ne bhi jodhpur ke vishnoiyon kii purv parampara anusaar hi maan – maryaada rakhane or kar lagane ke paravaane diye !
 =rajasthan kaa rajya pashu chinkaara ek taraf to apni khubsuurati ke kaaran abhijatya logon kii ruchi or taskaron ke nishane par he to duusari taraf ise sarkaar kii berukhi kaa bhi saamana karnaa pad rahaa he. haal main barmer or bikaner jilon main iske shikaar ke maamle saamne aae hai. in nirih pashuon kii samasya yah he ki filmi sitaron se lekar sarhad par desh kii raksha karne vaale sainikon tak kii krurta kaa saamana karnaa pad rahaa he. in vanyajeevon ke liye niraashaa bhare is maahaul main maru pradesh kii bishnoi jati ne lagaataar aashaa kii kiran jarur jala rakhi he. ye log saikadon saalon se in vanyajeevon kii raksha ke liye apni jaan tak dene se nahin chook rahe. baharhaal, chinkaara ke shikaar kii haal kii krur ghatana november maheene ke antim dinon main barmer jile kii shiv tehsil main saamne ai.
 seemaa par chal rahe sena ke yuddhayas ke dauraan nimla sajitda sainya kshetra main sena kii 88 armd workshop mess se rajasthan van vibhaag kii team ne 25 navambar ko chinkaara ke teen kate sir or kuch pairon sahit 15 kilo maance baraamad kiye. van vibhaag ne paanch sanyakarmiyon ke khilaaf vanyajeev sangrakshan adhinium ke tahat mukadmaa darj kiya. sena ne bhi is maamle main court of inkvyri kaa aadesh jari kar diya he. iske saath hi bikaner ilaake main sena kii mahajan firing range main bhi chinkaara ke shikaar kaa kathith maamla saamne aayaa, haalanki sena ne yahaan par aise kisi bhi vanyajeev ke shikaar kaa khandan kiya he. unhone kaha he ki yahaan se baraamad maance murge kaa tha. philhal maamle kii jaanch chal rahi he.
 sangrakshit kshetra main nishcint bhidate kaale hiransanrakshit kshetra main nishcint bhidate kaale hiranrajasthan main aisa pehali baar nahin hua he ki jab chinkaara kaa shikaar surkhiyon main aayaa he. varsh 1998 main bhi abhinayta salmaan khan jodhpur main apni ek film kii shooting ke dauraan chinkaara kaa shikaar kiya tha. maamle main unhen nichali adaalat se paanch saal kii sajaa bhi ho chuki he. salmaan par aarope tha ki sitambar 1998 main "ham saath-saath hai" kii shooting ke dauraan unhone kaale hiran or chinkaara ke shikaar kiye the. nichali adaalat salmaan ko 26 sitambar kii raat kakani gaanv main kaale hiran or 28 sitambar kii raat bhavad gaanv ghoda farm main do chinkaara ke shikaar maamle main doshi maanati he. is maamle main saf ali khan, sonaali bendre or tabboo par bhi aarope tay ho chuke hai.
 darasal, chinkaara rajasthan kaa rajya pashu hi nahin he balki vanyajeev sangrakshan adhinium ke antargat baagh kii tarah hi shedul 1 kaa vanyajeev he or iskaa shikaar karne par saat varsh tak kii jail kaa praavdhaan he. phir bhi inaki sankhya main tej giravat dekhi ja rahi he. varsh 2009 main pradesh main 37,758 chinkaara the jo varsh 2010 main ghatakar 34,970 hi rah gaye. pashchimi rajasthan main bhi inaki taadaad ghat rahi he. thar ke marusthal main varsh 2009 main 3,076 chinkaara the jo agle saal ghatakar 2,743 rah gaye. saaf jaahir he ki bade paimaane par chinkaara kaa shikaar kiya ja rahaa he. rajasthan vanyajeev or paryaavaran cameti ke sadsy raajapaal singh kehete hai ki thar ke marusthal main rahane vaale sthaneey nivasee chinkaara ke shikaar kii shikaayat lagaataar karte aa rahe hai lekin prashasan masale ko gambhirtha se nahin le rahi he. chintaa kii baat yah he ki is avaidh kaary main sena kaa naam bhi saamne aayaa he.
 bishnoi samudaay ke ek vyakti ke paas nirbhay vicharan karte chinkarabishnoi samudaay ke ek vyakti ke paas nirbhay vicharan karte chinkaradusri taraf sthaneey log, khaskar pashchimi rajasthan ke bishnoi log chinkaara ke saath parivaar ke sadsy kii tarah vyavhaar karte hai or unase beintahaa pyaar karte hai. bishnoiyon ke gaanvon main hiran or chinkaara parivaar ke bacchon kii bhaanti paale jate hai. yun bhi bishnoiyon kaa vanyajeevon or paryaavaran ke prati samarpan anupam he. chinkaara shikaar maamle main bhi salmaan khan ko salaakhon ke peeche pahunchane main bishnoi samaaj kii bhoomika ahm rahi he. paryaavaran sangrakshan ke liye mar mitane kii is jais panth ne aisi misaal kaayam kii he jo itihaas ke pannon par sunahare aksharon main darj he. san 1730 main jodhpur ke paas khejadli gaanv main raja kii sena se khejadi ke pedo kii raksha karte bishnoi samaaj ke 363 stri-purushon ko pedo ke saath hi kaat daalaa tha. is ghatana main ek mahila amrutha devi ke netritv main 83 gaanvon ke 363 bishnoi log pedo ko kaatane se bachaane ke liye usase lipat gaye the. inamen bachche, buudhe, jawan, mahilaayein sabhi shaamil the. bishnoiyon ke liye paryaavaran or vanyajeevon kii raksha karnaa unka jivan siddhant he.
 yah bishnoiyon ke guru jambheshwar dwaara tay 29 jivan-siddhanton main se ek he. yah samaaj rajasthan main mukhya rup se pashchimi ilaake marwar main nivas karata he. marwar kaa zyaadaatar bhaag registani hone ke kaaran vaise hi yahaan wanon or vanyajeevon kii kami he us par pichley kuch saalon ke dauraan sarkari jameenon visheshkar gochar bhoomi par atikaraman ne vanyajeevon kii raksha ke prati chintaa or badhaai he. sarkaar ne chinkaara ko rajya pashu to ghoshit kar diya he lekin uski suraksha ke prati vah koi khaas prayaas karti najar nahin aa rahi he. yahaan tak ki gramin jab apni ankhon ke saamne iskaa shikaar hota dekhte hai or shikaayat karte hai tab bhi sarkari amala uske prati gambhirtha nahin dikhaata he.
 paryaavaran prem kii door se bandhi bishnoi samudaay kii mahilaayein vriksh puujati huimparyaavaran prem kii door se bandhi bishnoi samudaay kii mahilaayein vriksh puujati huimbaharhaal, thar main rahane vaale gramin visheshkar bishnoi samaaj
 thar main rahane vaale gramin visheshkar bishnoi panth aaj bhi pedo or vanyajeevon kii raksha ke prati gramin sankalp nahin bhuulaa he. ye log aaj bhi inaki raksha ke liye apni jaan dene tak se nahin chookte. haalanki ye baat kehane kii he parantu ab aisa kuch nahin rahaa he. kareeb ek dashak pehle ek bishnoi panthi yuvak nihalchand vanyajeevon kii raksha kii koshish main shikariyon se ladate hue apni jaan par khel gaya. baad main is ghatana par ‘willing tu secrifis’ film bhi banaai gai. film ko slowe ganraajya main hue film mahotsav main puraskrit bhi kiya gaya.
 rajasthan main ek kahawat prachlit he- ‘sar saathe runkh rahe to bhi sasto jaan’, yani sir katwa kar bhi vrikshon kii raksha ho sake, to ise phaayde kaa sauda hi samajhie. jodhpur ke khejadli gaanv main sanwat 1787 kii bhadva sudi dashami, din mangalvaar ko khejadi ke pedo kii raksha ke liye vishnoi jati ke saikadon logon kii qurbaani kii gaatha iskaa jwalanth udhaaharan he. is ‘chipko andolan’ main striyaan haraval main thim. kalantar main uttaranchal main sunderlaal bahuguna dwaara utprerit van raksha ke ‘chipko abhiyaan’ ko saadhaaran gruhaniyon ne hi paravaan chadhaaya tha. aaj jis tarah suniyojit tareeke se jangalon ko ujaadne kaa abhiyaan khud sarkaron tak kii ore se chalaaya ja rahaa he, waisi sthiti main wanon ko bachaane ke liye ‘chipko abhiyaan’ jaisi saamaajik patibaddhta kii jarurat he.
 khejadli ke balidaan kii gaatha romaanchak or preranaaspad he. jodhpur kile ke nirmaan main kaam aane vaali lakadiyon kii aapurti ke liye vahaan khejadi ke vrikshon kii kataai kaa nirnay liya gaya. is par khejadli gaanv ke logon ne apni jaan kii keemat par bhi van kii raksha karne kaa nishchay kiya. churaasi gaanvon ko is faisle kii soochna de di gai. saikadon kii taadaad main log khejadli gaanv main ikatthe ho gaye or pedo ko kaatane se rokane ke liye unase chipak gaye. lekin shashan ne isaki parvaah nahin kii or jab barbartapurvak pedo ko kaata jane laga un par chipke hue logon ke sharir ke tukade-tukade hokar girane lage. ek vyakti ke katane par turant doosraa vyakti usee ped se chipak jaataa. is balidaan main amritadevi or unki do putriyaan haraval main raheen. purushon main sarvapratham andoji ne balidaan diya tha or baad main virato banial, chavoji, oodoji, kanhoji, kisnoji, dayaram aadi purushon or dami, chami aadi striyon ne apane praan die. kul mila kar teen sau tirasth stri-purushon ne apni jaan de di. jab is ghatana kii soochna jodhpur ke maharaja ko mili tab jaakar unhone pedo kii kataai rukvaai or bhavishya main vahaan ped na kaatane ke aadesh die. khejadli ke in veeron kii smriti main yahaan har varsh bhadva sudi dashami ko mela lagata he, jisamen hajaaron kii sankhya main log ikatthe hote hai.
 is ghatana kaa varnan karte hue kavi gokuji ne khejadli kii saakhi main likhaa he- ‘udo saar samaahi aayo, sir saunpa runkha sattai/ sir saunpa ar nahin kampa, maran suun mat ko daro.’ van kii raksharth swechha se praan dene kii aisi anek ghatnaayen hai, jinhen ‘khejadli ke khadaane’ se janaa jaataa he. khejadli ke apratim balidaan se purv bhi, rajasthan kii marubhumi ke anek stri-purushon ne wanon kii raksha ke liye swechha se apane praanon kii aahuti di thi. itihaas ke pannon main dafan ho chuke ye stri-purush jambhoji ke anuyaayi the. jambhoji ne samvath 1542 kii karthik vadi ashtami ko vishnoi dharm kaa pravartan kiya or apane anuyaayiyon ko ‘sabad vaani’ main upadesh diya ki wanon kii raksha karen. jambhoji ke bhakt kavi oodoji nain ne vishnoi dharm ke anuyaayiyon ke liye untiis niyamon main vrikshon kii raksha par jor dete hue likhaa- ‘karai runkh pratipaal khejadaa rakhat rakhaavai.’ kavi vilhoji ne ‘batis aakhdi’ main ‘raakh dayaa ghat maahi, vriksh ghaavai nahin’ kah kar vrikshon kii kataai ko nishiddh bataaya. jambhoji ke anuyaayiyon ne apane gaanvon ke chaaron ore oran main ped lagaae or unki raksha kii. vishnoi samaaj main van or vanya jeevon kii raksha ke liye vah utsarg yaa balidaan kaa jajba aaj bhi jinda he.
 khejadli main pedo kii raksha ke liye atmotsarg kaa aisa samuhik svaichhik anushthan vishwa bhar main anoothaa or adwitiya he. is balidaan kii gauravamayi viraasat se prerit hokar har rajasthani ko van sangrakshan or sanvardhan ke liye sankalpabaddh hona chahie. anusuchit janajatiyon kaa bhi janmajaat judaav jal, jangal, jameen se rahaa he. isliye samaaj ko hi van sampada kaa ‘rakhwala’ banaaya jaae. bharat kii do lakh taees hajaar panchayaton ko van rakshan samskruti kaa samvahak banaaya jaae. har panchayat mukhyalay main ‘smriti van’ kii sthapana ho. har shikshan santhaan, sarkari daftar ke praangan main vriksharopan kaarykram chalaaya jaae. har shahar haraa shahar bane. jahaan bhi vrikshon kii kataai karke audyogic ikaayiyon, khanij utkhanan or sadak vistaar kii ikaayiyon kii sthapana kii jaati he, vahaan pehle se chaar guna vrikshon ko lagane ke baad hi utpaadan shuru karne kii ijaajat di jaae. keval kagaji sarkari prayaason se marusthal haraa-bharaa nahin ho saktaa.
 svaichhik saamaajik sansthaaon ke sahyog, aam jan main uttaradayitv kii bhaavana kaa vikaas or sarkari yojanaon ke yathasambhav sahi kriyanvayan se hi is uddeshy kii purti kii ja sakati he. vriksharopan, sangrakshan, sanvardhan jan-jan kaa abhiyaan bane, tabhi van vistaar kii haritima rajasthan kii marubhumi main pasar sakati he. saghan van hi meghon ko aamantrit kar barsaat ke liye prerit karata he. van nahin to varsha nahin, varsha nahin to sujalaan-sufalaan dharti nahin.
 vishnoi samaaj kaa jaalghar
