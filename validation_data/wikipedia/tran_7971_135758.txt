 nandi naadee jyotish mul rup se dakshin bharat main adhik lokapriy or prachlit he. jyotish kii yah ek anuthi style he jisamen taal patr par likhe bhavishya ke dwaara jyotishshastri fal kathan karte hai. hindu manyataon ke anusaar bhagwaan shankar ke gana nandi dwaara jis jyotish vidha ko janm diya gaya use nandi naadee jyotish ke naam se janaa jaataa he. 
 naadee jyotish vidhi se jab koi apana bhavishya jaanane ke liye ke liye jyotishshastri ke paas jate hai. tab sabase pehle purush se unke daayen haath ke anguuthe kaa nishaan or mahilaon se baayen haath ke anguuthe kaa nishaan lete hai. iske baad kuch taadptr prashankarta ke saamne rakhaa jaataa he or prashankarta se naam kaa pehla or antim shabd poocha jaataa he. prashankarta ke naam se jis jis taadptr kaa milaap hota he usase kuch anya prashn or mata pita athwa patni ke naam kaa milaap kiya jaataa he. jis bhi taadptr se prashankarta ke jivan kaa milaap hota he use jyotishshastri padhakar prashankarta bhavishya kathan karte hai.
 naadee jyotish kii pramukh visheshta yah he ki agar prashankarta ko apni janmatithi, janm nakshatra, waar, lagn kaa pataa hota he to vah aasaani se tadpatri talash kar pate hai. yah vidhi unke liye bhi uttam he jinhen apni janmatithi evam janmasamay kii jaankaree nahin hoti he. agar prashankarta ko bhi apni janm tithi evam janm samay kii jaankaree he to bhi is vidhi se vah apana bhavishyafal jaan sakate hai. is vidhi se prashankarta yah bhi jaan saktaa hai ki uski janmatithi evam samay kya he. anya jyotish vidhi se alag isaki ek or mukhya visheshta yah he ki anya jyotish vidhi main baarah bhav hote hai jinase faladesh kiya jaataa he jabaki nandi naadee jyotish vidhi main solah bhav hote hai. nandi naadee jyotish main din or nishchit samay main hone valighatnaon kaa zikr bhi kiya gaya he. nishchit samay main hone vaali ghatnaon ko aadhaar maanakar isse panchag kii satyata kii bhi jaanch kii ja sakati he. agar anya jyotish vidhi se praapt faladesh kaa nandi naadee jyotish vidhi se milan karen to bhavishya main aapke saath hone vaali ghatnaon ke vishay main nishchit jaankaree praapt kii ja sakati hai. naadee jyotish main vishwaas ko sabase adhik mahatv diya gaya he. agar prashankarta ko naadee jyotish par purna vishwaas he tabhi usko is vidhi se bhavishya fal jaananaa chahie. agar grahon kii pidaa nidaan bhi prashankarta ko is vidhi se pataa hai to use prashankarta ko satya maanakar jo upaay bataae gayi hai uskaa paalan karnaa hota he. manyataon ke anusaar agar bataaye gayi upaay par avishvaas kar uskaa paalan nahin karte hai to grahon kii pidaa bad sakati he.
 pratham bhav yani lagn bhav se sharir, swasthya or 12 bhaavon kaa sankshipt varnan hota he. dwitiya bhav se dhan kii sthiti, paariwarik sthiti va shiksha evam netra sambandhi vishyon kaa varnan kiya jaataa he. tritiy bhav se parakram or bhai bahan ke vishay main jaankaree milti he. chaturth bhav se sukh, zamin jaaydaad, makaan evam vaahan sahit matra sukh kaa bhi faladesh kiya jaataa he. pancham bhav santan kaa ghar hota he jo santan sambandhi jaankaree detaa he. shashtum bhav se rog evam shatruon ke vishay main janaa jaataa he.
