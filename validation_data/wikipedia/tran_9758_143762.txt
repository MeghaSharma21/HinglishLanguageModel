 nicholas pratham : san 1825 se 1855 tak rus kaa zaar tha.
 vah samraat paal kii aathvin santan tathaa alexandar pratham kaa chota bhai tha. mata kaa naam mariy fiodorovana  tha. jarskoye celo  main 6 july 1799 ko iskaa janm janm hua. paanch saal kaa tha jab iske pita kaa dehanth ho gaya. do bade bhai hone se iske raja hone kii sambhavana nahin thi, at: isko keval sainik shiksha di gai. raja hone ke yogya shiksha isko nahin mili. 1814 main apane bade bhai alexander pratham ke saath paris gaya. 1816 main european rus kii teen maas yatra kii. oktober 1816 se may 1817 tak englad main rahaa. 1817 main prasha ke fredrick wiliam tritiy kii putree sharlot rajkumaari luis  se vivaah. is vivaah se rus or germany kaa sambandh badha.
 constentine pawalovish ke rajsinghaasana tyaag ke baad 24 di. 1825 ko rajyakarya sanbhaala. iske do din baad saint pirtsvarg main vidroh hua. kintu yah dabaa diya gaya. masco main 3 sitambar 1826 ko vidhiwat rajbhishek hua. isaki niti drudh evam nirankush rajtantr kii thi. aantarik shanti kii raksha kaa bhaar isane sena kii saupa. ardhadaastaa ko dur karne kaa kanoon banaaya. rus ko loktantr kii hawa tak sparsh na kare, iskaa kadai se prabandh kiya. guptchar police kaa aatank bitha diya. shashan bhrasht tathaa asangathit tha or karmchaaree akushal the. vishvavidhyalayon, kalejon or chaatro par isane kadi najar rakhi. nae vichaar failane na paaven, is or satarkta se dhyaan diya.
 iskaa sharir sudrudh or prabhaavshaalee tha. isaki kaary karne shakti apaar thi. aath, nau ghante prati din rajkaaj dekhtaa tha. sab jagah se ai reporton ko swat: padhata, kya karnaa chahie iskaa swat: nirnay karata or din bhar kaa kaam harek vibhaag ko bataata. roosi shashan ko mantralayon main isane kii vibhakt kiya. iske saamne sadaa yahi samasya rahi, satta or adhikaar kisko de? iskaa kisi par vishwaas nahin tha. at: kisi ko bhi yogya nahin maanata tha. isi se shashan ko atyadhik kendriya kiya. aitihaasikon ne isko bataaya tha ki rus ke liye sarvottam shashanvyavastha nirankush ekadhikari rajtantr he. isane french rajyakranti se utpann vichaar dhara kaa rus main pravesh nahin hone diya.
 isaki pararashtra niti yah thi ki kaala sagar ko rus kii jhil banaaya jaae, 'europe ke rogi' turki kaa ant kiya jaae or europe kii raajnneeti main rus kii pradhanta maani jaae. turkon ke saath isane do yuddh kiye. pehle kaa ant adrianopal kii sandhi se hua or greece kii swadhinata kii neenv padi. duusari ladaai kreemia yuddh ke naam se prasiddh he. turki kaa saath englad or france ne diya. ladaai abhi chal rahi thi, jab iskaa 1855 main dehanth ho gaya. rus kaa manorath purna na hua, par romania or srbija kii swadhinata kaa udai hua. teen samraaton ke sangh kaa ek sadsy hone se isane austria kii ore se hungary main vidroh kaa daman kiya. 1830 main warsaw main polon ne vidroh kiya tha. parantu iskaa isane kuchal diya or 43 hajaar pole pariwaron ko kakeshia main basaaya, jisase pole purnat: roosi ho jaaen or polish swadhinata kii bhaavana kaa ant ho jaae.
