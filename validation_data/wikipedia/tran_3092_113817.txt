 wo koun thi 1964 main hindi main bani ek saspans film he jiskaa nirdesan raaj khosla ne kiya he or yah film sadhana or raaj khosla kii saspans tigadi kii pehali film thi. iske alaava in donon nen is shrinkhalaa main meraa saaya or anitha filmein banaai hai. is film ke mukhya kalakaar sadhana or manoj kumaar hai.
 film kii shuruyaat ek tufaani raat se hoti he jahaan bhayankar barish pad rahi he. da anand apni car main ja rahe hai. saamne ek ladki aa jaati he. da anand apni car roak kar usko apni car se uske gantavy tak chhod dene kaa prastaav rakhte hai jise vah is shart par maan leti he ki da anand usase koi bhi sawaal nahin karenge. jaise hi vah ladki car main baithti he apane aap hi car ke vypers band ho jate hai. da anand kehete hai ki unhen ab car ke vypers band ho jane ke kaaran aage kaa rasta nahin dikh rahaa he par vah ladki kahati he ki use aage kaa rasta saafe dikhaai de rahaa he or vah da anand ko gaddhon ityadi se bachaati huyi aage lekar chalati he. raste main jab da anand us ladki se uskaa naam poochhate hai to vah apana naam sandhya bataati he or jab da anand uski anguli se nikalate koon ke bare main poochhate hai to vah jawaab detii he ki painting ke liye pancil chhilte samay blade se uski anguli cat gai he. jab da anand us ladki se us chot main pattee baandhne kii baat kehete hai to vah ladki kahati he ki use koon acha lagata he.achaanak ek viraan jagah par vah ladki da anand ko rukne ko kahati he or vah jagah qabristaan hoti he. da anand us ladki se poochta he ki yahan kahan janaa he or vah ladki us dhundh main qabristaan ke andar chali jaati he or qabristaan kaa daravaaza apane aap khulata or band ho jaataa he or parshv main geet bajataa he "nayana barase rim jhim rim jhim". yahan se film kii casting shuru hoti he.da anand jis aspataal main kaam karte hai vahaan ek vakil da singh  se aakar kahata he ki yadi da anand kaa maansik santulan thik he to unke kisi rishtedaar ne unke liye lakhon kii jaaydaad chodi he anyathaa yah jaaydaad kisi duusare rishtedaar ko mil jaayegi kyonki da anand ke khandaan main maansik asantulan kaa itihaas he. da singh hanskar us vakil ko vah certificket de dete hai. da singh kii ladki da lata bhi usee aspataal main kaam karti he or man hi man da anand ko chaahati bhi he. da anand ko milane ke liye aspataal main unka dur kaa bhai ramesh bhi aata he. ek tufaani raat ko da anand ke ghar ek vyakti kaa phone aata he ki koi bahut biimaar he or unako turant aana hoga. da anand us vyakti ke saath ek viraan haveli main jate hai. vahaan jab ve us vyakti ke saath haveli ke andar jate hai to vilaap kii awaz aa rahi hoti he. jab da anand us kamare main pahonchte hai to dekhte hai ki vahi sandhya mari padi he or uski maan vilaap kar rahi he. da anand kii ek premika he jiskaa naam he seemaa . uskaa koon ho jaataa he. da anand is baat se udaasi main chale jate hai. unka vivaah unki maan ke kehane par jis ladki se hota he vah unki maan kii bahan kii padosi ek anaath he jise da anand kii maan ne bhi pehle nahin dekha he or uskaa naam bhi ittfaaq se sandhya hota he or uski surat hoobahoo usee sandhya se milti he jo film kii shuruyaat main unase mili thi. use dekhakar ab da anand kaa maansik santulan bigadane lagata he or unako da singh ke kehane par da lata or unki maan ke saath shimla bhej diya jaataa he jahaan phir vahi ladki unako dikhti he or vah uske bahekaave main khudakshi karne ja hi rahe hote hai ki tabhi da lata unako bachaa leti hai. waapas aakar da anand aspataal main bhartee ho jate hai lekin ek din sandhya unako bahalaakar usee haveli ke chajje tak le kar jaati he lekin vahaan tabhi duusari sandhya aa jaati he or da anand ko aagaah kar detii he. donon sandhyaaon ko ek saath dekhakar da anand is farebi sandhya kii ore badhate hai lekin tabhi farebi sandhya ke paanv chajje se andar dhoop aane vaale kaanch par padate hai or vah girakar mar jaati he. phir ramesh da anand ke saamne aata he or bataata he ki vah jaaydaad use mil jaati yadi da anand pagal ho jate yaa mar jate. ramesh da anand ko bataata he ki usee ne seemaa kaa koon karavaaya tha kyonki vah chahta tha ki da anand kaa vivaah sandhya se sampann ho taaki uski tarqeeb kaamayaab ho jaae. donon main hathapayee hoti he or ant main police pahunch jaati he. police ke afasar da anand ko bataate hai ki sandhya kii ek judwa bahan bhi thi jiskaa pataa sandhya ko bhi nahin tha kyonki sandhya ke bachapan main hi uske maan-baap alag ho gayi the. sandhya apane pita ke saath or uski judwa uski maan ke saath rahane lage. judwa galat aadaton main pad gai or ramesh ke changul main aakar galat kaam karne lag gai thi. ant main da anand or sandhya kaa milan ho jaataa he. 
