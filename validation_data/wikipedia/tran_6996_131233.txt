 udhyamita naye sanghathan armbh karne kii bhaavana ko kehete hai. kisi vartmaan yaa bhavi avasar kaa purvadarshan karke mukhyatah koi vyavsaayik sanghathan prarambh karnaa udhyamita kaa mukhya pahalu he. udhyamita main ek taraf bharpoor laabh kamaane kii sambhaavna hoti he to duusari taraf anischitata or anya khatre kii bhi prabal sambhaavna hoti he.
 jivit rahane ke liye paisa kamanaa aavashyak hota he. adhyaaapak skool main padhaata he, shramik kaarkaane main kaam karata he, doctor aspataal main kaary karata he, clerk bank main naukari karata he, manager kisi vyavsaayik upkram main kaary karata he - ye sabhi jeevika kamaane ke liye kaary karte hai. ye un logon ke udhaaharan hai, jo karmchaaree hai tathaa vetan athwa mazdooree se aay praapt karte hai. yah mazdooree dwaara rojgaar kahalata he. duusari ore ek dukandaar, ek kaarkaane kaa maalik, ek vyapaaree, ek doctor, jiskaa apana dawaakhaana ho ityadi apane vyavsaay se jeevika uparjit karte hai. ye udhaaharan hai swarozgaar karne waalon ke. phir bhi, kuch aise bhi swarojgari log hai, jo na keval apane liye kaary kaa srijan karte hai balki anya bahut se vyaktiyon ke liye kaary kii vyavastha karte hai. aise vyaktiyon ke udhaaharan hai : tata, birla aadi jo pravartak tathaa kaary kii vyavastha karne vaale tathaa utpaadak donon hai. in vyaktiyon ko udhyami kaha ja saktaa he.
 udhyam karnaa ek udhyami kaa kaam he jisaki paribhaasha is prakaar he 
 udhyami moulik chintak hota he. vah ek nav pravartak he jo puunji lagaataa he or jokhim 
 uthaane ke liye aage aata he. is prakriya main vah rojgaar kaa srijan karata he. samasyaon ko sulajhaata he gunvattta main vruddhi karata he tathaa shreshthata kii ore drushti rakhata he.
 apitu ham kah sakate hai udhyami vah he jisamen nirantar vishwaas tathaa shreshthata ke vishay main sochane kii shakti evam gun hote hai tathaa vah unako vyavhaar main laata he. kisi vichaar, uddeshy, utpaada athwa seva kaa avishkaar karne or use saamaajik laabh ke liye prayog main laane se hi yah hota he. ek udhyami banane ke liye aapke paas kuch gun hone chahie. lekin, udhyam shabd kaa arth karier banane vaala uddeshy purna kaary bhi he, jisko siikhaa ja saktaa he. udhyamshiltaa naye vichaaron ko pahchaanane, viksit karne evam unhen vaastavik swaroop pradaan karne kii kriya he. dhyaan rahe desh ke aarthik vikaas ke arth main udhyamshiltaa keval bade vyavsaayon tak hi simit nahin hai. isamen laghu udhyamon ko sammalit karnaa bhi samaan rup se mahatvapurn he. vastav main bahut se viksit tathaa vikasshil deshon kaa aarthik vikaas tathaa samruddhi evam sampannataa laghu udhyamon ke aavirbhaav kaa parinaam he.
 udhyamshiltaa or udhyam kii bhoomika kaa aarthik va saamaajik vikaas main aksar galat anumaan lagaaya jaataa he. saalon se yah spasht ho chukaa he ki udhyamshiltaa lagaataar aarthik vikaas main sahaayta pradaan karti he. ek soch ko aarthik rup main badalanaa udhyamshiltaa ke antargat sabase mahatvapurn vichaarsheel bindu hai. itihaas sakshi he ki aarthik unnati un logon ke dwaara sambhav va viksit ho pai he jo udhyami hai va nai paddati ko apnaane vaale hai, jo suavasar kaa laabh uthaane vaala tathaa jokhim uthaane ke liye taiyaar he. jo jokhim uthaane vaale hote hai tathaa aise suavasar kaa peechha karte hai jo ki dusron ke dwaara mushkil yaa bhay ke kaaran na pahachaanaa gaya ho. udhyamshiltaa kii chaahe jo bhi paribhaasha ho yah kapaphi had tak badlaav, srujanaatmak, nipunata, parivartan or lochasheel tathyon se judi hai jo ki sansar main badhati hui ek nai arthvyavastha ke liye pratiyogita ke mukhya strot hai.
 yadhyapi udhyamshiltaa kaa purvanumaan lagane kaa arth he vyavsaay kii pratiyogita ko badhaava dena. udhyamshiltaa kaa mahatv nimna binduon se samajha ja saktaa he :
 udhyam ko safaltaapurvak chalaane ke liye bahut se gunon kii aavashyaktaa pad sakati he. phir bhi nimnlikhit gun mahatvapurn maane jate hai :
 udhyami ke kuch pramukh kaary nimnlikhit hai :
 ek laghu vyavsaay kii ikai koi bhi vyakti sthapit kar saktaa he. vah purana udhyami ho saktaa he athwa naveen, use vyavsaay chalaane kaa anubhav ho saktaa he or nahin bhi, vah shikshit bhi ho saktaa he athwa ashikshit bhi, uski prishthbhumi gramin ho sakati athwa shahari.
 udhyami ko vishleshan kar yah gyaat karnaa hoga ki vyavsaay main kitne paise kii aavashyaktaa hogi or kitne samay ke liye hogi. mashin, bhawan, kaccha maal aadi kharidne tathaa shramikon kii mazdooree aadi chukaane ke liye use dhan kii aavashyaktaa padati he. mashinari, bhawan, upkaran aadi kray karne ke liye kharch kiya dhan sthaayee puunji kehalaati he. duusari ore, kaccha maal kray karne tathaa mazdooree tathaa vetan, kiraaya, telipaphone or bijli ke bill kaa bhugtan karne ke liye kharch kiya dhan, kaaryshil poonji kehalaati he. ek udhyami ko donon hi prakaar kii puunji jutani hoti he. yah dhan apane ghar se puraa kiya ja saktaa he athwa bank tathaa anya vittiya sansthaaon se rin lekar. mitron tathaa sambandhiyon se bhi dhan udhar liya ja saktaa he.
 vyavsaay karne kii prakriya tab se prarambh ho jaati he jab udhyami sochna shuru kar detaa he ki vah kis cheez kaa vyavsaay karen. vah bazaar kii maang ko dekhte hue vyavsaayik avasaron par soch saktaa he. vah vidyaman vastu athwa utpaada ke liye nirnay le saktaa he athwa kisi naye utpaada par vichaar kar saktaa he. kintu koi bhi kadam uthaane se pehle use vyavsaay kaa laabh, shakti athwa laabhpradata or puunji nivesh par gambhirtha se vichaar karnaa hoga. laabhpradata tathaa jokhim kii sthiti par vichaar kar lene ke pashchaat hi vyavsaay kii koun si disha thik rahegi iske bare main udhyami ko nirnay lenaa chahie.
 sanghathan ke vibhinn swaroopon ke vishay main aap jaankaree praapt kar chuke hai. ab aapako apni aavashyaktaa ke anusaar sarvshereshth rup se chayan karnaa hoga. saamanytah ek laghu udhyam ko chunanaa thik hoga, jo ekal vyavsaayee athwa saajhedaari kaa rup le sakati he.
 vyavsaay kahan shuru kiya jaay? - is sthaan ke chunaav main vishesh saavdhani baratani chahie. udhyami apane sthaan par athwa kiraaye ke sthaan par vyavsaay shuru kar saktaa he. vah sthaan kisi bazaar athwa vyapaarik complex athwa kisi audyogic bhoomi main ho saktaa he. sthaan-vishyak nirnay lete samay udhyami ko bahut se karkon jaise : bazaar kii nikatataa, shram kii uplabdhta, yatayaat kii suvidha, banking tathaa sanvahan kii suvidhen aadi par vichaar kar lenaa chahie. kaarkaane kii sthapana aise sthaan par kerani chahie, jahaan par puri tarah se sansaadhan kii uplabdhta, kachche maal kii prapti kaa strot ho or vah sthaan rail sadak yatayaat kii suvidha se bhi judaa hua ho. footkar vyavsaay ek mohalle athwa bazaar main shuru kiya janaa chahie.
 ek udhyami akelaa hi vyavsaay ko nahin chalaa saktaa. use apni sahaayta ke liye kuch vyaktiyon ko naukari par rakhana hoga. vishesh rup se vinirmaan kaary ke liye use prashikshit tathaa ardh-prashikshit kaarigaron ko rakhana hoga. kaary shuru karne se purv udhyami ko yah nishchit kar lenaa chahie ki kya use kiye jane vaale kaaryon ke liye uchit prakaar ke karmchaaree mil paayenge? 
 
