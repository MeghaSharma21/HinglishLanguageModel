 singhm 2011 main bani hindi bhashaa kii film he jiskaa nirdesan rohit shetty ne kiya he va ajay devgan, kaajal agarwal or prakaash raaj mukhya bhoomikaaon main he. yah 2010 main bani tamil film singhm kaa hindi roopantaran he jisamen surya ne mukhya bhoomika adaa kii thi. film kaa nirmaan reliance intertenment dwaara kiya gaya he jinhone tamil film kaa sah-nirmaan kiya tha. film ko 22 july 2011 ko release kiya gaya tha or yah sarvaadhik kamai vaali filmon main se ek ban gai.
 film kii shuruyaat ek eemaandaar police afasar rakesh kadam ke aatmahatya karne se hoti he kyonki usapar rishwat lene kaa jhootha aarope jayakaanth shikare ne lagaaya gaya tha jo goa kaa gunda rajaneta he. kadam kii patni megha kadam is baat kaa badla lene kii kasam khaati he.
 kahani shivagarh main babbti he jahaan bajirao singhm, kadam kii tarah hi ek eemaandaar police afasar vahaan ke stesan kaa mukhiya he. vah apane gaanv kii adhiktar pareshaaniyaan ahimsa va aapasi saamanjasy se sulajhaata ha. vah bal kaa upyog tabhi karata he jab uski aavashyaktaa hoti he or is kaaran use gaanvvaalon se sammaan va pyaar donon miltaa he. gautam bhosle ek vyapaaree he or singhm ke pita manikraav singhm kaa mitra he. ek din vah gaanv main apni beti kavya ke saath aata he. singhm va kavya ek duusare se pyaar karne lagate he.
 sab kuch acha chal rahaa hota he jab ek din jayakaanth, jise bel par khun ke aarope main choda hota he, ko shivagarh aakaar har chauthe din bel ke kaagazat par hastakshar karne padate he. swayan aane ke bajaae vah apane do aadamiyon ko kaary puraa karne bhejtaa he jisase singhm chidh jaataa he or jayakaanth ko swayan aakaar hastakshar karne ko kahata he. apamaanit ho kar jayakaanth shivgarh pahunch jaataa he par gaanv waalon ke singhm ke prati nishthaa va prem dekh kar badla nahin le paata. vah apni rajnatik shakti kaa prayog karke singhm kaa tabadalaa goa main karvaa letaa he taaki use sabak sikhaa sake.
 singhm is baat se anjaan kii uske tabadale ke peeche jayakaanth kaa haath he, kolva polis thane main karyrat ho jaataa he. uske sahakaari, sab-inspector phadanis, sab-inspector abbaas, mukhya consteble sawalkar jayakaanth ko uske jurmon kii vahajah se nafrat karte he parantu uski rajnatik takaad ke kaaran us par koi aarope nahin laga pate. dspi patkar, singhm kaa senior, jayakaanth ke liye kaary karata he or iske khilaaf saare sabooton ko mitaatha rahata he. singhm is baat ko dijipi vikram pavaar ke paas le kar jaataa he parantu kuch siddh nahin kar pataa kyonki jayakaanth or patkar ke khilaaf uske paas koi saboot nahin hote. vahaan kaa mantri anant norwekar bhi singhm ko madad karne se inkaar kar detaa he va use jayakaanth ke maamalon se dur rahane ko kahata he. haar kar singhm apane gaanv waapas jane kaa nirnay letaa he parantu use kavya roak leti he or use jurm se bhaagane kii jagah usase ladane ko uksaati he.
 singhm internet movie database par
