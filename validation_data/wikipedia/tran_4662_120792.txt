 vishishtadvait acharya ramanuj kaa pratipaadit kiya hua yah darshanik mat he. iske anusaar yadhyapi jagat or jeevatma donon karytah brahm se bhinn hai phir bhi ve brahm se hi udbhoot hai or brahm se uskaa usee prakaar kaa sambandh he jaisaa ki kirnon kaa surya se he, atah brahm ek hone par bhi anek hai.
 is siddhant main aadi shankaracharya ke mayawad kaa khandan he. shankaracharya ne jagat ko maaya qaraar dete hue ise mithyaa bataaya he. lekin ramanuj ne apane siddhant main yah sthapit kiya he ki jagat bhi brahm ne hi banaaya he. parinamswaroop yah mithyaa nahin ho saktaa.
