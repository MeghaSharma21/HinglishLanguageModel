 raja biththaldas goud, raja gopaldaas goud kaa doosraa putr. mughal samrat shahjahan ke praarambhik kaal main teen hajaari 1500 savaar kaa mansabadar hua. jujharsingh ke vidroh karne par yah khanjahan lodi ke saath uske daman ko niyukt hua. kintu jab khanjahan lodi ne hi vidroh ke chhri prakat kiye, to uske daman kaa bhi kaary ise saunpa gaya. raja gajsingh ke sahaayak ke rup main isane khanjahan lodi ke daant khattey kiye.
 iske baad samrat ne ise kramash: ranthambor kaa durgadhyaksh or ajmer main faujadaar niyukt kiya. parend: durg ke ghere main rajkumaar mohammad shuja ke saath rahaa. jab durg vijit nahin ho paaya, to ise pun: ajmer main rakhaa gaya. dakshin main shah ji bhonslaa kaa vidroh dabaane ke liye samrat ne ise bhi bheja tha. uske pashchaat yah agre kaa durgadhyaksh niyukt hua. iskaa mansab paanch hajaari savaar kaa kar diya gaya or yah rajkumaar muradabakhsh ke saath balakh or badakhshaan par akraman karne ko niyukt hua. balakh vijay ke ananthar yah vahaan se rajkumaar ke saath laut aayaa. rajkumaar aurangzeb ke saath kandahar ke kazilbaashon ke viruddh yuddh main isane yash praapt kiya. jivan ke antim samay main yah apane praant laut gaya or vahiin 1651 i. main isaki mrityu hui.
