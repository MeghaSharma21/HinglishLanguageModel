 shaareerik bhashaa amaukhik sanchaar, kaa ek rup he jise sharir kii mudra, chehre kii abhivyakti, ishaaron or aankhon kii gati ke dwaara vyakt kiya jaataa he. manushya anjaane main hi is tarah ke sanket bhejtaa bhi he or samajhataa bhi he. 
 aksar kaha jaataa he ki maanav sanchaar kaa 93% hissaa shaareerik bhashaa or para bhashiya sanketon se milakar bana hota he jabaki shabdon ke madhyam se kul sanchaar kaa 7% hissaa hi banataa he- lekin 1960 ke dashak main is kshetra main kaary karke ye aankade dene vaale shodhakarta albert mehrabian ne kaha tha ki ye darasal unke adhyayan ke parinaam ke aadhaar par ho rahi ek galatfahami he . anya logon ne jor diya ki 'anusandhan ke aadhaar par sanchaar main chhipe arthon kaa 60 se 70 pratishat hissaa amaukhik vyavhaar se prakat hota he.
 sharir kii bhashaa kisi ke ravaiye or uski manahosthiti ke bare main sanket de sakati he. udhaaharan ke liye, yah aakraamakata, manoyog, ub, aaraam kii sthiti, sukh, manoranjan sahit anya kai bhaavon ke sanket de sakati he. 
 
 logon ko padhane kii takanic aksar prayog kii jaati he. udhaaharan ke liye, saakshaatkaar ke dauraan aamtaur par shaareerik bhashaa ko pratibimbit karke logon ko nishcint avasthaa main laane ke liye kiya jaataa he. kisi kii shaareerik bhashaa ko pratibimbit karnaa is baat kii taraf sanket detaa he ki uski baat samajhi ja rahi he. 
 shaareerik bhashaa ke sanket kaa sanchaar se alag bhi koi lakshya ho saktaa he. donon hi logon ko ye baat dhyaan main rakhni hogi. paryvekshak amaukhik sanketon ko kitna mahatv dete hai ye wo swayan nirdhaarit karte hai. sanketakarta apane sanketon ko spasht karke apane kaaryon kii jaivik utpatti ko pradarshit karte hai. 
 
 shaareerik abhivyaktiyaan jaise ki haath hilaanaa, ungali se ishaara karnaa, choona or nazar neeche karke dekhnaa ye sabhi amaukhik sanchaar ke rup hai. sharir kii gati or abhivyakti ke adhyayan ko kinesics yaa gatikram vigyaan kehete hai. jab manushya kuch kahata he to saath hi apane sharir ko gati detaa he kyonki jaisaa ki shodhakartaaon ne pradarshit kiya he, isse 'sanchaar ke kathin hone par bhi baat kehane or samajhane ke liye maansik prayaas ko madad milti he.' shaareerik abhivyaktiyaan us vyakti ke bare main bahut si baaten prakat karti hai jo unka upyog kar rahaa he. udhaaharan ke liye, ishaaron dwaara kisi khaas bindu par bal diya ja saktaa he yaa ek sandesh ko aage badhaaya ja saktaa he, asana sanchaar main aapaki ub yaa ruchi ko pradarshit kar saktaa he or sparsh protsaahan yaa chetavanee jaise bhav prakat kar saktaa he. 
 
 
 
 
 
 
 yah dhyaan diya janaa chahie ki kuch log shaareerik bhashaa ko kuch alag tareeke se samajhate or prayog karte hai yaa kai baar katai nahin samajhate yaa prayog karte. unke ishaaron or chehre ke bhaavon kii vyakhya yadi saamaanya shaareerik bhashaa ke anusaar kii jaye to kai baar galatafahami or galat vyakhya kar di jaati he . yah bhi bataaya janaa chahie ki alag-alag samskruti ke log alag-alag tareekon se shaareerik bhashaa kii vyakhya kar sakate hai. 
 
 shaareerik bhashaa amaukhik sanchaar kaa ek rup he jisamen kisi vishesh style ke ishaare, asana or shaareerik chinh dusron ke liye sanket kii tarah kaary karte hai. manushya kabhi-kabhi anjaane main har vaqt amaukhik sanket kaa aadan-pradaan karata rahata he. 
 
 kuch shodhakartaaon ne kul sanchaar main amaukhik sanchaar ko 80 pratishat jitne bade hisse kaa daavedaar mana he jabaki ho saktaa he ki ye 50-65 pratishat tak hi ho. vibhinn adhyayanon se alag-alag mahatv kaa hona paaya gaya he jinamein se kuch se pataa chalata he ki praayah sanchaar chehre ke bhaavon ke zariye hi kar liya jaataa he yani boli gai baton kii tulana ke 4.3 guna avasaron par chehre ke bhav hi sanchaar kaa madhyam banate hai. dusre adhyayan ke anusaar chehre ke kisi shuddh bhav kii tulana main sapaat dhwani main kahi gai baat chaar guna zyada behatar dhang se samajhi ja sakati he. albert mehrabian 7% -38% -55% kaa ek niyam khojane ke liye jane jate hai jo ki ye pradarshit karata he ki kramshah shabd, swar or shaareerik bhashaa kaa kul sanchaar main kitna yogadan he. haalanki wo sirf aise maamalon kii baat kar rahe the jahaan is tarah ke bhav yaa ravaiye prakat kiye jate hai jinamein ek vyakti ye kah rahaa ho 'mujhe tumse koi samasya nahin he!' jab log aamtaur par aawaaj ke swar par or shaareerik bhashaa par dhyaan dete hai bajaaye kahi gai chizon ke. yah ek aam galat dharna he ki ye sabhi pratishat sabhi tarah ke sanchaar ke liye lagu he. 
 
 antarvaiyaktik sthaan ek tarah ke manovaigyanik bulbule kii tarah he jo ham tab mahasoos kar sakate hai jab koi hamaare bahut kareeb khadaa ho. anusandhan se pataa chalaa he ki uttar america main antarvaiyaktik sthaan ke chaar vibhinn kshetra hai. pehla kshetra he antarang jo ki chune kii sthiti se lekar atharah inch kii duuri tak hota he. antarang duuri wo sthaan he jiske bheetar ham apane premi, bacchon, saath hi saath nikat parivaar ke sadasyon or doston ko hi aane kii anumati dete hai. doosraa kshetra vyaktigat duuri kaha jaataa he jo ki hamase ek haath kii duuri se shuru hota he; joki hamaare sharir se atharah inch se shuru hokar chaar feet dur tak jaataa he. ham doston yaa sahakarmiyon ke saath baatcheet karte samay or samooh charchaaon ke dauraan vyaktigat duuri kaa prayog karte hai. antarvaiyaktik sthaan kaa teesraa kshetra samjik duuri kaha jaataa he or ye aapse chaar feet dur se shuru hokar aath feet tak jaataa he. saamaajik duuri ajanabiyon, nae bane samoohon or nae parichiton ke liye arakshit hoti he. chauthaa kshetra saarvajanik duuri kaha jaataa he or ye us puure sthaan par hota he jo aapse aath feet se adhik duuri par ho. yah kshetra bhaashanon, vyakhyanon, theatre aadi ke liye prayog hota he aavashyak rup se saarvajanik duuri kaa kshetra vah kshetra he jo shrotaaon ke bade samooh ke liye arakshit ho.
 log aamtaur par sharir kii bhashaa ke madhyam se anya logon main yon ruchi pradarshit karte hai, haalanki iskaa sateek rup or seemaa samskruti, yug or ling ke hisaab se badalati he. is tarah ke kuch sanketon main shaamil hai atiranjit ishaare or gatiyaan, goonj or pratibimbit karnaa, gherti hui drushti se dekhnaa, pairon ko ek dusre par chadhaanaa, ghutane kisi kii taraf ingit karnaa, bal oochaalnaa yaa choona, sar modana, pedu ko ghumana, kalai dikhaanaa, kapadey thik karnaa, hansnaa, yaa muskuraana, nazaren milaanaa, choona, khelnaa, yaa kareeb aana. langik rup se uttejit hone par manushya kai shaareerik sanket bhi dete hai jaise putali kaa failana.
 haal hi main, maanav swabhaavajnya sanketon ke adhyayan main baari ruchi dekhi gai he. in sanketon kaa adhyayan sanvadatmak or anukuli maanav mashin pranali viksit karne ke liye upyogi ho sakati he.
 
 
 
 
