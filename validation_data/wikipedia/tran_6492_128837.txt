 dow rabindranath shrivastav hindi ke bhashaachintak evam manishi the.
 pro rabindranath shrivastav kaa janm 9 july 1936 ko uttar pradesh ke baliya jile main hua. unki praathmik shiksha-diksha gaanv main hi sampann hui. ve vastutah vigyaan ke vidhyaarthee the. lekin unhone sahitya kii ore apana kadam badhaayaa. sahitya se unki ruchi bhashavigyaan kii ore badi. unhone leningrad vishvavidhyalay se bhashavigyaan main doctoret kii oopaadhi praapt kii. phir unhone california se post doctoret kiya. unhone vibhinn antarrashtriya paramparaon main hue chintanon ko bhartiya bhashaaon ke pariprekshya main vyapak drushtikon pradaan kiya. unhone apane gambhir lekhan evam vaicharikta se bhartiya bhashavigyaan ke sampurna paridrishy ko badal daalaa.
 pro shrivastav bahumukhi pratibha sampann vyakti the. ve karmath, jigyaasu, sahaj vinamr, anushasanpriya, mitbhaashi or jaagruk bhashaa adhyeta the. unhen kareeb se jaananevaale or pahchaananevaale atmiyon ke liye ve aadambar rahit vyakti the. unke vyaktitv ke bare main spasht karte hue unki ardhangini dow binaa shrivastav ne ek sthaan par kaha he - "unka vyaktitv atyant jeevant tha. ve puri tarah ‘life phul’ the. jahaan pahonchte jaise roshni ho jaati. ghar main unhen koi gambhir vyakti maanane ke liye taiyaar nahin hota tha. unki ruchi bahumukhi thi. cinema, doordarshan, saiyr-sapate, picnic aadi unhen bahut pasand thi." . pro shrivastav manushyon ke bich koi bhed bhav sweekaar nahin karte the. shaayad isiilie ve apane vidhyaarthiyon ko bhi ‘ji’ lagaakar sambodhit karte the.
 pro shrivastav ne bhashaa or bhashavigyaan ke vividh pakshon par nirantar chintan-manan kiya. ve shravanik dhvanivigyaan, saidhantik bhashavigyaan, shailivigyaan, samajabhashavigyaan, anuwaad vigyaan, bhashaa shikshan or computational bhashavigyaan jaise anuprayukt bhashavigyaan ke vividh vishyon ko saath lekar aage bade. itnaa hi nahin unhone bhartiya sandarbh main bhashaa ko centre main rakhkar sahitya, samskruti, shiksha or sampreshan ke bahuvidh tathaa bahuaiami pakshon par kai prakhyat pustaken likhin. unhone apane chaatrajivan main anek kavitaayen likhin. apane lekhan ke praarambhik kaal main unhone kavy, kahani or aalochana ko apana kshetra maanakar sahitya srijan kiya. rus se bhashavaigyanik banakar lautne ke pashchaat unhone hindi bhashavigyaan ko aadhunik bhashashastreey chintan se jodakar dekhne kii pravriti kaa pravartan kiya or is sambandh main kai moulik pustakon kii rachana kii, saikadon lekh - hindi or angrezi donon bhashaaon main likhe. kai pustakon kaa sampadan bhi kiya. agar pro dilip singh ke shabdon main kahen to "unka sampurna lekhan unke bhashanuragi man kaa svachh chamkila pratibimb he. unke lekhan ke saath chalanaa purv or pashchim ke bhashachintan kii sadhi rajju par chalanaa he, apni sampurna sajag chetana ke saath. is chetana ke bina unke lekhan kii gaharaai ko maap paanaa sahaj nahin he." . ve yah bhi udghaatit karte hai ki "unhone paashchaatya bhashavigyaan kii parakh karke use yaa to sweekaar kiya yaa uske virodh main apane mat vyakt kiye. unhone teesri duniya kii bhashaai sthiti ko bhi saamne rakhaa. is disha main angrezi, hindi or roosi bhashaa main prakashit unke lekh mile kaa pathar hai. unke lekh acostic dhvanivigyaan, saidhantik bhashavigyaan, samajabhashavigyaan, shailivigyaan, anya bhashaa shikshan, sakshartaa, computational linguisticks, prajnak swanim vigyaan tathaa sanket vigyaan se sambhddha hai. in lekhon kaa adhyayan unke chintan kii paridhi or unke kramik vikaas se hamen parichit karaata he." .
 pro shrivastav ne apni pustakon or lekhon main bhashaa or bhashavigyaan ke vividh pakshon par chintan-manan kiya. unhone hameshaa bhashaa ko pratik vyavastha mana tathaa bhartiya bahubhashikta ko bahubhashi evam bahusaanskrithik samaaj kii sahaj sampreshan vyavastha ke rup main pramanit kiya he. unki manyata he ki "bhashaa kaa gaharaa sambandh samaaj se he or isi kaaran vah vishamarupi hone kii niyati se bandhi he. bhashaa vastutah prayojanasiddh shaileyon ke samucchy kaa doosraa naam he. kisi ek bhashaa kii vibhinn sheliyaan aapas main anshatah yaa to saamanjasy kii sthiti main rahati hai yaa phir tanaav kii sthiti main. saamanjasy kii sthiti shaileyon ko prayojan se bandhti hai or tanaav kii sthiti unamem pratispardhaa kaa kaaran banati he. bhashaa na keval vyakti ke sangyanatmak bodh kaa pratibimb he balki is sampradaay main vah aisa darpan bhi he jisamen aadharbhoot style anya aropit shaileyon ke saath apane sambandhon kaa chitra bhi pratibimbit karti hai. isliye bhashavaigyanikon kaa yah daayitv he ki kisi bhashaa ke vyakaran ke bheetar ve shailibhed sambandhi char-sanyukt upaniyamon kii vayavastha ko bhi sameten." .
 rabindranath shrivastav bhashaa ko keval vyakaran nahin maanate balki usase kahin badi cheez maanate hai. ve kehete hai ki "hindi maatr vyakaran nahin or na hi vah keval vishisht bhashik sanrachana he. bhashaa ke rup main vah ek saamaajik sanstha bhi he, samskruti ke rup main saamaajik pratik bhi he or sahitya ke rup main vah ek jaateey parampara bhi he." . ve bhartiya sandarbh main bhashaa ke sthaan par bhashaai samudaay kii charchaa karnaa adhik samichin maanate hai. atah ve kehete hai ki "bhashaa kaa saadhy to sampreshan he, arth vyapaar he or saamaajik vah shakti he jo kisi ek samudaay ke sabhi vyaktiyon ko bhaavana, chintan or jivan drushti ke dharaatal par ek-duusare ke najadik laakar ek ikai main bandhti he. is ikai ko ham ‘bhashaai samudaay’ kii sangya dete hai. bhashaai samudaay un vyaktiyon ke sansthagat samooh kaa naam he jo hone ko ekabhashi yaa bahubhashi ho saktaa he par jiske sadsy apni sampreshan vyavastha main samaan rup se bhashik pratikon kaa istemaal karte hai or apane saamaajik vyavhaar main jab kisi bhashaa, boli yaa style kaa chunaav karte hon to uske chunaav kaa aadhaar bhi samaan hota he. ...atah is ‘bhashaai samudaay’ ke liye aavashyak he ki
  uske sadasyon kii sampreshan vyavastha main samanta ho,
  is sampreshan vyavastha ke madhyam se uske sadsy ek-duusare ke saath na keval vichaar-vinimay karne main samarth hon balki isi aadhaar par aapas main saamaajik drushti se bandhe bhi hon,
  sampreshan vyavastha main prayukt honevaali bhashaaon, boliyon yaa shaileyon ke chunaav sambandhi gyaan yaa manovriti kaa aadhaar samandharmee ho,
  is samandharmee gyaan or manovriti ke aadhaar par anya bhashaai samudaay se ve alag yaa vishisht hon,
  isaki ek aisi aropit bhashaa yaa style kaa pratimaan ho jiske aadhaar par iske sadsy apni jaateey asmita kii pahchaan banaate hon .
 vastutah pro shrivastav ne hindi ke prashn ko bhartiya saanskrithik evam saamaajik prashn se jodakar dekhne kii aavashyaktaa ko rekhaankit karte hue kehete hai, "ham apni saamaajik asmita ko pahachaanen or is sandarbh main bhashaai asmita ke sawaal par ek baar phir gaur karen. agar hindi-urdu bhashaa aam janata ke liye ek he to isi kaaran ki vah shaikshanik str par banaae gaye kritrim vibhaajan ko sweekaar nahin karti. vah hindi or urdu kii apni mul sanrachana, prakruti or niyamon ke aadhaar par bhashaa kaa prayog karti he. or is drushti se hindi or urdu ek bhashaa, ek zabaan thaharti hai. is ek zabaan ko bolanewaalon main na koi bhed bhav he or na saamaajik asmita ke dharaatal par koi duraav." .
 pro shrivastav ne hindi bhashaa chintan ke saath hindi bhashaa shikshan ko bhi joda he chunki bhashaai asmita ko samajhe bina shikshan karnaa sarthak nahin ho saktaa. unki manyata he ki "bhashaa shikshan pranali kaa sambandh ek nishchit prakaar ke prayojanon kii siddhi or ek nishchit prakaar ke dwibhashik prayokta paidaa karne se hai." .
 pro shrivastav bhashavid hone ke saath-saath sarjak sahityakar bhi the. yah pehle bhi sanket kiya gaya he ki shrivastav ji ne kavitaayen bhi likhin hai. in kavitaaon ko parakhnaa he to unke bheetar ghota lagaana hoga. arthath paath vishleshan ke sahare hi in kavitaaon ko kholaa ja saktaa he. is sandarbh main pro dilip singh kehete hai ki "shrivastav kii ye kavitaayen ‘farmaaishi’ nahin hai. agar hotin to ve inhen yun parde main na rakhte. abhivyakti ke str par rabindra ji kaa puraa kavy-sansar praudh he or vastu kii drushti se samayik yaa aadhunik. unki saahitiyik abhivyakti abhiruchi unniis varsh kii umr se hi kitni aadhunik thi, yah in kavitaaon se saaf jhalkata he.... pro shrivastav ‘kavita’ kii bunaavat ko ekadam bheetar tak dekhne ke pakshpaati the. ... ye kavitaayen rup or vastu ke gahare dwandv se rachi gai hai. in kavitaaon kii parakh is aadhaar par na ho sakegi ki ‘kavi kya kahata he’ balki inaki sahi kasuti yah hogi ki ‘kavita kya kahati he.’ arthath in kavitaaon kii anugoonj kii pakad ‘paath-vimarsh’ ke raste hi sambhav ho sakegi. unki 1958 se 1967 tak kii kavitaaon ko to jarur hi pathvaadi aalochana ke pariprekshya main dekha janaa chahie. kam-se-kam yah jaanane ke baad ki ve hindi main pathvaadi aalochana ke pratham pravaktaa the." .
 pro shrivastav ne apane lekhon me hindi-urdu ke dwandv ke bare main kaaphi kuch kaha he. unki yah dharna kavitaaon main bhi pratifalit hui he. 1955 main likhi unki kavita ‘aatm-parichay’ urdu adaayagi kaa namoona he -
 -- .
 vastutah rabindranath shrivastav main gaharaa aatmavishvaas he. isi aatmavishvaas ne unhen hindi bhashavigyaan ke shikhar par pahunchaaya. ve kehete hai -
 -- .
 shrivastav ji kii hindi main rachit moulik pustakon main pragatisheel aalochana, shailivigyaan or aalochana kii nai bhoomika, bhashaa shikshan, sanrachanaatmak shailivigyaan, prayojanamulak hindi vyakaran, bhashaai asmita or hindi, hindi bhashaa kaa samajashaastra, hindi bhashaa sanrachana ke vividh aayam, bhashavigyaan : saidhantik chintan, anuprayukt bhashavigyaan : siddhant evam prayog or sahitya kaa bhashik chintan ullekhneey hai. inamen se ‘hindi bhashaa kaa samajashaastra’ se lekar ‘sahitya kaa bhashik chintan’ tak kii pustaken unke nidhan ke baad prakashit huin.
 angrezi bhashaa main likhit pustaken hai - ‘Literacy', `Stylistics', `Bi/Multilingualism', `Applied linguistics', `Hindi linguistics', `Language theory and language structure' or `Generative Phonology' . saath hi unke dwaara sampadit pustaken hai - prayojanamulak hindi, hindi bhashaa : sanrachana or prayog, vyaavhaarik hindi, hindi kaa shaikshik vyakaran, anuprayukt bhashavigyaan, sahitya adhyayan kii drushtiyaan, bhashaa ke sutaradhar, anuwaad :siddhant samasyaayen, bhashavigyaan paribhaasha kosh, hindi ke sandarbh main saidhantik evam anuprayukt bhashavigyaan ,Evaluating Communicability in villagae setting or Perspectives in language planning .
