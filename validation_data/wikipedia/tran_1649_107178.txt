 karl liniyas yaa karl won line ek swedish vanaspatishastri, chikitsak or jeev vigyaani the, jinhone dwipad namakaran kii aadhunik avadharana kii neenv rakhi thi. inhen aadhunik vargiki ke pita ke rup main janaa jaataa he saath hi yah aadhunik paristhitiki ke pranetaon me se bhi ek hai.
 liniyas kaa janm dakshin sweden ke gramin ilaake smalland main hua tha. unke pita unke purvajon main pehle vyakti the jinhone ek sthaayee antim naam ko apanaaya tha, uske pehle inke purvaj scandinavian deshon me prachlit pitrunam pranali kaa istemaal kiya karte the. unke pita ne inke paariwarik farm par lage ek ek vishaal ‘linden’ ped ke latin naam par aadhaarit apana antim naam liniyas apanaaya tha. 1717 main inhone vaixjo shahar se apni aarambhik shiksha lee or 1724 main gimnazium saadhaaran ankon se uteern kiya. unke vanaspati vigyaan main utsaah ne ek sthaneey chikitsak ko aakarshith kiya, jise laga, ki is balak main ukt vishay kii pratibha he. unki sifarish par karl ke pita ne unhen nikatanam vishvavidhyalay, lund vishvavidhyalay bheja. karl ne vahaan adhyayan ke saath hi vahaan ke upekshit jeevigyaan udyaan ko bhi sudhara. tab unhen upasaala vishvavidhyalay jane kii prerana mili. karl ne ek hi varsh baad upasaala ke liye prasthaan kiya.
 upasaala main inkaa samay aarthik tangi main gujara, jab tak ye ek prasiddh vaigyanik olopha celsius se nahin mili. olopha khagolgy anders celsius kaa bhatija tha. anders celsius vahi the, jihone tharmametre kaa avishkaar kiya tha or taapmaana scale ko unhin kaa naam diya gaya tha. celsius karl ke gyaan evam vanaspati sangrah se pahut prabhavit hue, tathaa unhen awaas tathaa khaane kii suvidha kaa prastaav diya. ab karl ke din sudhare. liniyas ne upsaala vishvavidhyalay se apni ucch shiksha grahan kii thi or 1730 main wo vahaan par vanaspati vigyaan ke vyaakhyaan dene lage the. unhone 1735-1738 ke bich videsh pravaas kiya jahaan unhone aage kii padhai jari rakhi saath hi inaki pustak systema nechuri kaa pehla sanskaran 1735 main netherland main prakashit hua. yah pustak pratham sanskaran main maatr gyaarah prishthon kii thi. isamen dasham sanskaran tak pahunchate hue 4400 se adhik jantuon kii prajatiyon evam 7700 se adhik padpon kii prajatiyon kaa vargeekaran kiya gaya tha. 
 uske baad yah waapas sweden chale aaye or upsaala vishvavidhyalay main vanaspati vigyaan ke professor ban gayi. 1740 ke dashak me inhen sweden dwaara jeevon or padpon kii khoj or vargeekaran ke liye kai yatraaon par bheja gaya. 1750 or 1760 ke dashakon main, unhone apana jeevon or padpon or khanijon kii khoj or vargeekaran kaa kaam jari rakhaa or is sambandh me kai pustake bhi prakashit kin. apni mrityu ke samay liniyas europe ke sabase prashansit vaigyanikon me se ek the.
 inke maranoparant sweden sarkaar ne ek 10 kronar kaa note nikaala, jis par linius kaa ek rekhachitr ankit tha, jiske prishthbhumi main upsaala vishvavidhyalay kaa drishy tha.
 sweden sarkaar ne ek 10 kronar kaa note jisapar linius kaa chitra he.
 liniyas ke naam kaa padak
 liniyas ke hastakshar
 liniyas kaa paitruk nivas, hammarbai
 
