 da yoshiro naakamatsu ko maanav-itihaas main janme mahaan mastishkasamrudh logon main shumaar kiya jaataa he. 3000 se adhik patent hasil karne vaale yoshiro ko 36 varshon tak nirantar, kiye gayi har bhojan kii baqayada photography ke saath har tathy kaa ricard rakhane ke liye poshan shrenee kaa ignobal puraskaar bhi diya gaya. unhen america kii yues science academic sosayadi ne archimides, maaikel farade, meri curi, nichol tesala ke baad vishwa kaa paanchavaa mahaan vaigyanik ghoshit bhi kiya.
 ek schoolshikshak mata ke garbh se, 26 june 1928 ko japan main janmen is vaigyanik ne 23 varsh kii umr main kalege life ke dauraan flopy kii khoj kii thi. uske baad sidi, dividi, digital ghadiyaan, kasarat or jaaging ke liye aam aadmi se 3 guna teji se daudane main sahaayak vishesh juute, maansik kshamta badhaane vaali cereberex chair, taxiceb meter, cinemascope, karaoke mashin, yonshktivardhak sper lavajed 200 ityadi unke mukhya avishkaar rahe hai. pani se chalane vaale ingine kii yatharthparak pariklpana bhi unki dein he. in avishkaron kii badaulat unhen japan kaa edison kaha jane laga.
 unka avishkaar cereberex chair ek aisi kursi he jis par aaraam kar vyakti kii samaranshakti, ganit kaushal or drushti kshamta main sudhaar hota he. iske alaava nimna raktchaap, dhamniyon main rakt sancharan sambandhi rogon main bhi yah kusi laabhadaayak he. is kursi main vishesh dhwani tarange ke kampan pairon se shuru hokar mastik tak pravaahit hote hai. da naakamatsu ke anusaar is par kiya gaya 20-30 minutes kaa vishram mastishk ko 8 ghante kii aam neend kii taazgi detaa he.
 apane bhojan main wo roj sookhe jhinge vishesh mishran, samudri shaiwal, cheez, yogart, il, andon, gomance or murge kii kaleji aadi lete hai. paushtik bhojan, subah kii saiyr, vyaayaam ke samarthak da naakamatsu ke anusaar hamen apane un vichaaron par adhik dhyaan dena chahie jo achaanak, ek flash lits kii chamak kii tarah aate or kho jate hai. kyonki inhen note kar in par amal karnaa kisi bhi vyakti kii jindagi badalata yaa badal saktaa he.
 unki khojon kaa mukhya samay raatri ke 12 se subah ke 4 baje tak kaa he. wo din main 4 ghante se zyada nahin sote or maanate hai ki kisi bhi vyakti ke liye 6 ghante se zyada sona hanikaarak hota he. vishesh sadhano ke saath pani ke bheetar rahakar khojein karne main anand manaane vaale naakamatsu kehete hai ki ‘‘oxygen’’ maanav mastishk ke liye dushman he.
 japan main da naakamatsu ke naam se prasiddh is vaigyanik ne jivan jeene yani apni aayu kaa lakshya 144 varsh rakhaa he. unka ye bhi kahana he ki ve apane aayu lakshya ke dauraan sambhawatah 6000 khojein kar lene kaa ricard bana daalenge.
