 italvi ekikaran, jise italvi bhashaa main il risorgimento kehete hai, 19veen sadi main italy main ek rajnatik or saamaajik abhiyaan tha jisane italvi prayadweep ke vibhinn rajyon ko sangathit karke ek italvi raashtra bana diya. is abhiyaan kii shuruyaat or ant kii tithiyon par itihaaskaaron main vivaad he lekin adhiktar ke mat main yah san 1815 main italy par nepolian bonapart ke raaj ke ant par hone vaale vienna sammelan ke saath armbh hua or 1870 main raja vittorio emanuele kii senaaon dwaara rome par qabza hone tak chalaa. dhyaan den ki 1870 ke baad bhi kuch italvi pradesh is sangathit italy main shaamil nahin the or ve pratham vishwayuddh ke baad hi uskaa hissaa bane.
 nepolian ke yudhon ke kaaran italysiyon ne ekta kii bhaavana kaa anubhav kiya or unhone apane desh ko ek raashtra ke rup main sangathit karne kaa nishchay kiya. isiilie vahaan rashtriyata or udaaravaadi shaktiyon ne anek baar sir uthaaya, par inhen kuchal diya gaya. rome ke pracheen gaurav kaa itihaas logon ko gyaat tha. vidya, kala or vigyaan ke kshetra main vah prachinkaal main sansar kaa netritv karata tha. atah ve ek baar phir se italy ko rashtrashiromani banane kaa sapana dekhne lage. yahi kaaran he ki anek kathinaayeeyon or vifaltaaon ke baavjood vahaan rashtriya-ekikaran kaa sangharsh jari rahaa. antim safalataa, pratikriyavaad ke viruddh udaarvaad or rashtriyata ko mili or italy ke ekikaran kaa kaary puraa ho sakaa. is ekikaran kaa ek lanbaa itihaas he.
 vienna congress ne jan-ichha or rashtriyata kii bhaavana kii avhelnaa kar italy main vividh rajyon kaa punarudwar kiya. uske dwaara italy kii jo naveen vyavastha kii gayi, uski ruparekha is prakaar thi- 
 is prakaar italy ko teen bhaagon main baant diya gaya tha. inamen alag-alag shaasha the. rashtriyata kii drushti se yah anukool na tha, isliye vahaan ke log is vyavastha se asantusht the. aisi sthiti main unhone sampurna italy ko ek raashtra kaa darja pradaan karne kaa prayaas kiya. is kaary kii safalataa main anek baadhaayen thim, jinhen dur karnaa aavashyak tha. 1815 i. ke baad italian deshbhakton ke sasksh teen samasyaayen pramukh rup se vidyaman thim-
 anek baadhaon ke baavjood italy ke deshbhakton ne rashtriya-ekta kaa prayaas aarambh kar diya. iske liye unhone anek gupt-samitiyon kaa gathan kiya, jinamein carbonary sabase-prasiddh thi. lagbhag saare italy main iskaa jaal bichaaya gaya. isaki prerana se italy main anek vidroh hue, jinhen meternikh ke dwaara kuchal diya gaya. atah logon kaa yah vishwaas drudh ho gaya ki jab tak vahaan se austria kaa prabhaav samaapt nahin hoga tab tak ekta ke prayaas safal nahin honge.
 dekhen, jeusepe metsini
 italy ke rashtriya-ekikaran ke adarsh ko samyak rup dene kaa shrey mejini ko he. uskaa janm 1805 i. main geneva main hua tha. vah france kii rajyakanti se bada prabhavit tha. jiskaa shrey uske doctor pita ko jaataa he. vah apane pita se prerana praapt kar kranti sambandhi sahitya kaa adhyayan karata rahaa, isiilie vah balykaal se hi krantikari vichaaron kaa poshak ho gaya. padhai samaapt karne ke baad vah carbonary kaa sadsy ban gaya. udaar vichaaron ke kaaran vah 1830 i. main giraftaar kar liya gaya. lagbhag ek varsh tak vah senona kii jail main kaid rahaa. jail se mukti ke baad usne ‘‘yuvak-italy’’ naamak sanstha kaa gathan kiya, jisase desh main raajnneetik jagriti ai. isaki sadsy sankhya main nirantar vruddhi hoti gayi. 1833 i. main yang-italy ke sadasyon kii sankhya 60 hajaar ho gayi. usne yah kaha ki naye vichaar tabhi failte hai jab use shheedon ke khun se sinchaa jaataa he. vah yuvakon ke netritv ko mahatvapurn maanata tha. vah desh kii tatkaaleen vyavastha se dukhi tha or usamen sudhaar laane kaa upaay sochataa tha. usne desh kii janata ko sambodhit karte hue kaha ki hamaari pratishtha or unnati avaruddh he. hamaari shandaar pracheen parampara rahi he, par vartmaan main na hamaara koi rashtriya astitv nahin he. iske liye usne austria ko doshi bataaya. atah usne uske khilaaf sangathit hokar uskaa saamana karne kii aavashyaktaa pratipaadit kii. is prakaar mejini apane vichaaron se italy kii janata ko rashtriya-ekikaran ke liye protsaahit karata rahaa or unamem deshprem or balidaan kii bhaavana ko kuta-kootakar bharta rahaa. vah swayan ganatantr kaa samarthak tha tathaa anya logon ko bhi vah swatantraaa kaa paath padhaata tha. is prakaar vah italy ke swadhinata ke sangharsh kaa agradoot bana rahaa. 1848 i. kii francisi kranti kaa prabhaav italy par bhi padaa. atah deshbhakton ne swatantraaa praapt karne kaa prayaas kiya. is prayaas main unhen safalataa to nahin mili, parantu meternikh ke patan ke kaaran unka utsaah italy ke rashtriya-ekikaran ke adarsh ko samyak rup dene kaa shrey mejini ko he. uskaa janm 1805 i. main geneva main hua tha. vah france kii rajyakanti se bada prabhavit tha. jiskaa shrey uske doctor pita ko jaataa he. vah apane pita se prerana praapt kar kranti sambandhi sahitya kaa adhyayan karata rahaa, isiilie vah balykaal se hi krantikari vichaaron kaa poshak ho gaya. padhai samaapt karne ke baad vah carbonary kaa sadsy ban gaya. udaar vichaaron ke kaaran vah 1830 i. main giraftaar kar liya gaya. lagbhag ek varsh tak vah senona kii jail main kaid rahaa. jail se mukti ke baad usne ‘‘yuvak-italy’’ naamak sanstha kaa gathan kiya, jisase desh main raajnneetik jagriti ai. isaki sadsy sankhya main nirantar vruddhi hoti gayi. 1833 i. main yang-italy ke sadasyon kii sankhya 60 hajaar ho gayi. usne yah kaha ki naye vichaar tabhi failte hai jab use shheedon ke khun se sinchaa jaataa he. vah yuvakon ke netritv ko mahatvapurn maanata tha. vah desh kii tatkaaleen vyavastha se dukhi tha or usamen sudhaar laane kaa upaay sochataa tha. usne desh kii janata ko sambodhit karte hue kaha ki hamaari pratishtha or unnati avaruddh he. hamaari shandaar pracheen parampara rahi he, par vartmaan main na hamaara koi rashtriya astitv nahin he. iske liye usne austria ko doshi bataaya. atah usne uske khilaaf sangathit hokar uskaa saamana karne kii aavashyaktaa pratipaadit kii. is prakaar mejini apane vichaaron se italy kii janata ko rashtriya-ekikaran ke liye protsaahit karata rahaa or unamem deshprem or balidaan kii bhaavana ko kuta-kootakar bharta rahaa. vah swayan ganatantr kaa samarthak tha tathaa anya logon ko bhi vah swatantraaa kaa paath padhaata tha. is prakaar vah italy ke swadhinata ke sangharsh kaa agradoot bana rahaa. 1848 i. kii francisi kranti kaa prabhaav italy par bhi padaa. atah deshbhakton ne swatantraaa praapt karne kaa prayaas kiya. is prayaas main unhen safalataa to nahin mili, parantu meternikh ke patan ke kaaran unka utsaah bana rahaa.
 dekhen, victor emanuele dwitiya
 peedmant kaa shaasha victor emanuel anya europea shaskaon se bhinn tha. vah rashtriyata or loktantrwaad kaa samarthak tha. vah ek sachcha deshbhakt, vir or dhairyavan vyakti tha. usne italy ke ekikaran main mahatvapurn bhoomika nibhaai. yah udaaravaadi tha. uske in vichaaron se prabhavit hokar desh kii janata ne use ek eemaandaar raja kii oopaadhi di. yah janata ke bich kaaphi lokapriy ho gaya. kavur unka yogya pradhanmantri tha. rashtriya maamalon main donon ke bich uchit talmail bana rahaa or donon ke vaanchit sahyog se rashtriya-ekikaran kaa kaary gati praapt karata rahaa. atah yah kahana atishyoktipurna na hoga ki yadi victor emanuel na hota to italy ke ekikaran kaa kaary agar asambhav nahin to kathin jarur ho jaataa.
 dekhen, chemil benso kavur
 italy ke ekikaran main jis vyakti kaa sarvaadhik yogadan tha, uskaa naam count camilo di caboor tha. vah apane yug kaa ek mahatvapurn or kushal kootneetijna tha. uskaa janm 1810 i. main turine ke ek jameendaar parivaar main hua tha. usne apana jivan ek sainik ke rup main aarambh kiya, par baad main usne uskaa parityag kar diya. vah vaid rajasatta kaa samarthak tha or england kii sansadeey pranali se prabhavit tha. uskaa prabhaav desh main dhire-dhire badhata gaya. 1848 i. main vah desh kii sansad kaa sadsy bana. apni yogyata ke bal par vah 1852 i. main peedmant kaa pradhanmantri ban gaya. pradhanmantri banate hi usne peedmant kii unnati kii ore vishesh dhyaan diya. vah vyaavhaarik or drudh nishchayi vyakti tha. usne paristhitiyon ke anusaar kaary karke italy ke ekkiran ke kaary ko sambhav banaaya.
 caboor kii yah manyata thi ki jab tak rajya majboot nahin hoga, tab tak vah apane sangharshon main safal nahin ho sakegaa. isliye sarvapratham usne peedmant ko ekikaran kaa netritv pradaan karne ke liye use majboot banane kaa prayaas kiya. rajya ko sudrudh banane kii drushti se usne anek sudhaaron ko kriyanvit kiya. vyapaar or vyavsaay ke vikaas liye uske dwaara vishesh prayaas kiye gayi. usne vyapaar ke kshetra main ‘‘khulaa chhod do’’ kii niti kaa anusaran karte hue vyavsaay ko rajkeey sangrakshan pradaan kiya. uske maarg-darshan main yatayaat ke sadhano ke vikaas ko majubat banaaya gaya or krishi ke kshetra ko viksit kiya gaya. shiksha kii unnati kii ore bhi vishesh dhyaan diya gaya. usne sena or kanoon ke kshetra main bhi naye sudhaaron ko kriyanvit kiya. bank sambandhi niyamon main anukool sudhaar kiye gayi. is prakaar usne prashasan ke sabhi angon ko sudhaar kar rajya ke prashasan ko gatisheel or majboot banaaya. uske in prayaason ke kaaran peedmant rajya kii bahumukhi unnati hui or ab vah ek shashakt rajya ban gaya. apni buniyaad ko majboot kar lene ke baad usne sabhi varg ke logon se sahyog praapt karne kaa prayaas kiya. iskaa parinaam yah hua ki mejini or gariboldi jaise netaa usase sahyog karne ke liye taiyaar ho gayi. is prakaar rashtriya ekikaran ke kaary main vah bahusankhyak janata kaa sahyog praapt karne main safal hua.
 caboor ek samajhadaar or vyavhaarik vyakti tha. usne yah anubhav kiya ki apane lakshya kii prapti ke liye videsh sahaayta aavashyak he. saubhaahgya kii baat thi ki vah apane is uddeshy main bhi safal hua. vah italy main austria ke prabhaav ko samaapt karne kaa icchhuk tha, kyonki iske bina vah apane uddeshyon ko praapt nahin kar saktaa tha. vah bhaleebhanti samaj gaya tha ki austria ke khilaaf yadi koi europea rajya tatparta se sahyog pradaan kar saktaa he, to vah france he. atah usne france ko khush karne kaa prayaas kiya. iske liye usne kreemia ke yuddh main france kii sahaayta kii. yah yuddh 1854 i. main purvi samasya ke prashn lekar ladaa gaya tha. isaki samaapti 1856 i. main paris kii sandhi dwaara hui. paris kii sandhi par vichaar-vimarsh karne ke liye jis sammelan kaa aayojan kiya gaya, usamen caboor bhi upasthit hua. vah us sammelan main italian swadhinata ke daawey ko kushaltapurvak prastut karne main safal hua. usne desh kii dayaneey sthiti ke liye austria ko jimmedaar tehraate hue italy se uske prabhaav ko samaapt karne kii vakaalat kii. uske dwaara die gaye tarkon se france kaa tatkaaleen raashtrapati nepolian tritiy prabhavit hua or usne italy ko sainik madad dena sweekaar kiya, aisa karne main uskaa apana nijee raajnneetik laabh tha. usne francisi janata ko apni mahatta se prabhavit karne kii drushti se is kaary main bhagidaar hona aavashyak samajha. falswaroop june 1858 i. main donon ke bich plambiars naamak sthaan par ek samjhauta hua, jo is prakaar tha-
 austria ko italy ke niyantran se nikaalane ke liye france italy ko sainik sahaayta degaa, or is sahaayta ke badale italy, nise or sevaay ke pradesh france ko degaa.
 is prakaar videsh sahaayta praapt karne kii samasya kaa bhi samaadhaan ho gaya. ab caboor austria ke khilaaf yuddh karne ke liye taiyaar ho gaya.
 france kii sahaayta kaa aashwaasan paakar caboor austria ke khilaaf yuddh karne ke liye tatpar tha. atah caboor ke ishaare par lombardi auravenesia main austria ke khilaaf vidroh ho gaya. vidroh kii sthiti ko dekhte hue austria yuddh kii anivaaryta ko samaj gaya. falswaroop 1859 i. main donon pakshon main yuddh prarambh ha gaya. yuddh jari hi tha ki achaanak france ne apane kaa yuddh se alag kar liya. iskaa kaaran tha prashia kaa yuddh main austria kii sahaayta ke liye taiyaar hona tathaa uskaa kharchila hona. saath hi, nepolian ne yah anubhav kiya ki italy kaa sangathit hona france ke prati uchit na tha. aisi sthiti main italy or austria bich jurik kii sandhi ho gayi, jisaki sharten is prakaar thim -
 is sandhi se italy santusht nahin hua, kyonkivenesia kaa austria ke adheen rahanaa use khal rahaa tha, phir bhi lombardi kii prapti ekikaran kii disha main ek badi uplabdhi thi, haalanki madhya or dakshin main ekikaran kaa kaary abhishesh tha.
 madhya-italy ke rajyon main bhi swatantraaa kii maang jor pakadaney lagi thi. ye rajya bhi ab peedmant ke saath milane kaa prayaas karne lage the. 1860 i. main modena, parama or taskani aadi madhya-italy ke rajyon ne janamat dwaara peedmant main milane kaa faisla kiya. is prakaar madhya-italy ke rajyon kaa bhi ekikaran ho gaya. ab keval dakshin-italy ke rajyon ko sangathit karnaa shesh tha.shesh italy ko peedmant main shaamil karne kaa jo andolan chalaa usamen kisi videsh shakti kaa sahyog nahin liya gaya. yah italian rashtriyata kii apni misaal thi, jiskaa netaa gariboldi tha. dakshin-italy ke pramukh rajya the - sicily or neples, jahaan burvo-vansh kii satta vidyaman thi.
 dekhen, juzappe garibaldi
 gariboldi ne italy ke rashtriya-ekikaran ke kaary main mahatvapurn yogadan diya. unka janm 1807 i. main nise main hua tha. usne nau-sena kii shiksha praapt thi. vah samudri vyapaar se judaa hua tha. vah mejini se bada prabhavit tha, isiilie vah republican-dal kaa pakshpaati ho gaya tha. sarkaar uske is udaar vichaar se naaraaz thi, isiilie vah giraftaar kar liya gaya. sajaa se bachane ke liye vah dakshin-america bhaag gaya. vahaan anek varshon tak rahakar vah 1848 i. main punah italy waapas lautaa. kranti main asafalataa praapt karne ke pashchaat vah punah america chalaa gaya. vahaan se khub dhan kamakar vah punah italy aayaa. caboor or victor amenual ke saath usne sampark banaaye rakhaa. apane netritv main usne lalkurti dal kaa sanghathan kiya, jiske sahyog se vah sicily or neples ko swatantra kar unhen rashtriya-dhara se jodne main safal hua.
 in rajyon ko rashtriya dhara main jodne kaa kaary gariboldi ne kiya. dakshin-italy main sicily or neples do rajya the, jahaan burvo-vansh kaa shashan tha. yahan kii janata ne vidyaman shashan ke khilaaf vidroh kar diya or gariboldi se sahyog kii prarthana kii. jawaab main gariboldi ne apni sena kii sahaayta se june 1860 i. tak saare sicily par apana adhikaar kar liya. yah kaary saralata se sampann ho gaya. sicily ab peedmant ke rajya main shaamil kar liya gaya.
 iske pashchaat usne 1860 i. main neples par bhi apana adhikaar kar liya. 6 sitambar 1860 i.ko sicily or neples kaa shaasha francis dwitiya desh chhodkar bhaag gaya. in donon kaaryon kaa sampadan usne desh-prem or rashtriyata kii bhaavana se prabhavit hokar kiya. raashtra ke prati uske prem or tyaag kaa yah anoothaa udhaaharan he. 1862 i. main uskaa dehanth ho gaya.
 18 farvari 1861 i. ko sansad kii baithak main victor emanuel ko italy kaa shaasha sweekaar kiya gaya. is uplabdhi ke baad 6 june 1861 i. ko kaabur kii mrityu ho gayi. italy ko ek raashtra kaa rup dene kaa shrey caboor ko he, jisamen mejini, gairaboldi or victor emanuel kaa sahyog ullekhneey tha. caboor kii yah ichha thi ki rome sanyukt italy kii rajdhani bane, par vah abhi italy main shaamil nahin ho paaya tha. iske atiriktvenesia bhi abhi tak austria ke adhikaar main tha. is prakaar italy ke ekikaran ke kaary main ye do kamiyaan abhishesh thim.
 german rajyon ke ekikaran kaa kaary prasha ke pradhanmantri ke netritv main chal rahaa tha. is kaary kii purnataa ke liye prasha ne 1866 i. main austria ke khilaaf yuddh kar diya, jisamen italy bhi prasha kii ore se shaamil hua. antat prasha is yuddh main safal hua. is sahyog ke lievenesia kaa rajya italy ko praapt ho gaya. oktober 1866 i. main ise peedmant main mila liya gaya.
 rome kaa pracheen vaibhav italysiyon ke liye gaurav kaaran tha. ve use naveen italy rajya kii rajdhani bananaa chaahate the par us par abhi pope kaa adhikaar tha. 1870 i. main france or prasha ke bich yuddh chhid gaya. aisi sthiti main france ko rome main sthit apni sena ko waapas bulaanaa padaa. germany ke ekikaran ke daur main yah yuddh sidan ke maidan main ladaa gaya, jisamen antim safalataa prasha ko mili. is sthiti ne rome par akraman karne ke liye italy ko anukool avasar pradaan kiya, jiskaa laabh uthaakar usne rome par akraman kar diya. 20 sitambar 1870 i. ko italy ke senapati cadoni ne rome par italy kaa adhikaar sthapit kar liya. is prakaar italysiyon kii yah antim ichha bhi purna ho gayi. 2 june 1871 i. ko victor emanuel ne rome main pravesh kiya. italy kii sansad kaa udghaatan karte hue usne kaha, 
 is prakaar italy ke ekikaran kaa mahan kaary puraa ho sakaa.
 italy 1494 main
 italy 1796 main
 italy 1810 main
 Italy in 1859: orange Kingdom of Sardinia, blue Kingdom of Lombardy–Venetia, light green Duchy of Parma, green Duchy of Modena, dark green Grand Duchy of Tuscany, red Papal States, yellow Kingdom of Two Sicilies.
 1860 main italy: naarangi Kingdom of Sardinia, nila Kingdom of Lombardy–Venetia, gulabi United Provinces of Central Italy, laal Papal States, pilaa Kingdom of Two Sicilies.
 1861 main italy rajya: naarangi- italy rajya, nila- austrian samrajya, laal - pope kaa rajya
 1870 main italy rajya
 1919 main italy rajya
