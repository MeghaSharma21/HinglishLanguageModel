 nikhil-vinay bhartiya sangeet nirdeshak jodi he jisamen nikhil kamath or vinay tiwari shaamil hai. donon hindi film udyog main 1991 se 2006 main apane vibhaajan tak sakriy the or unhen chathe daur kaa sangeetkaar mana jaataa he. unki pehali film jisamen unhone sangeet pradaan kiya 1991 kii pyaar bharaa dil thi. unki agali film 1993 kii chor or chaand thi jise ab unki sarvshereshth sangeet vaali film mana jaataa he. dulaara ke baad ai unki agali film bewafaa sanam bhi safal sangeet vaali film maani jaati he jisase gayak sonu nigam ne "acha sila diya tuune mere pyaar kaa" se pehali safalataa pai thi.
 unki aage or filmein jaise - english babu desi mem, uf! ye mohabbat, zulm-o-sitam, papa da great ain lekin vah safal nahin rahi or unhen bhi zyada pahchaan nahin mili. baad main tii-series or sonu nigam ke saath unhone kai album main kaam kiya jisamen jaan or yaad pramukh he. 2001 kii film tum bin se inhone phir safal sangeet diya. aage aapako pehle bhi kahin dekha he, koun he jo sapanom main aayaa?, muskaan or koi mere dil main he unki anya safal film rahi.
