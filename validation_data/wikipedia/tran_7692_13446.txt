 swananukrnaatmak yaa dhwani-anukaranaatmak shabd wo shabd hote hai jinka, uccharan unke arth kaa dyotak hota he. duusare shabdon main yah wo shabd hote hai jo jinka uccharan unase sambhddha vastu se miltaa he yaa yah kisi dhwani kaa anukaran karte hai. inke udhaaharan hai, ghadi kii tik tik, gat gat karke pani pinaa, jaanwaron or pakshiyon dwaara kii jane vaali dhvaniyaan jaise ki billi kii myaauun yaa kabutar kii gutaraguun aadi.
 swananukrnaatmak shabd sabhi bhashaaon main samaan nahin hote hai; ye kuch had tak us vyapak bhashaai pranali ke anuroop hote hai jiskaa ki yah hissaa hote hai: isiilie kisi ghadi kii aawaaj jo hindi main tik tik hoti he vahi angreji main tik tok, chini main di da or japani main cachin cachin hoti he. swananukrnaatmak shabdon kaa prayog comics main bahutayat se hota he.
