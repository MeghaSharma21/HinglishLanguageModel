 louh ayask se ispaat banane kii prakriya kaa doosraa charan ispaat nirmaan he. kachche lohe se ispaat banane ke liye kachche lohe main upasthit atirikt carbon tathaa gandhak, phosphorus aadi ashuddhiyon ko nikaala jaataa he or maiganej, nickel, chromium tathaa vanadium aadi tatv milaaye jate hai taaki vaanchit prakaar kaa ispaat banaaya ja sake.
 ispaat utpaadan kaa itihaas kareeb chaar hajaar saal purana he. antolia ke utkhanan se kuch ispaat ke saamaan mili hai. asia mahadweep kii baat karen to srilanka main teen sau varsh isapurv main ucch-maatra vaale ispaat kaa pramaan mila he. srilanka ne ispaat nirmaan ke liye hi vaayu-bhatti kaa nirmaan kiya tha. dilli kaa louh stambh bhartiya ispaat nirmaan kii pracheenta evam utkrushtataa kaa jita-jaagta pramaan he. cimentikaran vidhi dwaara pehali baar italy main balistor ispaat kaa nirmaan kiya gaya.
 aadhunik kaal main ispaat kaa vyavsaayik nirmaan basamer vidhi kii khoj ke baad shuru hua. basamer vidhi se ispaat kaa utpaadan kaaphi sasta ho gaya. baad main gilcrist-thomas vidhi ke aane se basamer vidhi main or zyada sudhaar hua. baad main semen-martin vidhi kii khoj se ispaat nirmaan or bhi sugam ho gaya.
 loha dharti ke garbh main swatantra avasthaa main nahin paaya jaataa he, balki yah oxigen or sulfur ke saath yogic avasthaa main paaya jaataa he. mul rup se louhe ke do ayask hote hai- hematite or pirit . hematite se louhe ko nishkarshan kiya jaataa he, jisase oxigen alag ho jaataa he. louh ayask se lohe ko alag karnaa louh nishkarshan kehalaata he. louhe ke nishkarshan main carbon kii upasthiti main lohe ko galaaya jaataa he. is kriya ko pragalan kehete hai. shuru-shuru main kam galnaank vaale dhaatuon kaa pragalan kiya jaataa tha. tambe kaa galnaank 1000 degree celcysius he, jabaki tin 250 degree celsius par pigal jaataa he. cast aayran kaa galnaank 1370 degree celsius he. 800 degree celsius ke baad oxikaran dar teji se bad jaataa he. yahi kaaran he ki pragalan kii kriya nimna-oxigen vaale vaataavaran main karaayi jaati he. tambe or tin ke vipareet, carbon tarah lohe main aasaani se ghul jaataa he. is tarah se lohe main carbon ke mishran se ispaat banaaya jaataa he.
 ayask se adhik se adhik dhaatu praapt karne ke liye avkaarak vastu, carbon, bahutayat se milaai jaati he. carbon baad main icchit maatra tak oxikaran kii kriya dwaara nikaal diya jaataa he. isse saath ke duusare tatwon kaa bhi, jinka avkaran hua rahata he or jo oxikaraniya hote hai, oxikaran ho jaataa he.
 yahaan dhyaan dene vaali baat ye he ki lohe main carbon ke thod se her-pher se ispaat kii gunvattta main bada badlaav aa jaataa he. ispaat ke gunon main vaanchit badlaav ke liye louhe or carbon ke mishran main duusare padaarth bhi milaae jate hai. ispaat kii tanyata badhaane ke liye isamen nickel or mangneej milaaye jate hai. kathorta badhaane ke liye chromium or venedium kaa mishran kiya jaataa he.
 dhaatukarmik vyavhaar main "vishuddh dhaatu" shabd kaa upyog aise vyapaarik mail kii dhaatu ke liye bhi hota he jisamen pradhanat: ve hi gun hote hai jo shuddh rasinic dhaatu main hote hai. inamen shesh jo ashuddhta hoti he yaa to use dur karnaa kathin hota he, athwa dhaatu main koi vishesh gun praapt karne ke liye use jaan boojhkar milaayaa jaataa he. is prakaar milaae janevaale tatwon ko 'mishradhatukari tatv' kehete hai.
 pracheen kaal main ispaat utpaadan kii do vidhiyaan prachlit thim. 
 bharat kaa prasiddh 'vuts' ispaat inhen vidhiyon se banaaya jaataa tha.
 carbadhishoshan vidhi main pitwaan lohe ko coke ke sampark main rakhkar paryaapt samay tak ucch taap par garam kiya jaataa he. jin paatro main yah kriya kii jaati he unhen parivartan paatr kehete hai or ye pathar kii silon ke bane hote hai. in paatro ko carbadhishoshan bhatthiyon kiya jaataa he. paatr ke andar vaayu kaa pravesh na ho iske liye inhen acchhee tarah se agnisah padaarthon se band kar diya jaataa he anyathaa vaayu ke prabhaav se koyala jalakar raakh ban jayega or lohe kaa oxikaran hone lagegaa. paatr ko lagabhaag 48 ghante main 1,000Â° sein. tak garam kiya jaataa he. is taap ko saat se lekar nau dinon tak sthir banaae rakhte hai. is kriya ke parinaam swaroop koyale kaa carbon lohe main pravisht ho jaataa he. jab carbon paryaapt gaharaai tak pahunch jaataa he tab paatro ko ek saptaah kii avadhi tak dhire dhire sheethal kiya jaataa he. is prakaar jo chaden nikalati hai unki sataha par fafole dikhaai dete hai. isliye inhen 'fafoledaar ispaat' kehete hai. is ispaat ko garam karke pitayee kii jaati he jisase yah samras ho jaae.
 carbadhishoshan ispaat kii pitayee karne ke baad bhi isamen newnaadhik asamta rahati he. is ispaat ko ghadiya main dravit karke usak rasinic sanghatan ek sa kar liya jaataa he. is kriya ke dwaara carbadhishoshan ispaat main vidyaman dhaatumal ke kanon se bhi mukti mil jaati he. is kaary ke liye adhiktar 50 pound dharitavali graphite kii ghadiyaan prayukt kii jaati hai. in ghadiyon main carbadhishoshan ispaat ko rakhkar inhen coke bhatthiyon main garam kiya jaataa he. ghadiya vidhi main dhaatu kaa parishkar nahin hota, isliye iske liye upyukt prabhaar yathasambhav shuddh hona chahie. pehle isi vidhi ke dwaara ucch koti kaa aujaari ispaat taiyaar hota tha.
 ispaat-nirmaan main asli kranti 1850 ke dashak ke antim dinon main aayi. besamar vidhi pratham safal vidhi thi jisase badi maatra main ispaat utpaadan kiya ja saktaa tha. iske baad khulaa chulhaa vidhi aayi. 
 aadhunik ispatnirmaan ko do bhaagon main baant sakate hai - praathmik tathaa dwitiyak ispatnirmaan . praathmik ispaat nirmaan use kehete hai jisamen ispaat-nirmaan ke liye adhikanshtah vatya bhatthi se nikle naye lohe kaa upyog kiya jaay. dwitiyak ispatnirmaan use kehete hai jisamen ispaat nirmaan ke liye bhangaar yaa kabad ispaat kaa upyog ho. ispatnirmaan ke samay nikaleen gaison kaa upyog urja ke strot ke rup main kiya ja saktaa he.
 san 1856 main henry besimar ne ispaat utpaadan kii vidhiyon main krantikari parivartan kiya. is vidhi main nashpati main jise 'besimar parivertiddh' kehete he, dravit kachche lohe main dhaunkani se vaayu pravaahit kii jaati he. dravit lohe main vidyaman apdravyon kaa oxikaran vaayu ke oxigen dwaara hota he. ye kriyaayein ooshmaakshepak hoti hai, isliye is vidhi main bahya idhan kii aavashyaktaa nahin padati. lohe main vidyaman apdravya oxikrut hokar dhaatumal banaate hai or bachaa hua loha ispaat kaa rup dhaaran kar letaa he.
 besimar parivartitra kaa vahya bhaag ispaat patt se bana hota he tath andar kii ore ooshmasah padaarthon ke astr die jate hai. besimar vidhi ke antargat do paddatiyaan prachlit hai : amleey tathaa samaakshareey . in paddatiyon kaa upyog kachche lohe ke gunon par nirbhar karata he. yadi kachche lohe main phosphorus kii maatra adhik hoti he to samaakshareey vidhi kaa upyog kiya jaataa he. jahaan phosphorus ke niraakaran kii aavashyaktaa nahin hoti vahaan amleey paddati vyavahrut kii jaati he. besimar parivartitra ke andar die janevaale ooshmasah padaartho ke astr upyog main laai janevaali paddati par nirbhar karte hai. amleey paddati main adhiktar silikamay padaarth upyog main aate hai jabaki samaakshareey paddati main samaakshareey padaarth, jaise dolomite, hi upyog main laae jate hai.
 besimar parivartitra ke nital main hawa tontiyaan lagi hoti hai, jinke dwaara dravit lohe main ucch daav par vaayu dhaunkani se pravaahit kii jaati he. ucch daab isliye aavashyak he ki dhaman kaal main drav loha tonti ke dwaara parivartittra ke vayudhan main na chalaa jaae. amleey paddati main mukhya apdravya silicon, manganeez tathaa carbon hote hai. inke oxikaran main lagbhag 12 minute lagate hai. pehle silicon tathaa meganese kaa oxikaran hota he or ve dhaatumal banaate hai. phir carbon oxikrut hokar carbon monoksaide gas banaata he, jo parivartitra ke munh par prajvalit hokar vishaal jwaala utpann karata he. is kriya ke baad parivartitra paatr ko namith karke taiyaar ispaat ko darvi main nikaal liya jaataa he. phir aavashyaktaanusaar isamen pun: carburikaarak tathaa vioxikaran daalkar ispaat ko aichhik rasinic sanghatan kaa banaaya jaataa he.
 samaakshareey paddati main sabhi kriyaayein amleey paddati kii tarah hi hoti hai, parantu usamen phosphorus ke oxikaran ke liye 5-6 minute kaa atirikt samay lagata he. silicon, manganeez, tathaa carbon ke kramik oxikaran ke pashchaat hi phosphorus oxikrut hota he or paatr main vidyaman chooney ke saath milakar samaakshareey dhaatumal banaata he. is dhaatumal ko alag karne ke pashchaat hi dhaatu main pun: carburikarak tathaa vioxikaarak daale jate hai.
 ise 'basic oxygen vidhi' bhi kehete hai. san 1851 main austria ke linj tathaa donavitz dhaatuvigyon ne besimar vidhi ke samparivartit rup kii khoj kii, jise unke naam par el. di. vidhi kaha gaya. isamen parivartitra paatr main dravit lohe kii sataha par shuddh oxigen pravaahit kiya jaataa he. is vidhi se apdravyon kaa sheeghra oxikaran hokar nitrogen rahit ispaat kii prapti hoti he.
 aaj vishwa kaa lagbhag 75 pratishat ispaat utpaadan khuli chulli bhatthi vidhi se kiya jaataa he. is kaary ke liye khuli bhatthi kaa upyog hota he. besimar vidhi kii tarah hi isamen bhi amleey tathaa samaakshareey roopantaran hote hai. in paddatiyon kaa upyog kachche maal ke rasinic sanghatan par nirbhar karata he. yahan yah samaran rakhana aavashyak he ki khuli chulli bhatthi kii ispaat utpaadan vidhi main dhaatumal kii banaavat par hi ispaat kaa gun nirbhar karata he. isliye is vidhi main dhaatumal kii taiyaari par hi vishesh dhyaan diya jaataa he. yadi samaakshareey dhaatumal taiyaar karne kii aavashyaktaa hoti he, to 'samaakshareey khulli chulli bhatthi paddati' kaa upyog kiya jaataa he or yadi amleey mel kii aavashyaktaa hoti he to 'amleey vidhi' kaa upyog hota he.
 khuli chullibhatthee 25 se 300 ton dharita tak hi hoti he. bade bhrashtron kaa chullital 15 foot chaudaa, 40 foot lanbaa tathaa 20 inch gaharaa hota he. chullital kaa nirmaan vibhinn ooshmasah padaarthon se hota he. amleey paddati main amleey ooshmasah tathaa samaakshareey paddati main samaakshareey ooshmasah padaarth prayukt hote hai. bhrashtra kii diwaar tath chat saadhaarant: silica iton kii bani hui hoti hai. aajkal chat ke liye magnesite iton kaa bhi upyog hone laga he. chullital ke neeche donon ore ooshmasah iton ke rodhakon se nirmit do do kaksh hote hai, jinhen 'punarjanitr' kehete hai. bhrashtra se bahirgami dahan-utpaada ek ore ke donon punarzanitron main se hokar guzarate hai or is prakaar apni gyey ooshmaa rodhakon ko pradaan karte hai. kuch samay pashchaat bhatthi main dahan yogya gas tathaa vaayu in tapt rodhakon ke dwaara bheji jaati hai, jisase ye rodhakon se ooshmaa praapt karti hai or tab dahan-utpaada duusari ore ke punarjanitron se hokar gujarata he. yah kriya 15-20 minute ke antar par duharai jaati he. is pranali ke dwaara bhatthi main idhan tathaa dahan ke liye aavashyak vaayu chullital ke donon ore nirmit do alag alag margon dwaara bheji jaati he. in margon ko port kehete hai. badi bhatthiyon main prabhaar ko bharne ke liye saamanyat: paanch prabhaar dwaar hote hai. dravit dhaatu tathaa mel ke nikalne ke liye bhatthiyon kii pichhali deevaaron main 'tonti chhidr hote hai. in bhatthiyon ko tapt karne ke liye gasiy athwa taral idhan kaa prayog kiya jaataa he.
 khulli chulli bhatthi main ispaat utpaadan ke liye kachche maal ke rup main loha, raddi maal athwa donon kaa mishran upyog main laayaa jaataa he. bhatthi ke prabhaar ke pashchaat prabhaar ko dravit hone diya jaataa he. dhaatu ke parishkar ke liye gaalkon kaa upyog hota he, jinamein pathar tathaa loh ayask pramukh hai. loh ayask ke oxigen ke sampark se kramik rup se silicon, manganeez tathaa phosphorus jaise apdravyon kaa oxikaran hota he or ve dhaatumal banaate hai. tatpashchaat lohe ke carbon kaa oxikaran hota he, jo chooney main budbudaahat utpann hone ke kaal main apni charam seemaa par pahunch jaataa he. jab dhaatu kaa rasinic sanghatan aichhik vindu par pahunch jaataa he tab use darvi main nikaal liya jaataa he. vahaan par pun: carburikaarak tathaa viaksikaarak daalaa ja saktaa he. is ispaat ko pind ke rup main sanchit kar lete hai.
 bahudhaa amleey bencemer vidhi ke saath samaakshareey khuli chulli bhatthi vidhi kaa upyog kiya jaataa he. ise duple vidhi kehete hai. jab amleey besimar tathaa samaakshareey evam amleey khuli chulli bhatthi vidhiyon kaa upyog hota he to use trik yaa triplex, vidhi kehete hai.
 ispaat utpaadan main mukhyat: do prakaar kii vidyut bhatthiyon prayukt hoti hai :
 chaap bhatthi main graphite vidyudagron, athwa vidyudagr or dhaatu, ke bich vidyucchap banataa he, jisase tej ooshmaa nikalati he or dhaatu kaa pragalan karti he. preran bhatthi main dhaatu prerit vidyuddhara ke pravaah ko avaruddh karti he, jisase ooshmaa utpann hoti he. bade pariman main ispaat utpaadan ke liye chaap bhatthi hi adhik upyogi he or isaki dharita ek ton se lekar 100 ton tak hi hoti he. preran bhatthi mukhyat: aujaari athwa vishesh prakaar ke ispaton ke utpaadan main kaam aati he.
 chaap bhatthi main vidyudagron or dhaatu ke bich chaap utpann karke dhaatu kaa galan hota he. galan ke pashchaat parishkar kriya aarambh hoti he, jo bahut kuch prabhaar ke upar nirbhar karti he. yadi prabhaar main adhikansh raddi maal he, to keval vioxikaran kii aavashyaktaa padati he or phir carbonikaran ityadi darvi main kiya ja saktaa he. preran bhatthi main mukhyat: galan kriya hi kii jaati he or vahaan kisi prakaar kaa parishkaran sambhav nahin he.
 HIsarna steelmaking process
