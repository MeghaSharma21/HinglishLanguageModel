 raaj 3 bhartiya hindi film he. jiskaa nirmaan mahesh bhatta or mukesh bhatta ne kiya he. iskaa nirdesan vikram bhatta ne kiya he. isamen mukhya kirdaar main imran hashmi, bipasha basu or isha gupta hai. yah film 7 sitambar 2012 ko cinemagharon main pradarshit hua tha.
 shanaya shekhar jise ek badi nayika banane kaa sapana hota he. uskaa prem ek nirdeshak aditya ke saath chalata rahata he. lekin uskaa badi abhinetri banane kaa sapana sanjana ke aane ke baad tut jaataa he. jo film or puraskaar uske hote vah sabhi sanjana ko mil rahe the. is kaaran vah ek tantric ke paas jaakar kaala jaadu sikhti he. vah kaala jaadu kar use pagal sabit karti he. iske baad sanjana ke saath kai prakaar kii ghatnaayen hoti hai. vah ek samaaroh main jab vah apane kamare main rahati he tab uske pani se haath dhote samay vahaan se bahut se tilchatte nikalate hai. vah uske kapadon ke andar ghus jate hai jisase vah dar jaati he or apane saare kapade utaar kar baahar bhaag jaati he, jahaan sabhi patrkaar or film se jude log rahete hai. logon ko lagata he ki usne apane prachaar ke liye is tarah kaa kaary kiya he. uske is krity ke baad use sabhi nirmaataa jo use apane film main rakhe hote hai, film se nikaal dete hai. shanaya iske baad use or tadpaane ke liye bhi vichaar karti he. lekin aditya use bachaa letaa he.
 iske liye pehle jaclyn furnandis ko chunaa gaya tha. ek kakaroch vaale drishy ko karne se manaa kar diya. jisamen unhen bina kapadon ke 300 logon ke saamne janaa tha. iske baad jananath 2 se apane abhinay shuru karne vaali abhinetri isha gupta ko is kirdaar ke liye liya gaya. dino morey or kangana ranavat jo isse pehle raaj ke do bhaag main the vah bhi isamen nahin hai. isamen imran hashmi ko mukhya kirdaar ke rup main liya gaya he.
 iske prachaar hetu isaki jhalak rohit shetty kii film bol bachchan ke saath pradarshan ke saath hi thi. lekin iske drishy ke kaaran ise dikhaane kii sweekruti milane main samay lag gaya. iske prachaar ke liye bipasha basu or isha gupta siaidi main aae, jise 2 sitambar 2012 ko dikhaaya gaya tha.
 raaj 3 ne apane pehle hi din main 10 karod 50 lakh rupye ki kamai kii. isane kul 970 million ki kamai kii.
