 dik-kaal yaa spes-time kii sankalpana, albert oinstin dwaara unke saapekshata ke siddhant main di gai thi| unke anusaar teen dishaao kii tarah, samay bhi ek aayam he or bhautikee main inhen ek saath chaar ayaamon ke rup main dekhnaa chahie. unhone kaha ki vastav main brahmand kii sabhi chizein is chaar-aiami dik-kaal main rahati hai. unhone yah bhi kaha ki kabhi-kabhi aisi paristhitiyaan ban jaati hai jab bhinn vastuon ko in sabhi-ayaamon kaa anubhav alag-alag prathit ho.
 dik or kaal kaa sambadh hamaare nity vyavhaar main itnaa adhik aata he ki inke vishay main kuch adhuri si kintu drudh dharanaayen hamaare man main bachapan se hi hona swaabhaavik he. kaviyon ne dik or kaal kii gambhir, vishaal tathaa sundar kalpanaaon kaa varnan kiya he. darshan main or paashchaatya manovigyaan main bhi inke vishay main puraatan kaal se soch vichaar hota aa rahaa he. kanad ke vaisheshik darshan main akaash, dik or kaal kii dharanaayen suspasht di gai hai or inke gunon kaa bhi varnan kiya gaya he. indriyajanya anubhavon se jo gyaan miltaa he usamen dik or kaal kaa sambandh avashya hi hota he. is gyaan kii yadi vaastaviktaa samajha jaae to dik or kaal vastaviktaa se alag nahin ho sakate. prayek darshanik sampradaay ne vastaviktaa, dik or kaal, inke paraspar sambandhon kii apni apni dharanaayen di hai, jinamein aikamaty nahin he. ganit main bhi dik or kaal kaa apratyaksh reeti se sambandh aata he. at: pratishthit bhautikee kaa vikaas inhen dharanaon par nirbhar rahaa. bhautikee ke kuch praayogic fal jab in dharanaon se visangat dikhaai dene lage, tab ye dharanaayen vichlit hone lageen evam aapekshitawaad ne dik or kaal kaa nayaa swaroop sthapit kiya, jo anek prayogon dwaara pramanit or falat: ab sarvasammat ho chukaa he. dik tathaa kaal kaa yah nayaa swaroop keval bhinn hi nahin varan samajhane main bhi atyant kathin he, kyonki iske pratipaadan main vishisht ganit kaa upyog aavashyak hota he. at: jahaan-jahaan dik tathaa kaal sambandh aata he uskaa spashtikaran pehle sthool drushti se, tatpashchaat sookshm drushti se or ant main bhautikee kii drushti se karnaa adhik saral hoga.
 indriyajanya anubhavon se jo dik ke gunon kaa pratyay aata he, usase dik ke vibhinn prakaar maane ja sakate hai. anubhavon ke buddhi par jo parinaam hote hai unka pruthakkaran karke dharanaayen banati hai. is prakaar swanubhav se dik kii jo dharna banati he use "swa-dik' athwa "vyaktigat dik' kaha jaataa he. indriyajanya anubhavon main anek anubhav samast vyaktiyon ke liye samaan hote hai or aise anubhav jis ghatana se milte hai, use "vastav' kaha jaataa he. vastav ghatnaon ke samudaayon se "vaastaviktaa' kii dharna banati he. indriyon se drushti, sparsh, dhwani, ras or gandh ke anubhav milte hai, kintu ye anubhav sarvada vishwaas ke yogya hote hai, aisa nahin he. prakashkeey sambhram to suprasiddh hai hi. sparsh ke bhi sambhram vyavhaar main nity prathit hote hai, jaise do daanton ke bich kii khoh jeebh ko jitani lagati he usase kam choti ungali ko lagati he. praaia: aisa hi prakaar sab tarah ke indriyajanya anubhavon kaa hota he. at: in apurna anubhavon se vyaktigat dik kii jo dharna banati he vah bhramamoolak hi hoti he. maapndand tathaa anya uchit yantron kii sahaayta se indriyon kii maryaadit graahakta badhaai ja sakati he or is prakaar anek ghatnaon kaa bhramanirasan ho saktaa he. prayogon main maapan karke dik kii jo dharna hoti he use "bhautik dik kaha jaataa he. maapan ke liye maapndand kaa upyog kiya jaataa he.
 anubhavon main dik kaa sambandh chaar prakaar se aata he or in chaaron prakaaron par vichaar karke dik ke gunon kii vyaavhaarik kalpanaayen banati hai. kisi vastu ke sthal kaa nirdesh jab vahaan kahkar kiya jaataa he, tab dik ke ek swaroop kii kalpana aati he or iskaa arth yah bhi mana jaataa he ki dik kaa astitv swatantra he. kisi vastu ke sthal kaa nirdesh anya vastu ke "saapeksh' karne par dik kii "saapeksh sthiti' main doosraa swaroop dikhi detaa he. dik kaa teesraa swaroop vastuon ke "aakaar' se miltaa he, jisase dik kii vibhajyata kii bhi kalpana kii ja sakati he. akaash kii ore dekhne se dik kii "vishalata' kaa chauthaa swaroop dikhaai detaa he. in chaar prakaar ke swaroopon se hi praaia: dik ke sambadh main vyaavhaarik dharanaayen banati hai or dik ke gun bhi suchit hote hai.
 ghatnaon se praapt indriyajanya anubhavon kaa vichar kiya jaae to unke do prakaar hote hai. ghatnaon ke sthanbhed se dik kii kalpana hoti he or unke kram-bhed se kaal kii kalpana hoti he. is prakaar dik or kaal hamaari vichaardhaara main sandigdh rup se pravesh karte hai. dik jaisaa hi kaal bhi vyaktigat hota he or prayek vyakti kii kalganana swatantra tathaa swecch hoti he. itnaa hi nahin, is swa-kaal kii gananaa main bhi parivartan hota he or vah vyakti ke swasthya, avasthaa ityadi sthitiyon par nirbhar karata he, jaise, kisi kaary main manushya magn ho to kaal teji se katataa he. at: vyaktigat athwa swa-kaal vishwaas yogya nahin rahata. kisi prakritik ghatana se - din or raat se - jo kaal kaa maapan hoga vah vyaktigat nahin rahegaa or sab logon ke liye samaan hoga. at: aise kaal ko saarvajanik kaal kaha jaataa he. din or raat kaal ke sthool vibhaag hai. inke chote vibhaag kiye jaaen to vyavhaar main kaalamaapan ke liye ve adhik upyukt hote hai. isliye prahar, ghatika, pal vipal athwa ghanta, minute, second ityadi vibhaag kiye gaye. saamanyat: kaal kaa maapan ghadi se hota he.
 dik kii bhanti kaal ke bhi chaar swaroop vyavhaar main dikhaai dete hai. kisi ghatana athwa anubhav se "kab?' prashn upasthit hota he or iskaa dik vishyak "kahan' se samya he. is kalpana se kaal kaa astitv swatantra samajha jaataa he. kisi ghatana ke kaal ke saapeksh duusari ghatana kaa varnan karte samay kaal kaa saapeksh swaroop dikhaai detaa he. do ghatnaon ke bich ke kaal se kaal kaa jo swaroop dikhaai detaa he vah dik ke aakaar se samaan he. vaise hi kaal ke anadi, anant ityadi visheshnon se kaal kii vishalata dikhaai dati he. dik tathaa kaal ke chaaron swaroopon ko, yaa gunon ko kahie, milakar vichaar karne par inke vishay main hamaari jo dharanaayen banati hai unako "swa' yaa "vyaktigat' athwa "manovaigyanik' dik or kaal kaha jaataa he.
 dik tathaa kaal kii dharanaon ko nishchit rup dene ke liye unka maapan karne ke saadhan aavashyak hote hai. dik ke maapan ke liye drudh padaarthon ke dand, aujaar tathaa yantra upyog main laae jate hai. in upkarnon se lambaai, kone, kshetrafal, aaytan ityadi vastuon ke gunon ke maapan hote he. in maapnon ke samay bindu, rekha, samtal ityadi kii dharanaayen banati jaati hai. jab anek punraritiyon se ye dharanaayen drudh ho jaati hai, tab bindu, rekha, samtal ityadi kaa sthaan moulik hota he or bhautik vastuen in dharanaon se dur ho jaati hai. ab in dharanaon kii or eucalidia jyamiti kii moulik dharanaon kii samanta spasht hogi. drudh vastuon ko samavisht karke dik ke, athwa vastuon ke, maapan se dik kii jo dharna hoti he use jyamitiya athwa eucalidia dik kaha jaataa he. yah spasht he ki dik kii is dharna se uske jo gun samajhe jate hai ve keval eucalidia jyamiti kii paribhaashaon, swayansiddh or kalpanaaon ke upar hi nirbhar hote hai. dik kii hamaari vyaavhaarik dharna or maapan se nishchit kii hui yah jyamitiya dharna, kramash: hamaari sthool drushti or sookshm drushti ke swaroop hai.
 eucalidia jyamiti par nirdhaarit dik kii yah dharna yadhyapi swaabhaavik dikhaai detii hogi, tathaapi iskaa vishleshan karne kii aavashyata he. eucalidia jyamiti main kuch paribhaashaayen tathaa kuch swayansiddh tathy die hue hai or inkaa taarkik drushti se vikaas kiya gaya he. ye dharanaayen keval kaalpanik or swatantra hai. thodaa hi vichaar karne par yah spasht hoga ki eucalidia jyamiti kaa vyavhaar kii vastuon se koi bhi vaastavik sambandh nahin he. apni mul kalpanaaon ko viksit karte samay unka paraspar tarksangat sambandh rakhana or ek "kaalpanik' ganit shaastra kaa nirmaan karnaa, itnaa hi is jyamiti kaa mul uddeshy tha. is uddeshy main yah jyamiti atyant hi safal rahi. is jyamiti kaa or bhi vistaar karke use "vyaavhaarik' banane ke liye "adarsh drudh vastu' kii paribhaasha yah he ki iske do binduon kaa antar kisi bhi paristhiti main utana hi rahata he. maapan dand athwa anya aujaaron kaa upyog isi visheshta par nirbhar karata he. vastut: is prakaar "adarsh drudh vastu' ko samavisht karne par eucalidia jyamiti kaa swaroop badal jaataa he or usko ab ham bhautikee kaa ek vibhaag samaj sakate hai. kintu vyavhaar main eucalidia jyamiti kaa yah parivartan is drushti se nahin dekha jaataa. maapan karne par vyaavhaarik vastuon ke maapan ke liye eucalidia jyamiti ke siddhant yatharth dikhaai dete hai. isliye eucalidia jyamiti ko "vaastavik' samajha jane laga.
 vyaavhaarik anubhav or eucalidia jyamiti kaa drushti se newton ne apni dik or kaal kii dharanaayen nishchit rup se prastut kii or pratishthit bhautikee kaa vikaas praaia: vartmaan shatabdi ke prarambh tak inhen dharanaon par nirbhar rahaa. newton ne dik ko swatantra satta samajhakar uske gun bhi die. newton ke anusaar dik ke gun sarv dishaao main tathaa sarv binduon par samaan hi hote hai, arthath dik samadik, samang tathaa ek samaan he. at: padaarthon ke gun dik main sabhi sthanon par samaan hi hote hai. dik anant he or newton ke dik main lambaai, kaal tathaa gati se abaadhit rahati he. kaal ke vishay main bhi newton ne apni dharna di he or yah dharna bhi us samay ke bhautikee ke vikaas ke anusaar hi thi. newton ke anusaar kaal bhi ek swatantra satta he. kaal kaa vishesh gun yah he ki vah samaan gati se satat or sarvatra "bahata' he or kisi bhi paristhiti kaa uske upar koi bhi parinaam nahin hota. kaal bhi anant he. saransh main, newton ke anusaar dik tathaa kaal donon hi swatantra or nirpeksh sattayen hoti hai. newton aadi kii yantriki inhen dharanaon par nirbhar thi. yantriki main gati or twaran, in donon ke liye dik or kaal ko nishchit rup dena aavashyak tha or us samay to in dharanaon main koi bhi truti dikhaai nahin detii thi. vaise hi bhautikee main newton kaa itnaa prabhaav tha ki in dharanaon par shankaa pradarshit karnaa sambhav nahin tha.
 bolai, lobaatchevsky, riman ityadi ganitagyon ne yah siddh kiya ki eucalidia jyamiti ke kuch swayantathyon main uchit parivartan karne par aeuclidia jyamitiyon kaa nirmaan ho saktaa he. yadhyapi aeuclidia jyamitiyon ke anek siddhant eucalidia jyamiti ke siddhanton se bhinn hote hai, tathaapi ve ayogy nahin hote hai. visheshat: riman ke aeuclidia jyamiti se yah spasht hua ki eucalidia jyamiti hi keval moulik nahin he. yadhyapi aeuclidia jyamitiyaan kalpana karne main kathin hoti hai, tathaapi tarksmmat hone se unke fal atyant rochak tathaa upyukt hote hai. inamen teen se adhik vimitiyon ke dik kii jo kalpana hoti he, us dik kii vakrata kii kalpana vishesh rup se upyukt hui.
 kv bhootan kv bhavishyad vaa vartmanmapi kv vaa | kv deshah kv c vaa nityam swamahimni sthitsya me ||19- 3||
 deshkalvimuktrasmi digambarasukhsmyaham| naasti naasti vimuktrasmi nakaarrahitasmyaham ||
