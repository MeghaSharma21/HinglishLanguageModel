 dilli mumbai audyogic galiyara bharat sarkaar dwaara pryojit audyogic-vikaas kii vishaal pariyojna he. ek vishaal audyogic kshetra sthapit karne kii yah ek mahatvakankshi yojana he jo chah rajyon ko samete hue hai. is pariyojna ke puraa hone par adhosanrachana evam udyog kaa atyadhik prasar ho jaayegaa tathaa rail, sadak, bandargah evam hawaii yatayaat kii vyapak vruddhi ho jaayegi. iske tahat bharat evam japan ne pariyojna vikaas nidhi sthapit karne kaa nirnay liya he jo armbh main 1000 karod rupaye kii hogi. dono sarkarein samaan maatra main yogadan karengi.
 is pariyojna main 200 varg kimi ke chah vishaal nivesh-kshetra shaamil hai. yah saat rajyon - dilli, pashchimi uttar pradesh, dakshini haryana, purvi rajasthan, purvi gujarat, pashchimi maharashtra, evam madhya pradesh ke indaur se hokar jaayegi. yah galiyara 2700 kimi lambaai main failaa hoga. iske atirikt 5000 kimi kii feader line mumbai ko pashchimi bengal se jodygin.
 'dilli mumbai audyogic galiyara pariyojna' sthaneey vyavsaay main nivesh kii badhotaree va satat vikaas praapt karne ke maddenjar aise moolbhoot dhaanche kaa vinirmaan kar rahi he jo vaishvik pratispardhak vaataavaran main apane aapako sthir rakh sake. sampurna diemisi kshetra ke liye sambhavit plan va 6 rajyon ke nivesh nads ke liye praaroop taiyaar karne kaa aadesh salaahkaaron ko diya ja chukaa he. sampurna kshetra ke liye plan taiyaar ho chukaa he. harith ekikrut township ke liye maharashtra ke dhaulpuri va ahmednagar ke najadik sthalon kaa chayan kiya ja chukaa he. avdhaarit master plan maharashtra sarkaar ko unki tippanee ke liye saunp diya gaya he. do express rajmargon jo indore-ahmedabad va pune-nasik hai ke liye purv sambhavit adhyayan praaroop kii samiksha kar lee gai he. is bare main rashtriya rajmarg praadhikaran ko bhi pariyojna hetu unke avlokan va ruchi ke liye shaamil kiya gaya he. sambhavit plan kii siforeeshon ke anusaar urja pariyojnaon ko viksit karne kaa kaam haath main le liya gaya he. chaar sthalon ke liye vistrut pariyojna rapat purna ho gai he. pariyojna sthalon par vaataavaran ke prabhaav kaa adhyayan bhi khatm ho gaya he. do nai urja pariyojnaayen gujarat ke mehsana jile main raajpur-shahapur va rajasthan ke bansawada jile kii bagidora tehsil hetu chinhit kar lee gai hai. in donon sthalon par sthal pareekshan kii yojana he. sabhi 6 pariyojnaon ke liye pratham charan ke turm of refrence ko paryaavaran va van mantralay kii manjuuri praapt ho gai he. 4 urja pariyojna ke liye gas aapurti hetu gas athurity of india li.ke saath samjhauta hastakshrit ho gaya he.
