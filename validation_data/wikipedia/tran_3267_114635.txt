 saral hindi, hindi bhashaa kaa vah prachlit va vyaavhaarik swarup he jisame hindi bhashaa bolne waalon ke dwaara, maanak yaa parinishthit hindi bhashaa kii, vyakaran va shabdaawalee kii aupchaarikta kaa nunatam paalan bhi kiya janaa paryaapt maan liya jaataa he. arthath saral hindi main, bhashaa ke vyakaran va shabd-smapda sambandhi niyamon kaa kathorta se paalan karnaa na to anivaary hota he or na hi swaabhaavik.saral hindi main sanskrit,pali,praakrit va arabi, farsi yaa angreji aadi kisi bhi bhashaa-samooh ke shabdon kii bahulata nahin hoti he. isame tatsam, tadbhav, deshaj va videshi shabdon kaa sahajata se prayog kiya jaataa he.
