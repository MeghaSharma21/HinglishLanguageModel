 jaal-patrika yaa hindi chitthey hindi me likhe blog yaa 'chitthey' he. hindi main kuch chitthey keval kavitaaon par kendrit hai, kuch sangeet shaastra, jyotish, yatraaon or photography par bhi hai. kuch chitthon par sangeet suna bhi ja saktaa he or flash chalchitr bhi dekhe ja sakate hai. hindi rachanakaaron ke liye to yah sarvottam madhyam he. apni kavita, kahani, upanyaas, vyangy or lalit niabandh sab is par nirantar likhte hai or lagaataar prakashit karte hai, yani chitthakaron kii apni patrika. marathi main bhi blog ko jaalpatrika hi kehate he. or jaalpatrika ke lekhak ko jaalpatralekhak kehate he.
 hindi jaal-patrika un sahitya evam sahityakaron kii rachanaatmakataa ko vaishvik dharaatal pradaan karaate he jo antarjaal me hindi kii anivaaryta evam khaas takanic main dakshata ke bagaiyr apni abhivyakti kaushal ke baavjood boune jaise rah gayi the. iske madhyam se ab ve rachanaakaar jo internet par apni rachanaaon kaa prakaashan karnaa chaahate hai ve iskaa phayda uthaate hai.
 jaalpatralekhan vidha vibhinn taknalajiyon kaa bhi mail he, jaise: 
 jaal-patrika yane chitthey ke vibhinn tatv
 jaal-patrika likhane main sabase acchhee baat yah he ki iske liye aapako khaas takneekee gyaan kii jarurat nahi he or naa hi kisi tarah ke paisa kharch karne kii. bas jarurat he to ichha shakti kii, vichaaron ke pravaah kii or thode se samay kii. shuruaati jaalpatralekhak ke liye jaal-patrika likhane ke liye sugam or saral saadhan bloguspot tathaa vardeprais.com ho sakate hai. jaal-patrika yaa chitthon se sambandhit kisi madad ke liye aap chitthakaar google samooh yaa paricharchaa hindi forum ke sadsy ban sakate hai.
 tarkash par "i- shikshak" stambh ke antargat ek anemated shaikshanik aalekh se krmanusaar bataaya gaya he ki aap apana chiththa yaa apni jaal-patrika kaise shuru kar sakate he.
 aap unicode hindi kaa prayog kar sakate he. unicode ke prayog se na keval aapkaa blog font ke upar nirbharta se dur hota he balki google jaise khoj injanon se aapke blog kii saamagree bhi aasaani se khoji ja sakati he. phant ke upar nirbharta dur hone kaa kaaran yah he ki aapke pathak ke sanganak par bas ek adad unicode phant kii darkaar hoti he, yah nahin ki har jalsthal ko padhane ke liye alag alag phant downlod karnaa pade. aajkal kai unicode hindi phant uplabdh hai, agar aap windos axpi par hai to koi dikkat hi nahin, kyonki yahan mangal naamak unicode hindi phant pehle se maujuud hota he.
 behatar ho ki aap ke paas windos axpi ho yaa naveenatam linaks tathaa vichrak ho internet explorer 6 yaa firefox. adhik or sateek jaankaree ke liye aap devanagari dot net par jaayen. ek baar unicode hindi ke liye mashin seoup ho jane ke uparaant to jaal-patrika email likhane jitna hi aasaan he.
