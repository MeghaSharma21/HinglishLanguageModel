 nirdeshaank: 27°20′N 88°37′E / 27.33°N 88.62°E / 27.33; 88.62
 gangtok yaa sthaneey naam gantok bharat ke uttar-purvi rajya sikkim kii rajdhani he.ek bahut aakarshak shahar he jo ranipul nadi ke pashchim ore basaa he. kanchanajangha shikhar kii sampurna shrunkhlaa kii sundar drushyavali yahaan se dikhaai detii he. gangtok ke pracheen mandir, mahal or math aapako sapanom kii duniya kii saiyr karaayenge.
 yahaan dekhne laayak kai sthaan hai jaise, ganesh tok, hanuman tok tathaa tashi vyuu panit. agar aap gangtok ghoomane kaa puraa luft uthaanaa chaahate hai to is shahar ko paidal ghumen. yahaan se kanchanajangha najaara bahut hi aakarshak prathit hota he. ise dekhne par aisa lagata he maano yah parvat akaash se sata hua he tathaa har pal apana rang badal rahaa he.
 agar aapaki buddha dharm main ruchi he to aapako institute of tibetology zarur ghoomana chahie. yahaan buddha dharm se sambandhit amuly pracheen avshesh tathaa dharmagranth rakhe hue hai. yahaan alag se tibeti bhashaa, samskruti, darshan tathaa sahitya kii shiksha di jaati he. in sabake alaava aap pracheen kalakritiyon ke liye puraane bazaar, laal bazaar yaa nayaa bazaar bhi gum sakate hai. 
 gangtok se 40 kilometre kii duuri par yah jhil sthit he. yah jhil chaaron ore se barfili pahadiyon se ghira hua he. jhil ek kilometre lanbaa tathaa 50 feet gaharaa he. yah april maheene main puri tarah barf main tabdeel ho jaataa he. suraksha kaarnon se is jhil ko ek ghante se adhik der tak nahin ghumaa ja saktaa he. jaade ke samay main is jhil main pravaas ke liye bahut se videshi pakshi aate hai. is jhil se aage keval ek sadak jaati he. yahi sadak aage nathula darre tak jaati he. yah sadak aam logon ke liye khulaa nahin he. lekin sena kii anumati lekar yahaan tak jaaya ja saktaa he. 
 lampokhari, gangtok se lagbhag 70 kilometre kii duuri par sthit ek jhil he. gangtok se yahan pakyong athwa ramphu hote hue taxi se pahunchaa ja saktaa he. jhil chaaron ore se pahadiyon se ghiri hui he. jhil ek kilometre lambii tathaa 50 foot tak gahari he. yahan par anek darshneey sthal hai.
 rumtek ghume bina gangtok kaa safar adhuraa mana jaataa he. yah math gangtok se 24 kilometre kii duuri par sthit he. yah math 300 varsh purana he. rumtek sikkim kaa sabase purana math he. 1960 ke dashak main is math kaa punanirmaan kiya gaya tha. is math main ek vidhyalay tathaa dhyaan sadhana ke liye ek alag khand he. is math main bahumoolya thanga paintig tathaa buddha dharm ke kagupa sampradaay se sambandhit vasteen surakshit avasthaa main he. is math main subah main buddha bhikshuon dwaara kii jane vaali prarthana bahut karnpriy hoti he.
 yah gangtok ke pramukh aakarshanon main ek he. ise sikkim kaa sabase mahatvapurn stupa mana jaataa he. isaki sthapana trulusi rimpoche ne 1945 i. main kii thi. trulusi tibetan buddha dharm ke niyangama sampradaay ke pramukh the. is math kaa shikhar sone kaa bana hua he. is math main 108 prarthana chakra he. is math main guru rimpoche kii do pratimaayein sthapit he.
 inhenchi kaa shabdic arth hota he nirjan. jis samay is math kaa nirmaan ho rahaa tha. us samay is puure kshetra main sirf yahi ek bhawan tha. is math kaa mukhya aakarshan janvari maheene main yahaan hone vaala vishesh nrity he. is nrity ko cham kaha jaataa he. mul rup se is math kii sthapana 200 varsh pehle hui thi. vartmaan main jo math he vah 1909 i. main bana tha. yah math drupatob karpo ko samarpit he. karpo ko jaadui shakt ke liye yaad kiya jaataa he.
 is abhyaarany main orchid kaa sundar sangrah he. yahaan sikkim main paae jane vaale 454 kism ke orkidon ko rakhaa gaya he. prakritik sundarataa ko pasand karne vaale vyaktiyon ko yah avashya dekhnaa chahie.
 tashi ling mukhya shahar se 6 kilometre kii duuri par sthit he. yahaan se kanchanajangha shrenee bahut sundar dikhti he. yah math mukhya rup se ek pavitra barttan boomchu' ke liye prasiddh he. kaha jaataa he ki is barttan main pavitra jal rakhaa hua he. yah jal 300 varshon se isamen rakhaa hua he or abhi tak nahin sukha he.
 yahaan buddha dharm se sambandhit pracheen granthon kaa sundar sangrah he. yahaan kaa bhawan bhi kaaphi sundar he. is bhawan kii deevaaron par buddha tathaa sambandhit anya mahatvapurn ghatnaon kaa prashansaneey chitra he. yah bhawan aam logon or paryatakon ke liye 'losar parv' ke dauraan kholaa jaataa he. losar ek pramukh nrity tyohaar he.
 yah sthaan gangtok ke pashcham main 145 kilometre kii duuri par sthit he. yahaan kuch ghar tathaa adhik sankhya main hotel hai. yahaan se kanchanajghaan kaa adbhoot drishy dikhataa he. yahaan se parvat chotii bahut najadik lagati he. aisa lagata he maano yah mere bagal main he or main ise chhu saktaa hum. yahaan mausam bahut suhaavna hota he.
 piling se kuch hi duuri par sikkim kaa doosraa sabase purana math 'sango-choling' he. yah sikkim ke mahatvapurn mathon main se ek he. is math main ek chota sa kabristaan bhi he. is math ke deevaaron par bahut hi sundar chitrakaari kii gai he. piling aane vaale ko is math ko avashya ghoomana chahie. 
 yah math piling se thodi der kii paidal duuri par sthit he. gyalsing se isaki duuri 6 kilometre padati he. yah sikkim kaa sabase mahatvapurn or pratishthat math he. yahaan buddha dharm kii padhai bhi hoti he. yahaan buddha dharm kii praathmik, secondari tathaa ucch shiksha pradaan kii jaati he. yahaan 50 bistaron kaa ek vishram grih bhi he. paryatak ko bhi yahaan thaharne kii suvidha pradaan kii jaati he. is math main kai pracheen dharmagranth tathaa amuly pratimaayein surakshit avasthaa main hai. pemynesti math kaa vishesh aakarshan yahaan lagane vaala buddha mela he. yahaan har varsh farvari maheene main yah mela lagata he.
 shahi puja sthal, jo baudhon ke liye puja kaa mukhya sthaan he. yah ek sundar or aakarshak bhawan he, yahaan bhagwaan buddha kii pratimaaon or lakdi par nakkashi ke kaary kaa bahut bada sangrah he.
 yah math gangtok se 24 kimi dur he. yah gyalwa karmapa kaa sthaan he, jo tibet main buddha dharm ke kagaupa anuyaayiyon ke pramukh hai. yahaan tibeti dharm se sambandhit anek paintings pradarshit hai. dharmalap ke satron main yahaan anek yatri aate hai. mandir ke peeche buddha dharm ke adhyayan keliye sthit santhaan main mathvaasi adhyayan karte hai. ramtek main farvari maah main tibeti nav varsh se do din purv cham nrity kaa aayojan kiya jaataa he. is dauraan aap jhanjh-majire or dhol kii thap par naachte mathvaasiyon ko dekh sakate hai.
 nigmapa style main bana yah mohak gompa shahar ke madhya se 3 kimi uttar purv main sthit he.
 sikkim sthit is centuri main 450 durlabh kism ke orchid hai. inamen se kuch sundar anya kahin nahin paae jate. yahaan aane ke liye april or may kaa prarambh or sitambar se disambar ke bich kaa samay sarvshereshth he. aap gangtok se 12 kimi dakshin main sthit ek or utkrisht orchid centuri orchidarium bhi dekh sakate hai.
 sundar kaliyon or phu lon ko yahaan khilte-mahakate dekha ja saktaa he. pushp pradarshnee centre main aap prakruti ke vividh rangon ke khubasurat najaare kaa anand le sakate hai, yahaan orchid or phulon kii anya prajatiyon kii kismein dekhi ja sakati hai.
 yah vishaal safed chorten 108 prere-wheels se ghira hua he.
 bachche is sthaan ko avashya pasand karenge. aap prakritikwaataavaran main vibhinn prakaar ke hiranon ko dekh sakate hai. yadi aap praat: 7.30 baje se 8.00 baje ke aasapaas park main aaen to aapako hiran charate hue mil jaaenge.
 
