 shankar anterrashtriya gudiya sangrahalay nai dilli main sthit he. is sangrahalay kii sthapana mashhoor cartoonist ke shankar pillai- ne kii thi. yahan vibhinn paridhaanon main saji gudiyon kaa sangrah vishwa ke sabase bade sangrahon main se ek he. yah sangrahalay bahadur shah jafar maarg par children book trust ke bhawan main sthit he. is gudiya ghar ke nirmaan ke peeche ek rochak ghatana he. jawaharlal nehru jab desh ke pradhanmantri the to desh ke prasiddh cartoonisht ke0 shankar pillai unke saath jane vaale patrakaron ke dal ke sadsy the. ve har videsh yatra main nehru ji ke saath jaaya karte the. cartoonisht ke0 shankar pillai kii ruchi gudiyon main thi. ve prayek desh kii tarah-tarah kii gudiyaan ekatra kiya karte the. dhire-dhire unke paas 500 tarah kii gudiyaan ikatthi ho gayi. ve chaahate the ki in gudiyon ko desh bhar ke bachche dekhen. unhone jagah-jagah apane cartoonon kii pradarshnee ke saath-saath in gudiyon kii bhi pradarshnee lagaai. baar-baar gudiyon ko laane le jane main kai gudiyaan tut foot jaati thim. ek baar pan0 nehru apni beti indira gandhi ke saath pradarshnee dekhne gaye. gudiyon ko dekhakar ve bahut khush hue. usee samay shankar ne gudiyon ko laane le jane main hone vaali pareshaani kii ore nehru ji kaa dhyaan khinchaa. chachaa nehru ne gudiyon ke liye ek sthai ghar kaa suzav diya. 
 dilli main jab childrence book trust ke bhawan kaa nirmaan hua to uske ek bhaag main gudiyon ke liye unka ghar banaaya gaya. is tarah duniya bhar kii gudiyon ko rahane ke liye ek anokhaa ghar mil gaya. dilli main bahadurshah jafar maarg par bane is sangrahalay kaa naam "gudiya ghar" he. yahan vibhinn paridhaanon main saji gudiyon kaa sangrah vishwa ke sabase bade sangrahon main se ek he. 5184.5 varg foot aakaar vaale is sangrahalay main 1000 feet kii lambaai main deevaaron par 160 se adhik kaanch ke cese bane hue hai. yah sangrahalay do hisson main banta he. ek hisse main european deshon, england, america, australia, newjiland, raashtra mandal deshon kii gudiyaan rakhi gai hai. duusare bhaag main asian deshon, madhyapurv, africa or bharat kii gudiyaan pradarshit kii gai hai. in gudiyon ko khub sajaakar rakhaa gaya he. is gudiya ghar kaa prarambh 1000 gudiyon se hua tha. vartmaan samay main yahan 85 deshon kii kareeb 6500 gudiyon kaa sangrah dekha ja saktaa he.
 yah sangrahalay subah 10 baje se shaam 6 baje tak darshakon ke liye khulaa rahata he. pravesh shulk bado ke liye 15 rupye prati vyakti tathaa bacchon ke liye 5 rupye he. bachche yadi 20 ke samooh main gudiya ghar dekhne aayen to prati bachche ke liye tikit kaa mulya maatr 3 rupye he. somvaar ko gudiya ghar band rahata he.
 vaayu sena •gaalib •rashtriya sangrahalay •rashtriya prakritik itihaas •rashtriya dak tikat •police •rail•shankar anterrashtriya gudiya sangrahalay •aadhunik kala •shilp sangrahalay •
 
