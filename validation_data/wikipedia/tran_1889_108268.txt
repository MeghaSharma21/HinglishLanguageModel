 bhartiya shram sammelan main pradhanmantri kaa sambodhanpradhanmantri dow manmohan singh ne aaj nai dilli main bhartiya shram sammelan ke 44wein adhiveshan kaa udghaatan kiya. is avasar par die gaye unke bhaashan kaa anudit paath neeche diya ja rahaa he- 
 ‘‘mere liye is vaarshik aayojan main shaamil hona hameshaa harsh kaa vishay rahaa he. kehane kii jarurat nahin ki ham ek aadhunik, audyogikrut arth vyavastha vaale bharat kaa tab tak nirmaan nahin kar paayenge jab tak hamaare lakshya tej or samaveshi vikaas ke na hon. hamaare udyogon, shramikon or sarkaar ko sadbhaavpurn vaataavaran main or bhagidaari kii bhaavana se kaam karnaa he or aisa karke hi ham tej or sarvasamaveshi aarthik pragati kaa lakshya praapt kar sakenge. isi baat main is bhartiya shram sammelan kaa mahatv nihit he. ham sabko pataa he ki is sammelan ke pichley adhiveshnon se shram kalyaan ke protsaahan or bhagidaari kii bhaavana paidaa karne main bahut madad mili he. sammelan ke is 44wein adhiveshan jo vichaar-vimarsh hoga, uske bare main ni:andeh is adhiveshan ke shandaar ricardon par aap amal karenge. 
 ham sabhi ko is baat par garv hona chahie ki hamaara rashtriya netritv hameshaa desh ke shramikon ke kalyaan or unamem swasth audyogic sambandh ko badhaava dene ko bahut mahatv detaa rahaa he. 1942 se pehle bhartiya shram sammelan kaa pehla adhiveshan hua tha us samay ise tripaksheeya rashtriya shram sammelan kaha jaataa tha. tab se is sammelan kii 43 baithken ho chuki he or unamem audyogic sambandh, shram kalyaan or isse sambhddha muddon jaise samayik vishyon par charchaa hoti rahi he. pradhanmantri ke rup main maine sabase pehle 2005 main iske 40wein adhiveshan main bhaag liya tha. us samay maine kaha tha ki upie sarkaar sabhi shramikon or khaastaur se asangathit kshetra ke kamgaaron kaa kalyaan sunishchit karne ke liye patibaddh rahi he. tab se sachmuch hi hamaari sarkaar ne hamaari is patibaddhta ko amal main laane ke liye kadi mehnat kii he or pichley saadhe saat varshon main ham aisa karte rahe hai. 
 rashtriya swasthya beemaa yojana kaa, jisase is samay 2.5 karod se zyada asangathit kshetra ke garibi rekha se neeche vaale kaamgaar or unke parivaar is kaarykram se labhanvit ho rahe he, kaary kshetra badha diya gaya he or isamen nirmaan shramik, pheriwale, mahatma gandhi rashtriya rojgaar guarantee yojana ke labhaarthi bidi shramik or gharelu shramik shaamil kar liye gayi hai. aam aadmi beemaa yojana ke antargat gramin bhoomihinon ko mrityu or viklaangata ke maamle main laabh diya ja rahaa he. mahatma rashtriya rojgaar guarantee adhinium se gaanvon se shaharon kii ore palaayan main kami aayi he or shramikon kii mazdooree bad gayi he. jahaan tak iesaisi se laabh uthaane kii baat he, isaki seemaa ghataakar 20 se 10 vyakti kar di gai he. iesaisi ke jariye ilaaj kii suvidhaayen bhi paroksh vyavastha ke jariye di ja rahi he. iske liye doctoro kaa ek panel banaaya gaya he. bade paimaane par mul suvidhaayen badhaakar or soochna technolji se aadhunikeekaran karke vishesh rogon ke ilaaj kii suvidhaayen badhaane se iesaisi sevaaon ke labhaarthiyon main vruddhi hui he. karmchaaree bhavishya nidhi sanghathan ne is nidhi ke laabh kai anya virgon khaastaur se nirmaan shramikon tak badhaane ke uddeshy se apane 60 million labhaarthiyon ke vivaran computarikrut karne ke upaay kiye he jisase in sevaaon kii gunvattta main bahut sudhaar aayegaa.
 hamaari sarkaar ne saamaajik kshetra main bhi anek nae upaay kiye he jinke achche parinaam saamne aa rahe he. pichley kuch varshon main bal shramikon kii sankhya main kaaphi kami ai he. bhartiya maanav vikaas report 2011 ke anusaar 6 se 14 varsh tak kii aayu vaale bal shramikon kii sankhya main 1994 ke mukaable 2010 main 2 pratishat kii kami ai. 1994 main yah 6.2 pratishat thi. shiksha adhikaar adhinium 2009 jisamen 14 varsh tak ke bacchon ke anivaary shiksha dene kii vyavastha he, ke kaaran bal shramik pratha puri tarah mit jane kii ummid he. 
 main samajhataa hum ki is sammelan ke vichaarneey vishyon main rojgaar or rojgaar paatrata shaamil he. main is baat par jor dena chaahunga ki hamaari sarkaar aise aarthik prabandhan kii vyavastha srujit karne ke liye vachanabaddh he jisase rojgaar ke zyada avasar paidaa honge. lekin rojgaar ke avasar tabhi aa sakate hai jab arth vyavastha kaa vistaar ho rahaa ho or paryaapt vistaar ho rahaa ho. pichley kuch varshon ke dauraan ham vikaas kii dar tej karne main safal hue hai hamaari mahatvakanksha he ki desh ke shramik or udyog maalik milakar kaam karen taaki vikaas kii kam se kam 9 pratishat dar praapt kii ja sake. aisi vikaas dar ke saath ham ummid kar sakate hai ki desh garibi, agyaan or rogon se mukti paa sakegaa jo ab bhi karodon logon ko apane changul main jakade hue hai. mujhe ummid he ki aap in muddon par vichaar-vimarsh karenge. 
 main samajhataa hum ki is sammelan ke agenda main ek vishay ke rup main rojgaar or rojgaar paatrata bhi shaamil he. yah aisa kshetra hai jise main bahut mahatvapurn maanata hum. hamen bahut badi sankhya main un yuvakon ko rojgaar ke avasar prastut karne kii jarurat he jo har saal kaarybal main shaamil ho jate he. yuvakon ke rojgaar dena hamaari sarkaar kii sarvocch praathamikta vaale agenda main shaamil he. aisa tabhi ho saktaa he jab ham apane yuva varg ko un kaushalon se las karen jinaki teji se bad rahi arthvyavastha main maang hoti he. 
 bhartiya arth vyavastha kii 2004 se tej pragati ne kaushal vikaas kii prakriya kii khaamiyon ko ujagar kar diya he. aaj kaushal kii uplabdhta sambhavat: vah mahatvapurn baadha he jo audyogic vikaas main aade aa rahi he. is samasya ko dekhte hue hamane kaushal vikaas mishan shuru kiya he jiske antargat public privet patarnership ke jariye aupchaarik rup se prashikshit badi sankhya main shramikon kii uplabdhta badhaai jaayegi. iske liye ham ek rashtriya vyavsaayik yogyata vikaas or dizin kii prakriya chalaa rahe he taaki pratyaayan tathaa sambhddha karne ke maanakon kaa paalan ho sake. shram bazaar soochna vyavastha ko bhi thik- thaak kiya ja rahaa he. pahunch ke daayre or adhigamyata badhaane ke liye kaushal vikaas main shaamil vibhinn mantralay or vibhaag aapas main samanvay sthapit kar rahe hai. mere mitra khadge ji ke netritv main shram or rojgaar mantralay ne aane vaale teen varshon main desh bhar main 1500 naveen audyogic prashikshan santhaan or 5000 kaushal vikaas kendra sthapit karne kaa bidaa uthaaya he. desh ke charampanth prabhavit jilo main prashikshan avasanrachana vistrut karne ke liye vishesh dhyaan diya ja rahaa he.
 haalanki kaushal vikaas avasanrachana vistrut karne kii prakriya, jitna maine sochaa tha usase dhimi pragati kar rahi he. hamen yadi is badi chunauti se nipatna he to nijee kshetra ko apane prayaason main or adhik sakriyata se kaam karnaa hoga. kaushal seekhney ke liye garib vidhyaarthiyon ke paas vittiya rup se sakasham sthiti honi chahie na ki bina ise thik se samajhe hue rojgaar karnaa chahie. is prakaar ke vidhyaarthiyon ke liye upyukt vittiya sahaayta sunishchit karaane ke liye udyog or sarkaar ko saath milakar kaam karnaa chahie.
 hamaari sarkaar shram kanoonon ko majbootee pradaan karne or hamaare shramik varg ke kalyaan kii suraksha ke liye in kanoonon ke paalan ke vaaste puri tarah patibaddh he. udhaaharan ke liye kaarkaanon main kaam karne kii sthitiyon or shramikon ke swasthya, suraksha or kalyaan ke liye sarvaadhik mahatvapurn kendriya kanoonon main se kaarkaana adhinium -1948, vartmaan main sanshodhan kii prakriya main he. 1987 main is adhinium main sanshodhan kiye jane ke baad se bahut se badlaavon ke maddenjar kaarkaana adhinium main sanshodhan kii aavashyaktaa mahasoos kii gai. isamen bhopal traasadee se upji chintaaon khaastaur par audyogic aapadaaon main kami laane, audyogic shramikon or anya prabhavit vyaktiyon ke punarvaas or muaavze se sambandhit chintaaen shaamil hai. antar-rashtriya shram sanghathan ke kuch masaudon kii sampushti ke vaaste bhi is adhinium main sanshodhan kiya ja rahaa he.
 kai baar yah vichaar jaahir kiya jaataa he ki bhartiya shram nitiyaan sangathit kshetra main rojgaar vistaar ke viruddh anaavashyak rup se maujuuda karyrat shramikon ke hiton kaa sangrakshan karti hai. haalanki haal ke varshon main yah vichaardhaara dhoomil ho rahi he kyonki zyada se zyada rajya sarkarein shram kshetra ke navinikaran or punargathan ke liye lacheela rukh apana rahi hai. hamaari sarkaar hamaare shramikon ke hiton kii raksha ke liye patibaddh he, hamen samay-samay par yah bhi dhyaan dete rahanaa chahie ki kya hamaare niamak dhaanche kaa kuch hissaa shram kalyaan main yogadan die bagaiyr bevajaah rojgaar, udhyam or udyog main baadha daal rahaa. 
 apane sambodhan ko samaapt karne se pehle main do mahatvapurn muddon kaa zikr karnaa chahta hum jo mere hisaab se behad aavashyak he. mahilaayein hamaare desh kaa vah hissaa hai jinka thik prakaar se upyog nahin hua he. hamaare desh main mahila shramik bal bhagidaari dar kaaphi dhimi he or pichley kuch dashakon main yah lagbhag ek samaan hi rahi he. adhik mahilaon ko kaary bal main laane ke liye yah jaruri he ki ham unki baadhaon ko samajhe jo unhen parivaar or kaam ke daayitv ke bich santulan sthapit karne main pesh aati he. haalanki manaregaa sahit hamaare niaman main crechon kii sthapana kaa praavdhaan shaamil kiya gaya he lekin saaf taur par yah kaaphi nahin he. hamen ansh-kaaleen kaam ke liye bhi praavdhaan karne kii zaroorat he jiske lakshan purnakalik rojgaar ke samaan ho. iske liye yadi kanoon main badlaav kii zaroorat ho to hamen iske liye taiyaar rahanaa he or ise vaastavikta banane ke liye iske khaake par kaary shuru kar dena chahie. 
 anya mudda jise main uthaanaa chaahunga vah he kaam ke silsile main ek sthaan par duusare sthaan par jane vaale shramik. aise shramikon ke kalyaan or behatari ko sunishchit karne ke liye vartmaan main hamaari pranali adhik majboot nahin he. is silsile main hamen apane gyaan, vivek or anubhav ke saath ise majboot karne kii zaroorat he. is sandarbh main pravasi shramikon ke adhikaron kii suvahyata ke liye aadhaar sankhya ek mahatvapurn pranali sabit ho sakati he.
 meri utkar aashaa he ki is sammelan main aapaki charchaaen laabhprad or sarthak hongi. bhartiya shram sammelan ke pichley satr main uthaae gaye kaamon ko aage badhaane main aapke utkrisht kaaryon ke liye meri shubhakamanaayen hai. ’’
