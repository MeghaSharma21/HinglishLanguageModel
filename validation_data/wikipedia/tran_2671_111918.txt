 aishwarya raay bachchan aish ke naam se bhi mashhoor, bhartiya cinema kii ek pramukh abhinetri hai. 1994 main miss india pratiyogita kii upavijeta rahane ke baad usee saal unhone vishwa sundari pratiyogita jiti thi. aishwarya raay ne hindi ke alaava telugu, tamil, bengali or angreji filmo main bhi kaam kiya he.
 aishwarya raay kaa janm 1 navambar 1973 ko mangalore, karnataka main hua tha. aishwarya ke pita kaa naam krishnaraj raay jo peshey se marine ejeeniyar he or mata kaa naam vrinda raay he jo ek lekhak hai. unka ek bada bhai he jiskaa naam aditya raay he.
 aishwarya raay kii matra-bhashaa tulu he, iske alaava unhen kannada, hindi, marathi, angreji or tamil bhashaaon kaa bhi gyaan he. aishwarya raay kii praarambhik shiksha hyderabad, andhra pradesh main hui. baad main unka parivaar mumbai aakar bas gaya. mumbai main unhone shanta-krooj sthit arya vidya mandir or baad main di ji ruparel kalege college, maatoonga main padhai kii. padhai ke saath-saath unhen modelling ke bhi prastaav aate rahe or unhone main modelling bhi kii.
 unako modelling kaa pehla prastaav unhencamelin company kii ore se tab mila jab wo naveen kaksha kii chaatra thim. iske baad wo coke, fuji or pepsy ke vigyaapan main dikhin. or 1994 main miss world banane ke baad unki maang kaaphi badhi or unhen kai filmon ke prastaav mili.
 unki pehali film iruvar tamil main bani jise maniratnam ne nirdeshit kiya. 2000 main rajeev menon dwaara bani ek film conducondin conducondin kaaphi mashhoor hui. hindi main unki pehali film or pyaar ho gaya thi, hindi filmon main unka sikaa sanjay lila bhansaali dwaara banaayi gayi film ham dil de chuke sanam se jamaa or tab se unki filmein zyaadaatar hindi main hi bani. 2002 main sanjay lila bhansaali dwaara banaai film devdas main bhi unhone kaam kiya. iske alava unhone kuch bangla filmein kii hai. san 2004 main hi pehali baar unhone gurinder chaddha kii ek angreji film brid and prejudis main kaam kiya. 2006 main unki pramukh filme rahi mistress of spices, dhooma 2 or umrao jaan.
 aaj aishwarya bhartiya cinema kii sabase manhagi abhinetriyon main se ek he or bharat kii sabase dhani mahilaon main shaamil hai. duniya bhar main unke chaahane waalon ne aishwarya ko samarpit lagbhag 17,000 internet site bana rakhe hai or unki ginati duniya ke sabase khubasurat mahilaon main kii jaati he. tim patrika ne varsh 2004 main unhen duniya kii sabase prabhaavshaalee mahilaon main bhi shumaar kiya he
 varsh 1999 main, raay ne bollywood sitare salmaan khan ke saath dating kii, unka sambandh media main bhi tab tak chaaya rahaa jab tak 2001 main wo ek duusare se alag nahin ho gayi. sambandh viched ke kaaran ke rup main raay ne khan ke liye "durupyog, bevafaayee or apmaan ke aarope lagaaye. varsh 2009 main times of india ke ek lekh ke anusaar khan ne kabhi bhi uski pitayee kiye jane se manaa kiya.: "yah sach nahin he ki maine ek aurat ko maaraa."
 == aishwarya kii filmein ==hum dil de chuke sanam 
