 bhartiya dharmon hinduon ke upasnasthal ko mandir kehete hai. yah aradhana or puja-archana ke liye nishchit kii hui jagah yaa devsthan he. yani jis jagah kisi aradhy dev ke prati dhyaan yaa chintan kiya jaae yaa vahaan murti ityadi rakhkar puja-archana kii jaae use mandir kehete hai. mandir kaa shabdic arth 'ghar' he. vastutah sahi shabd 'devamandir', 'shivamandir', 'kalimandir' aadi hai.
 or math vah sthaan he jahaan kisi sampradaay, dharm yaa parampara vishesh main aasthaa rakhane vaale shishy acharya yaa dharmaguru apane sampradaay ke sangrakshan or sanvardhan ke uddeshy se dharm granthon par vichaar vimarsh karte hai yaa unki vyakhya karte hai jisase us sampradaay ke maanane waalon kaa hit ho or unhen pataa chal sake ki unke dharm main kya he. udhaaharan ke liye buddha viharon kii tulana hindu mathon yaa isai monasteries se kii ja sakati he. lekin 'math' shabd kaa prayog shankaracharya ke kaal yani saatvin yaa aathvin shatabdi se shuru hua mana jaataa he.
 tamil bhashaa main mandir ko koil yaa kovil kehete hai.
 guptkaal main mandiron ke nirmaan kaa uttarottar vikaas drushtigochar hota he. pehle lakdi ke mandir banate the yaa banate honge lekin jaldi hi bharat ke anek sthanon par pathar or rint se mandir banane lage. 7veen shatabdi tak desh ke arya samskruti vaale bhaagon main pattharon se mandiron kaa nirmaan hona paaya gaya he. chauthi se chhathi shatabdi main guptkaal main mandiron kaa nirmaan bahut drut gati se hua. mul rup se hindu mandiron kii style buddha mandiron se lee gayi hogi jaisaa ki us samay ke puraane mandiro main murtiyon ko mandir ke madhya main rakhaa hona paaya gaya he or jinamein buddha stupon kii bhaanti parikrama maarg hua karata tha. guptakaleen bache hue lagbhag sabhi mandir apekshaakrit chote hai jinamein kaaphi motaa or majboot kaarigari kiya hua ek chota kendriya kaksh he, jo yaa to mukhya dwaar par yaa bhawan ke chaaron ore baraamde se yuddh he. guptakaleen aarmabhik mandir, udaahranarth sanchi ke buddha mandiron kii chat sapaat he; tathaapi mandiron kii uttar bhartiya shikhar style bhi is kaal main hi viksit huyi or shanai: shanai: is shikhar kii oonchari babbti rahi. 7veen shatabdi main bodh gaya main nirmit buddha mandir kii banaavat or ooncha shikhar guptakaleen bhawan nirmaan style ke charmotkarsh kaa pratinidhitiv karata he. 
 buddha or jain panthiyon dwaara dharmik uddeshyon ke nimitt kritrim gufaaon kaa prayog kiya jaataa tha or hindu dharmavalambiyon dwaara bhi ise aatmsaat kar liya gaya tha. phir bhi hinduon dwaara gufaaon main nirmit mandir tulanaatmak rup se bahut kam hai or guptkaal se purv kaa to kori bhi sakshya is sambandh main nahin paaya jaataa he. gupha mandiron or shilaon ko katkar banaaye gayi mandiron ke sambandh main adhiktam jaankaree jutaney kaa prayaas karte hue ham jitne sthanon kaa pataa laga sake wo pruthak suchi main salangn kii he. madras ke dakshin main pallvon ke sthaan mahabalipuram main, 7veen shatabdi main nirmit anek chote mandir hai jo chattaanon ko katkar banaaye gayi hai or jo tamil kshetra main tatkaaleen dharmik bhawanon kaa pratinidhitiv karte hai.
 mandiron kaa astitv or unki bhavyata gupt rajvansh ke samay se dekhne ko milti he. yah kahana atishyokti nahin hoga ki gupt kaal se hindu mandiron kaa mahatva or unke aakaar main ullekhneey vistaar hua tathaa unki banaavat par sthaneey vaastukala kaa vishesh prabhaav padaa. uttari bharat main hindu mandiron kii utkrushtataa urisa tathaa uttari madhyapradesh ke khajuraho main dekhne ko milti he. urisa ke bhubaneshwar main sithat lagbhag 1000 varsh purana lingaraja kaa mandir vaastukala kaa sarvotkrisht udhaaharan he. haalanki, 13veen shatabdi main nirmit konark kaa surya mandir is kshetra kaa sabase bada or vishwavikhyath mandir he. iskaa shikhar iske aaranmbhik dinon main hi tut gaya tha or aaj keval prarthana sthal hi shesh bachaa he. kaal or vaastu ke drushtikon se khajuraho ke sarvaadhik mahatvapurn mandir 11veen shatabdi main banaaye gayi the. gujarat or rajasthan main bhi vaastu ke swatantra style vaale achche mandiron kaa nirmaan hua kintu unke avshesh urisa or khajuraho kii apeksha kam aakarshak hai. pratham dashabdi ke ant main vaastu kii dakshin bhartiya style thanjore ke rajrajeshwar mandir ke nirmaan ke samay apane charam par pahunch gayi thi.
