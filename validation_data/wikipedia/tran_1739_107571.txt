 hindustan republican association, jise sankshep main echaare bhi kaha jaataa tha, bharat kii swatantraaa se pehle uttar bharat kii ek pramukh krantikari party thi jiskaa gathan hindustan ko angrejon ke shashan se mukt karaane ke uddeshy se uttar pradesh tathaa bengal ke kuch krantikariyon dwaara san 1924 main kanpur main kiya gaya tha. isaki sthapana main lala hardayal kii bhi mahatvapurn bhoomika thi. kakori kand ke pashchaat jab chaar krantikariyon ko phaansi di gai or ech0aar0e0 ke solah pramukh krantikariyon ko chaar varsh se lekar umrakaid kii sazaa di gai to yah sanghathan chhin-bhinn ho gaya. baad main ise chandrasekhar aaazaad ne bhagat singh ke saath milakar punerjeevit kiya or ek nayaa naam diya hindustan socialist republican association. san 1924 se lekar 1931 tak lagbhag aath varsh is sanghathan kaa puure bharatvarsh main dabadabaa rahaa jiske parinamswaroop na keval british sarkaar apitu angrejon kii saanth-gaanth se 1885 main sthapit chhiyaalis saal puraani congress party bhi apni moolbhoot nitiyon main parivartan karne par vivash ho gayi.
 janvari 1923 main motilal nehru va deshbandhu chitaranjan das sareekhe dhanadhy logon ne milakar swaraj party bana lee. navayuvakon ne tadarth party ke rup main revolutionari party kaa elaan kar diya. sitambar 1923 main hue dilli ke vishesh congress adhiveshan main asantusht navayuvakon ne yah nirnay liya ki ve bhi apni party kaa naam va samvidhan aadi nishchit kar raajnneeti main dakhal dena shuru karenge anyathaa desh main loktantr ke naam par luutatantra haaavee ho jaayegaa. lala hardayal, jo un dinon videsh main rahakar hindustan ko swatantra karaane kii ranneeti banane main jute hue the, ram prasad 'bismil' ke sampark main swami somdev ke samay se the. lala ji ne hi patr likhakar bismil ko shachindranath sanyaal va yadu gopal mukherjee se milakar nayi party kaa samvidhan taiyaar karne kii salaah di thi. lala ji kii salaah maanakar bismil elahabaad gayi or shachindranath sanyaal ke ghar par party kaa samvidhan taiyaar kiya.
 navgathit party kaa naam sankshep main echaare rakhaa gaya va iskaa samvidhan pile rang ke parche par tip karke sadasyon ko bheja gaya. 3 oktober 1924 ko is party kii ek kaaryakarini-baithak kanpur main kii gayi jisamen shachindranath sanyaal, yogesh chandra chatarji va ram prasad bismil aadi kai pramukh sadsy shaamil hue. is baithak main party kaa netritv bismil ko saunpkar sanyaal va chatarji bengal chale gayi.
 party-fand ekatra karne main in yuvakon ko acchhee khaasi kathinaayee ho rahi thi. angrezon ke dar se koi inhen chandaa detaa na tha or yuvakon ke apane gharon kii mali haalat acchhee na thi. aakhirkaar inhone ireland ke krantikariyon kaa tarika apanaaya or party-fand ke liye paisa ugaahne kii niyat se pehali dakaiti 25 disambar 1924 kii raat ko bamrauli main daali jiskaa netritv bismil ne kiya tha..
 ech0aar0e0 kii ore se 1 janvari 1925 ko krantikari ke naam se chaar prishth kaa ek ishtahaar chapa gaya. ise 28 se 31 janvari 1925 ke bich hindustan ke sabhi pramukh sthanon par vitarit kiya gaya. yah is dal kaa khulaa ghoshnaa-patr tha jo jaanboojh kar angrezi main di revolutionari ke naam se chapa gaya tha taaki angrez bhi iskaa aashay samaj saken. isamen vijay kumaar ke chhadam naam se ech0aar0e0 kii vichaar-dhara kaa khulaasa karte hue saafe shabdon main ghoshit kiya gaya tha ki krantikari is desh kii shashan vyavastha main kis prakaar kaa badlaav karnaa chaahate hai or iske liye ve kya-kya kar sakate hai. is patr main gandhi ji kii nitiyon kaa majaak banaate hue yah prashn bhi uchhaala tha ki "yah vyakti swayan ko to aadhyatmik bataata he par angrezon se khulkar baat karne main isaki hawa nikalati he. iskaa rahasy kya he?" ghoshnaa-patr main hindustan ke sabhi naujavaanon ko "aise chhadmaveshi mahatma" ke bahekaave main na aane kii salaah bhi di gayi thi. iske atirikt sabhi navayuvakon se is gupt krantikari party main shaamil ho kar angrezon se do-do haath karne kaa khulaa aavahan bhi kiya gaya tha. di revolutionari ke naam se angrezi main prakashit is ghoshnaptr main krantikariyon ke vaicharik chintan ko bhalee-bhanti samajha ja saktaa he.
 hindustan republican association kii ore se prakashit ghoshnaptr or party ke samvidhan ko lekar bengal pahunche dal ke do netaa- shachindranath sanyaal bankura main parche baantate hue giraftaar ho gayi or yogeshchandra chatarji haavda stesan par train se utarate hi pakad liye gayi. un donon ko alag-alag jelon main band kar diya gaya. 
 in donon netaaon ke giraftaar ho jane se bismil ke kandhon par puri party kaa uttardaayitv aa gaya. party ke kaary hetu dhan kii aavashyaktaa to pehle se hi thi kintu ab or bad gayi thi. kahin se bhi dhan praapt hota na dekh 7 march 1925 ko bichpuri tathaa 24 may 1925 ko dwarkapur main do dakaitiyaan daaleen parantu unamem kuch vishesh dhan haath na aayaa. ulte in donon dakaitiyon main ek-ek vyakti bhi maukey par maaraa gaya. aakhirkaar unhone yah nishchay kiya ki ab keval sarkari khajaana lootenge.
 antatogatva shahjahanpur main bismil ke ghar par hui ek apatkaaleen baithak main angreji sarkaar kaa khajaana luutane kii yojana bani. is yojananusaar 9 agast 1925 ko lakhanu jile ke kakori railway stesan ke aage aath down saharanpur-lakhanu paisenjar train ko chen khinch kar roak liya or usamen rakhaa hua sarkari khajaana lut kar sabhi das krantikari faraar ho gayi. angrej sarkaar ne hindustan republican asosiyeshan ke kul 40 krantikariyon ko puure hindustan main sthaan-sthaan par chapa markar giraftaar kiya or un sabko lakhanu laakar kakori kand ko sajeesh qaraar diya.
 iske baad british sarkaar ne dal ke sargana ram prasad 'bismil' va anya sabhi echaare sadasyon par samraat ke viruddh sashastr yuddh chhedane, sarkari khajaana luutane va musafiron kii hatya karne kaa mukadmaa chalaaya. lagbhag atharah maheene tak chale is mukademen main rajendranath lahidi, ram prasad bismil, ashfak ulla khan tathaa roshan singh ko phaansi sajaa di gayi jabaki 16 anya krantikariyon ko kam se kam 4 varsh kii sajaa se lekar adhiktam aaajeevan karawas tak kaa dand diya gaya. is ghatana ne association ko tahas-nahas kar diya.
 kakori kand se faraar bismil ke sachche uttaradhikari pandit chandrasekhar aaazaad ne yuva krantikari bhagat singh ke saath milakar dilli ke ferojshah kotla maidan main ek gupt meeting karke is dal ko punerjeevit kiya or sanghathan ko ek nayaa naam diya hindustan socialist republican association. is prakaar san 1924 se lekar 1931 tak lagbhag 8 varsh is sanghathan kaa puure bharatvarsh main davadva rahaa jiske parinaam swaroop na keval british sarkaar ko apitu angrejon kii saanth-gaanth se 1885 main sthapit us samay kii 46 saal puraani congress party ko bhi apni moolbhoot nitiyon main parivartan karnaa padaa.
 
