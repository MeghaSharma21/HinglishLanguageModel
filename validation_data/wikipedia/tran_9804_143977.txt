 sultanpur rashtriya abhayaarany bharat kaa ek rashtriya udyaan he. yah haryana rajya me farukhnagar gurugram hamen he sultanpur neshnal park wild lif photographers, pakshi premiyon tathaa prakrutipremiyon ke liye ek behatar sthaan he. haalaanki duusari bird senturiyon kii tulana main yah apekshaakrit chota he parantu phir bhi ab tak isaki prakritik sundarataa ko bahut hi achche bhang se saheja gaya he. 
 sultanpur neshnal park dilli se 45 kimi dakshin-pashchim main tathaa gudgaanv se 15 kimi kii duuri par sthit he. anekanek prakaar ke pakshi, ghaney pedo va jhiilon se sushobhit yah neshnal park 'hariyaali ke swarg' ke samaan he. yahan aakar aapke man ko ek sukun kaa anubhav hota he. sultanpur ko san 1972 main 'water bird rirjav' ke rup main ghoshit kiya gaya. 
 yahan par bahut sari choti-choti jhaadiyaan, ghaas kaa maidan or bahut adhik sankhya main boganwelia ke paudhe hai. ye sabhi hamen yahan prakruti kii god main kuch samay bitaane ke liye aamantrit karte hai. yah neshnal park pravasi pakshiyon kii aaramgaah ke rup main janaa jaataa he. sitambar maah se yahan tarah-tarah ke pravasi pakshiyon kaa aagaman prarambh ho jaataa he.durlabh pakshiyon ke jamaavade va athkheliyon se park kii khubsuurati main chaar chaand lag jate hai. park ke sundar najaare va vividh prakaar ke pakshiyon ko nihaarne ke liye yahan kai saare watch tower banaae gaye hai, jahaan se aap park kii khubsuurati va in pakshiyon ke kaaryakalapon ko kareeb se dekhne va jaanane kaa lutf uthaa sakate hai. 
 sultanpur bird watching place ke rup main bhi janaa jaataa he. yahan aap jhil ke nirmal jal main tairte, idhar-udhar phudakate, aasmaan main udaan bharte pakshiyon ko bahut kareeb se dekh sakate hai. pakshiyon kii suraksha va svachhndatha main koi khalal na ho isliye yahan kii jhiilon main naukayan kii manaahi he. yahan aapako kingfisher, grey pelicans, cormorents, spunbills, pond herons, white ibis aadi pakshi bhi dekhne ko mil jaayenge. iske alaava nilgai bhi yahan ke pramukh aakarshanon main se ek he. 
 yadi aap bhi sultanpur neshnal park kii saiyr karnaa chaahate hai to aap disambar se janvari maah ke bich kaa samay yahan aane kaa behatar samay he kyonki is vakt yahan durlabh pravasi pakshiyon kaa jamaavada lagata he, jo kai milon kii duuri tay karke yahan aate hai. 
 sultanpur kyon he khaas :- 
 is udyaan main sailaaniyon kii suvidha ke liye 4 vaach tower kaa nirmaan kiya gaya he tathaa 2 kilometre lambe nechar trail kaa nirmaan karavaaya gaya he jisase sailaani is abhyaaran main lutf uthaa sake. 
 learn Haryana Gk at youtube channel Education Portal / shiksha dwaar
