 durga hinduon kii pramukh devi hai jinhen keval devi or shakti bhi kehete hai. shakt sampradaay kii vah mukhya devi hai jinaki tulana param brahm se kii jaati he. durga ko aadi shakti, pradhan prakruti, gunavati maaya, buddhitatv kii janani tathaa vikaar rahit bataaya gaya he. vah andhkaar va agyanta rupi rakshason se raksha karne vaali tathaa kalyankari hai. unke bare main manyata he ki ve shaanti, samruddhi tathaa dharm par aghat karne vaali rakshasi shaktiyon kaa vinaash karatin hai.
 devi durga kaa nirupan singh par savaar ek nirbhay stri ke rup main kii jaati he. durga devi aath bhujaaon se yukt hai jin sabhi main koi na koi shastrastra hote he. unhone mahisasur naamak asur kaa vadh kiya. mahisasur karatin hai. hindu granthon main ve shiv kii patni durga ke rup main varnit hai. jin jyotirlingon main devi durga kii sthapana rahati he unako siddhapitha kehete he. vanha kiye gaye sabhi sankalp purna hote he.
 hinduon ke shakt sampradaay main bhagwati durga ko hi duniya kii parashakti or sarvocch devtaa mana jaataa he . vedon main to durga kaa vyapaak ullekh he, kintu upanishad main devi "uma haimavati" kaa varnan he. puraana main durga ko adishkti mana gaya he. durga asal main shiv kii patni adishkti kaa ek rup hai, shiv kii us parashakti ko pradhan prakruti, gunavati maaya, buddhitatv kii janani tathaa vikararahit bataaya gaya he. ekanki hone par bhi vah maaya shakti sanyogvash anek ho jaati he. us aadi shakti devi ne hi savitri, lakshmi, or parvati ke rup main janm liya or usne brahma, vishnu or mahesh se vivaah kiya tha. teen rup hokar bhi durga ek hi he.
 devi durga ke swayan kai rup hai . mukhya rup unka "gauri" he, arthath shaantamay, sundar or gora rup. unka sabase bhayanak rup kaali he, arthath kaala rup. vibhinn roopon main durga bharat or nepal ke kai mandiron or tirthasthanon main puji jaati hai. kuch durga mandiron main pashubali bhi chadhati he. bhagwati durga kii sawari sher he.
 durga saptshati ke anusaar inke anya swaroop bhi batalaayen gayi hai.
 'ugrchandi' durga kaa ek naam he. daksh ne apane yajna main sabhi devataaon ko aamantrit kiya, lekin shiv or sati ko aamantran nahin diya. isse cruddh hokar, apmaan kaa pratikaar karne ke liye inhone ugrchandi ke rup main apane pita ke yajna kaa vidhwans kiya tha. inke haathon kii sankhya 18 maani jaati he. asina maheene main krishnapaksh kii navami din shaktamtavlambee vishesh rup se ugrchandi kii puja karte hai.
 durga ji kii swarna pratimaa
