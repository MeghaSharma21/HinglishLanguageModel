 mohan singh mehta desh ke jane maane shikshavid, rajasthan vishvavidhyalay ke sansthaapak kulapati, seva mandir or vidya bhawan udaipur ke sansthaapak, bhootpurv videsh sachiv padmavibhushan jagat mehta ke pita the. 
 mohan singh mehta kaa janm 20 april 1895 ko bhilwara main ek pratishthit oswaal jain parivaar main hua tha.
 "dow mohan singh mehta kaa parivaar mewar riyasat main mahatvapurn tha. inke purvaj ramsingh mehta mewar rajya main pradhan the. unke putr jaalim singh bhi mewar sarkaar main bade padon par rahe. jaalim singh kii tarah hi unka putr akshay singh jahajpur jile kaa haakim rahaa. inke do putr hue- jivan singh or jaswant singh. jivan singh ke teen putr hue- tejsingh, mohansingh or chandrasingh. mohan singh bachapan se hi kushagra tha. chah varsh kii avasthaa main hi uski kushaagratha ko dekhte hue use ajmer main di.e. ve. hai skool main daakhil karaayaa gaya."
 "us samay udaipur main shiksha kii samuchit vyavastha nahin thi." "san 1912 main mohan singh ne hai skool kii pariksha di.e.ve se tathaa intermidiat kii pariksha san 1914 main rajkeey mahavidhyalay, ajmer se urtteen kii. yahaan se ucch shiksha ke liye use agra janaa padaa jahaan se usne san 1916 main snaatak pariksha uteern kii. aage ke adhyayan ke liye unhen elahabaad janaa padaa." 
 " elahabaad main unka sampark rabindranath tagore se hua tha. unke jivan se use badi prerana mili. yaheen vah scout gatividhiyon se jude| 1918 ke scout ke shivi main unhen bedan pavel kii pustakon ke adhyayan kaa suavasar praapt hua. isi scout ke kaarykram ke madhyam se aapkaa sampark pan shriram vaajapeyi, hridayanath kunjaru va pan madan mohan malviya se bhi hua."
 "san 1918 main mohan singh ne em.e. arthshaatra or elel. bi. kii degree hasil kii. un dinon ek hi varsh main do parikshaayen di ja sakati thi." san 1920 main seva samiti scout associyeshan main aap kamishnar niyukt kiye gayi. is samiti main prarambh main to bada utsaah rahaa par dhire-dhire is samiti se jude logon main josh thanda padataa chalaa gaya. keval pan madan mohan malviya or mohan singh mehta hi is samiti ke shubhachintak ke rup main bache rahe. par ve paariwarik kaarnon se udaipur chale aaye par is samiti kii gatividhiyon se ve agle teen varsh tak jude rahe." 
 "udaipur aane par mewar sarkaar ne inaki yogyata ko dekhte hue inhen kumbhalgarh kaa haakim bana diya. baad main unhen udaipur bula kar ek angrej adhikari ke antargat bhoomi bandobast vibhaag main laga diya. san 1922 main unhen jagatsingh ke rup main putr praapt hua, par bete ko mata kaa sukh likhaa na tha."
 "san 1924 main tibi rog ke kaaran unki patni kaa dehavsaan ho gaya. us samay unki aayu maatr 29 varsh kii thi. ghar waalon ne unhen doosraa vivaah karte kaa prastaav rakhaa par unhone spasht rup se manaa kar diya. is nirnay ko dhyaan main rakhkar unhone apane putr ke laalan-paalan or uske shiksha kii drushti se pita kaa ferj to nibhaayaa hi, saath hi bachche ke parvarish main maa kii kami kaa bhi ehsaas nahin hone diya. unki sari vyavastha kar ve england chale gayi. udaipur main scout kaa kaam mand na pad jaay isaki bhi vyavastha karke gayi. ve england main dhai varsh tak rahe vahaan berestry ke adhyayan ke saath-saath dow bern ke maargdarshan main aapane arthshaatra main piech. di. kaa kaary purna kiya. is interval main aapane denmark ke foch hai skool kaa avlokan bhi kiya. england main rahete hue aapane cambridge va oxford vishvavidhyalay se bhi setlement ke bare main vishesh jaankaree lee. yaheen ke anubhav ke aadhaar par dow mehta ne udaipur main seva mandir kii sthapana kii." 
 "san 1928 main apana adhyayan samaapt kar dow mehta udaipur laut aaye. unke yahan aa jane par sarkaar ne unhen punah revenue kamishnar ke pad par niyukti de di. 35 varsh tak aate-aate unka sampark vishwa kii kai vibhootiyon se ho gaya. san 1930 tak unhone mewar kii shiksha kaa adhyayan kiya to mewar main unhone shiksha kii drushti se durdasha dekhi. unke satat chintan kaa parinaam tha ki 21 july 1930 ko vidya bhawan kii sthapana kii. us samay yah vidhyalay kiraaye ke bhawan main chalata tha. baad main kathin parishram se neemuch mata kii talahati main chaar acre bhu-bhaag liya gaya."
 unhone ucch shiksha bharat main- ajmer, agra or bhilwara main lee or snatakottar oopaadhi ke baad piech di kii degree arthshaastra main landan skool of iconomix se praapt kii.
 swadhinata se purv dow mohan singh mehta rajasthan main duungarpur rajya ke dewan, mewar ke rajasav mantri or bharat kii samvidhan sabha ke sadsy rahe. 1951 main vah pakistan main bhartiya hai kamishnar bhi rahe. 
 unki sabase mahatvapurn uplabdhi thi- 1960 main jaipur main rajasthan vishvavidhyalay kii sthapana- jiske vah sansthaapak-upkulapati the | rajasthan vishvavidhyalay se sevanivrutt hone ke pashchaat unhen kisi rajya kaa rajyapal banane kaa bharat sarkaar kaa prastaav bhi aayaa tha par unhone asweekaar kar diya ve apane purv nirdhaarit kaarykram ke anusaar samajaseva ke kaaryon main lag gayi. shiksha or samaaj-kaaryon ke prati aaajeevan samarpit rahe duuradrushtivan dow mehta ne apane grih nagar udaipur main kai sansthaaon or unke madhyam se gramin vikaas or praudh-shikshan pariyojnaon kaa safal sanchaalan kiya. mewar main maharana pratap jayanti manaane kaa silsilaa san 1914 main jis pratap sabha sanstha ne shuru kiya tha, us sanstha ke bhi sangrakshak dow mehta rahe.
 unki mahati samjik sevaaon ke sammanswaroop unhen 1969 main bharat sarkaar ne doosraa sarvocch naagarik sammaan padam vibhushan pradaan kiya. 
 dow mohan singh mehta kaa nidhan 25 june san 1985 ko main udaipur main hua.
 inaki smriti main inke naam se udaipur main ek trust bhi gathit he or vidya bhawan prativarsh dow mohansingh mehta memorial vyaakhyaan kaa aayojan karata he. 
