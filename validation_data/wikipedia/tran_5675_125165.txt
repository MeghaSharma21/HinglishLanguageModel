 dharmantaran kisi aise naye dharm ko apnaane kaa kaary he, jo dharmantarit ho rahe vyakti ke pichley dharm se bhinn ho. ek hi dharm ke kisi ek sampradaay se duusare main hone vaale parivartan ko saamanytah dharmantaran ke bajaay punarsambhddhata kaha jaataa he.
 anek kaarnon se log vibhinn dharmon main dharmantarit hote hai, jinamein vishwaas main hue parivartan ke kaaran swechha se hone vaala sakriy dharmantaran, dwitiyak dharmantaran, mrityu-shaiyya par hone vaala dharmantaran, kisi laabh ke liye kiya jane vaala tathaa vaivaahik dharmantaran evam balpurvak kiya jane vaala dharmantaran shaamil hai.
 isaayiyon kaa maananaa he ki dharmantaran ke liye nai vishwaas pranali ko aatmsaat karnaa aavashyak hota he. isamen dharmantarit vyakti kii swayan kii pahchaan ke liye ek sandarbh bindu nihit hota he or yah us dharm tathaa sambhddhata donon ke vishwaas tathaa saamaajik sanrachana kaa maamla he.
 vishisht rup se isamen ek nai vishwaas pranali ko eemaandaaree se sweekaar karne kii aavashyaktaa hoti he, lekin yah swayan ko anya tareekon, jaise kisi pahchaan samooh yaa aadhyatmik vansh main shaamil hokar, bhi prastut kar saktaa he.
 apane laabh ke liye kiya jane vaala dharmantaran yaa punarsambhddhata ek pakhand he, jo kabhi-kabhi apekshaakrit maamuli kaarnon se kiya jaataa he, jaise kisi abhibhavak dwaara apane bachche kaa dharmantaran karwaanaa taaki vah kisi vishisht dharm se jude kisi achche vidhyalay main pravesh paa sake, athwa kisi vyakti dwaara isaliye dharmantaran kiya janaa, taaki vah us saamaajik varg main shaamil ho sake, jisamen shaamil hone kii vah ichha rakhata he. jab log vivaah karte hai, tab bhi pati yaa patni main se koi apane jivan-saathi ke dharm main dharmantarit ho saktaa he.
 balpurvak hone vaale dharmantaran main kisi jabardastee ke tahat duusare dharm ko apanaaya jaataa he. sambhav he ki is sthiti main dharmantarit vyakti gupt rup se apane purv dharmik vishwaas ko banaaye rakhe or, gupt rup se, apane mul dharm kii paddatiyon kaa paalan jari rakhte hue bahari taur par naye dharm kaa paalan dikhaave ke liye karata rahe. ho saktaa he ki balpurvak dharmantarit kiya gaya parivaar kuch peediyaan biit jane par sachche dil se naye dharm ko apana le.
 anunay ke dwaara kisi duusare dharm ya vishwaas pranali vaale vyakti ko dharmantarit karne kaa prayaas dharm-parivartan kehalaata he. 
 dharmachyut ek nindaatmak shabd he, jiskaa prayog kisi dharm yaa dharmik shakha ke sadasyon dwaara us dharm yaa shakha kaa tyaag kar dene vaale vyakti kaa ullekh karne ke liye kiya jaataa he.
 yahudee dharm ko sweekaar karne vaale nav-dharmantariton ke liye yahudee niyam ke dishanirdeshon ko “giur ” kaha jaataa he. sambhavit dharmantariton main yahudee dharm ko apnaane kii swatahsfoort ichha honi chaiye or iskaa koi anya uddeshy nahin hona chaiye. purush dharmantarit ko yahudee niyam ke anusaar dharmik khatna karwaanaa padataa he, tathaa 613 mitzvot va yahudee niyam ke paalan kii shapath leni hoti he. dharmantarit vyakti ko anivaary rup se yahudee samudaay main shaamil hona padataa he or dharmantaran ke purv ke apane dharamshasre ko asweekaar karnaa hota he. jal ke ek chote talab, jise mikawaah kehete hai, main ek dharmik nimajjan aavashyak hota he.
 helenistic va roman kaal main, kuch farricy log utsuk navadikshit the or puure samrajya main unhen kuch had tak safalataa mili.
 kuch yahudee log bumadhyasagariya vishwa ke baahar yahudee dharm main dharmantarit hue logon ke bhi vanshaj hai. yah gyaat he ki pehle kuch kazar, adomite, ithiopian or saath hi anek arab, vishisht rup se yeman main, ateet main yahudee dharm main dharmantarit hue the; aaj puri duniya main log yahudee dharm main dharmantarit hote hai. mul rup se "navadikshit " shabd yahudee dharm main dharmantarit hone vaale greek vyakti kaa ullekh karne ke liye prayog kiya jaataa tha. chhathin sadi tak bhi purvi roman samrajya yahudee dharm main dharmantaran ke viruddh aadesh jari karata rahaa tha, jisase spasht he ki yah kaary us samay bhi ho rahaa tha.
 haalia samay main, riform jeudism andolan ke sadasyon ne antardharmik vivaah karne vaale apane sadasyon ke gaiyr-yahudee jivan-saathiyon tathaa yahudee dharm main ruchi rakhane vaale gaiyr-yahudiyon ko yahudee dharm main dharmantarit karne ke liye ek kaarykram kii shuruyaat kii. unka tark yah he ki yahudiyon ke narsanhaar ke dauraan itane adhik yahudee maare gayi ki ab naye navagaton ko dhundhna va unka swaagat karnaa anivaary ho gaya he. orthodox va conzarvative yahudiyon dwaara is paddati ko avastavik tathaa khatarnaak kahkar asweekaar kar diya gaya he. unka kahana he ki in prayaason ke dwaara yahudee dharm apnaane or paalan karne main saral dikhaai detaa he, jabaki vaastaviktaa yah he ki yahudee dharm main anek kathinaaiyaan or tyaag aavashyak hote hai.
 isaiyat main hone vaala dharmantaran kisi purv gaiyr-isai vyakti kaa isaiyat ke kisi rup main hone vaala dharmik parivartan he. isaki sateek aavashyaktaaen vibhinn charchon va sampradaayon ke anusaar bhinn-bhinn hoti hai. mukhyatah isamen paap kii sweekaarokti or praayshchitt tathaa isa messiah main vishwaas ke dwaara ek aisa jivan jeene kaa nirnay shaamil hota he, jo ishwar ko sweekaarya ho tathaa pavitra ho. yah sab sambandhit vyakti kii ichha se kiya jaataa he or ek sachche dharmantaran ke liye vishisht aavashyaktaa he. is prakaar, swaabhaavik rup se kisi kaa sachcha dharmantaran balpurvak nahin kiya ja saktaa. jahaan tak isai vishwaas kaa prashn he, balpurvak kiya jane vaala dharmantaran ek virodhabhas he kyonki sachcha dharmantaran kabhi bhi kisi manushya par ladaa nahin ja saktaa. dharmantariton se lagbhag sadaiv hi baptism kii ummid kii jaati he.
 catholic, orthodox va anek protestant sampradaay bacchon main apni avasthaa kii samaj viksit hone se purv hi navjaat baptism kiye jane ko protsaahit karte hai. roman catholikawaad tathaa protestantwad ke kuch ucch carch vaale roopon main, baptism kiye jane vaale bacchon se yah apekshit hota he ki ve purv-kishoravastha main pushtikaran kii kakshaon main shaamil hon. purvi orthodoxi paddati, baptism ke turant baad, sabhi dharmantariton par pushti ke samatuly, vilepan kiya jaataa he, jo ki vayaskon va navjaat shishuon donon par samaan rup se lagu hota he.
 baptism kii vidhiyon main nimajjan, chhidkaav tathaa bauchhaar shaamil hai. aise vayaskon yaa yuva logon, jo samajhadaari kii aayu tak pahunch chuke hon or apane vyakti dharmik nirnay le paane main sakasham hon, ke dwaara praapt kiya jane vaale baptism kaa ullekh conzarvative va evangelical protestant samoohon main vishwasakarta ke baptism ke rup main kiya jaataa he.
 yah vyakti ke isai banane ke purv nirnay kii ek saarvajanik ghoshnaa ke rup main hona abhisht he. kuch isai samooh, jaise catholic, churches of christ tathaa christadelphian, maanate hai ki baptism moksh prapti ke liye aavashyak he.
  dharmantaran se keval dharmik pahchaan main hone vaala ek saral parivartan hi nahin, balki mulyon main parivartan ke dwaara swabhaav main parivartan hona apekshit he. greek shabd metanoiya kaa anuwaad karne par bane latin shabd konvarsiyo, kaa shabdic arth "duusare maarg par janaa" yaa "apana man badalanaa" hota he. isaiyat ke anusaar, ek dharmantarit vyakti vah he, jo apane paap ko vyarth maanakar uskaa tyaag kar detaa he or iske bajaay isa messiah ke param mahatv ko sambhalakar rakhata he; dharmantarit vyakti isa messiah kii tyaagmayi mrityu va punarutthan main isa ke mahatv ko dekhtaa he or paap kaa parityag karata he.
 isai dharmantarit se yah vishwaas karne kii ummid kii jaati he ki ishwar se uske pruthakkaran ko vyaktigat naitik aatm-santushti praapt karne kii ichha se kiye jane vaale achche kaaryon ke dwaara nahin jeeta ja saktaa; iske bajaay, use isa ke rakt main apane paapon ke liye kshamaa praapt karne kaa prayaas karnaa chaiye or apni ichchhaaon ko isa kii dharmikata se aachhadit karnaa chaiye. chunki dharmantaran mulyon main ek aisa parivartan he, jo ishwar ko apanaataa he or paap ko asweekaar karata he, atah isamen pavitrataa ke ek aise jivan, jo ki tarsus ke paul dwaara varnit he or jiskaa udhaaharan isa messiah ne prastut kiya he, ke prati vyaktigat patibaddhta shaamil hoti he. kuch protestant paramparaon main, ise "isa ko vyakti ke uddharkarta ke rup main sweekaar karnaa tathaa use apana rakshak maanakar uskaa anusaran karnaa” kaha jaataa he. ek anya sansakaran main, 1910 catholic shabdkosh “dharmantaran” ko “paap kii avasthaa se pashchaatap kii avasthaa kii ore, dharmabhrashtataa se jivan ke ek adhik sachche va gambhir tareeke kii ore, avishvaas se vishwaas kii ore, paakhand se sachche dharm kii ore modane yaa parivartit karne vaale kaary” ke rup main paribhaashit kiya gaya. dharmantaran kii purvi orthodox samaj baptism kii rasm main dikhaai detii he, jisamen dharmantarit vyakti saarvajanik rup se apane paapon kaa praayshchitt karte samay pashchim disha kii ore munh karke khadaa hota he tathaa pratikatmak rup se shaitan par thukta he or iske baad “raja va ishwar ke rup main” isa kii aradhana karne ke liye purv kii ore mudata he.
 adhikansh isaayiyon kaa vishwaas he ki dharmaparivartan, jise isa messiah ke vachanon va karmon main dharmopadesh ko saajha karne ke rup main samajha jaataa he, prayek isai kaa uttardaayitv he. naye qaraar ke anusaar, isa ne apane shishyon ko “sabhi rashtron main jane va shishy banane” kaa aadesh diya tha, jise saamanytah great kamishan ke naam se janaa jaataa he. tadnusaar, anek isaayiyon dwaara prachaarwaad —"susamachar kaa prachaar karnaa"—kaa paalan kiya jaataa rahaa he. kuch prachaarvaadi protestant maanate hai ki great kamishan kii purti ke liye, prayek isai ko anivaary rup se apane sampark main aane vaale lagbhag prayek vyakti ko dharmantarit karne ke prayaas ke liye taiyaar rahanaa chaiye. isiyat ke anya rup, jaise roman catholikawaad tathaa purvi orthodoxi, maanate hai ki dharmopadesh kii vyakhya achook or vishwaspurn tareeke se nahin kii ja sakati, iske bajaay ve udhaaharan ke dwaara prachaarwaad kaa samarthan karte hai.
 ek isai sampradaay se kisi anya main sthanantaran main sadsyta kaa ek apekshaakrit saral sthanantaran shaamil ho saktaa he, visheshtah yadi ek trimurtivaadee sampradaay se duusare main janaa ho or yadi vyakti trimurti ke naam par jal baptism le chukaa ho. yadi aisa nahin he, to naye carch ke dwaara vyakti kaa baptism yaa punarbaptism karne kii aavashyaktaa ho sakati he. kuch sampradaayon, jaise anabeptist parampara ko maanane waalon, main pehle baptism le chuke isaayiyon kaa punarbaptism aavashyak hota he. purvi orthodox carch isiyat ke kisi anya sampradaay se orthodoxi main hone vaale sthanantaran ko dharmantaran va praayshchitt kii hi ek shrenee maanata he, haalanki sadaiv hi punarbaptism kii aavashyaktaa nahin hoti.
 isiyat main dharmantaran kii prakriya main isai sampradaayon ke bich kuch antar hote hai. adhikansh protestant moksh prapti ke liye vishwaas ke dwaara dharmantaran ko maanate hai. is samaj ke anusaar, vyakti apane rakshak ke rup main isa messiah ke prati vishwaas kii ghoshnaa karata he. haalanki koi vyakti yah nirnay nijee taur par le saktaa he, lekin saamanytah iske liye baptism kiya janaa or kisi sampradaay yaa carch kaa sadsy bananaa aavashyak hota he. in paramparaon main, isaiyat ke in buniyadi siddhanton, ki isa messiah kii mrityu hui thi, unhen dafnaaya gaya tha or paap ko kshamaa karne ke liye ve punerjeevit hue the, ko saarvajanik rup se sweekaar karne par vyakti ko isai mana jaataa he.
 yah saarini teen bhinn protestant vishwaason ke paaramparik drushtikon kaa saransh prastut karti he.
 ek nav-dharmantarit muslim ko mullahf kaha jaataa he. islam ke paanch stambh, yaa aadhaar hai, lekin inamen se pramukh or sarvaadhik mahatvapurn yah vishwaas karnaa he ki ishwar va srishtikarta keval ek hi he, jise allaah kehete hai or yah ki islamic paigambar, mohammad, unke antim or aakhri sandesh-vaahak hai. kisi vyakti ko usee kshan se islam main dharmantarit maan liya jaataa he, jab vah nisthapurvak vishwaas kii ghoshnaa karata he, jise shahda kehete hai.
 islam kii shiksha ke anusaar prayek vyakti janm se muslim hi hota he kyonki janm lene vaale prayek shishu kaa swaabhaavik jhukaav achchhai kii ore va keval ek sachche ishwar kii aradhana kii ore hota he, lekin uske abhibhavak va samaaj use is sidhe maarg se bhatka sakate hai. jab koi vyakti islam ko sweekaar karata he, to aisa mana jaataa he ki vah apni mul sthiti main laut aayaa he. haalanki islam kii ore dharmantaran iske sarvaadhik samarthit tatwon main se ek he, lekin islam se kisi anya dharm main dharmantaran ko swadharm-tyaag kaa paap mana jaataa he or kuch vyakhyaaon ke anusaar or kuch nyaayik kshetradhikaron ke antargat iske liye mrityu-dand kaa praavdhaan he.
 islam main, khatna ek sunnah rivaaj he, jiskaa quran main zikr nahin kiya gaya he. mukhya vichaar yah he ki iskaa paalan karnaa anivaary nahin he or yah islam main pravesh karne kii shart nahin he. shafi` tathaa hanabali sampradaayon main ise anivaary mana jaataa he, jabaki maaliki or hanaafi sampradaayon kaa maananaa he ki yah keval anushansit he. haalanki, yah kisi vyakti dwaara islamic paddatiyon ko apanaaye jane ke liye purv-shart nahin he or na hi kisi vyakti dwaara khatna karne se inkaar kiya janaa koi paap he. yah islam ke paanch stambhon yaa vishwaas ke chah aadhaaron main se ek nahin he.
 haalanki bahaai dharm sakriyata se dharmantariton kii khoj karata he, lekin isamen dharm-parivartan nishiddh he or koi “mishnar” kaary nahin chalaaya jaataa. haalanki, vyaavhaarik rup se, dharm-parivartan or mishanri kaary kiye jate hai, lekin inhen kramshah “shiksha dena” or “maargdarshan karnaa” kaha jaataa he. apane dharm ko dusron ke saath saajha karte samay bahaai log “ek shravan praapt karne” ke prati satark hote hai–jiskaa arth yah sunishchit karnaa hota he ki ve jis vyakti ko shiksha dene kaa prastaav de rahe hai, vah unki baat sunne ko taiyaar he. unke dwaara apanaaye gayi samudaayon main, logon ke saanskrithik aadhaar kaa sthaan lene kaa prayaas karne ke bajaay "bahaai maargdarshakon" ko samaaj main shaamil hone or apane padosiyon ke saath rahane or kaary karne ke dauraan bahaai siddhanton ko lagu karne ke liye protsaahit kiya jaataa he.
 bahaai log sabhi dharmon kii divya utpatti ko manyata pradaan karte hai or yah maanate hai ki ye dharm kramik rup se ek divya yojana ke ek bhaag ke rup main utpann hue, tathaa prayek nayaa prakatikaran apane purvavartiyon kaa sthaan letaa he or unhen purna karata he. bahaai log apane swayan ke dharm ko naveenatam maanate hai or unka vishwaas he ki isaki shikshaayen – jo ki maanavtaa kii ekaatmata ke siddhant ke aas-paas kendrit he – vaishvik samudaay kii aavashyaktaaon kii purti ke liye sarvaadhik upyukt hai.
 adhikansh deshon main, dharmatarann ke liye keval vishwaas kii ghoshnaa karne vaale ek card ko bharna hota he. isamen bahoullah – is dharm ke sansthaapak – ko vartmaan samay ke liye ishwar ke doot maanane, unki shikshaaon ke prati jaagruk hone va unhen sweekaar karne, tathaa unke dwaara sthapit sansthaaon va niyamon ke prati aagyaakaari banane kii ghoshnaa shaamil hoti he.
 bahaai dharm main dharmantaran ke saath hi sabhi gyaat dharmon kii aam buniyaad main spasht vishwaas, maanavtaa kii ekta or vrihat str par samudaay kii sakriy seva, visheshtah un kshetron main, jinase ekta va maitri ko badhaava mili, ke prati ek patibaddhta shaamil hoti he. chunki bahaai dharm main koi purohit nahin hote, atah is dharm main aane vaale dharmantariton ko saamudayik jivan ke sabhi pahaluon main sakriy hone ke liye protsaahit kiya jaataa he. yahaan tak ki haal hi main dharmantarit hue kisi vyakti ko bhi sthaneey aadhyatmik sab sabha – saamudyik str par maardarshak bahaai sanstha – main kaary karne ke liye chunaa ja saktaa he.
 hindu dharm dharmantaran kaa samarthan nahin karata or isamen dharmantaran ke liye koi rasm maujuud nahin he. yah spasht rup se paribhaashit nahin he ki koi vyakti hindu kab banataa he kyonki hindu dharm ne kabhi bhi duusare dharmon ko apane pratidwandviyon ke rup main nahin dekha. anek hinduon kii dharna yah he ki ‘hindu hone ke liye vyakti ko hindu ke rup main janm lenaa padataa he’ or ‘yadi koi vyakti hindu ke rup main janma he, to vah sadaa ke liye hindu hi rahata he’; haalanki, bhartiya kanoon kisi bhi aise vyakti ko hindu ke rup main manyata pradaan karata he, jo swayan ko hindu ghoshit kare. hindu dharm ke anusaar, keval ek hi param satya he or satya tak “pahunchane” ke anek path—anya dharmon dwaara paalan kiye jane vaale pathon sahit— hai. dharm ke liye sanskrit shabd “maarg” kaa shabdic arth path hota he. dharmantaran kii avadharana hi ek virodhabhas he kyonki hindu granth veda tathaa upanishad sampurna vishwa ko ek hi satya ko devtaa maanane vaala ek parivaar maanate hai.
 hindu dharm main aasthaa ke punah pravartan kaa sabase pehla ullekh shankaracharya ke kaal main aathvin shatabdi kaa he, jab jain dharm or buddha dharm prabhavi ban gaye the. hindu dharm main akraman or samuhik dharmantaran kaa koi pramaan maujuud nahin he. anek pidiyon ke samskruthikaran ke baad gujjaron, ahomon or hunon sahit kai videshi samooh hindu dharm main dharmantarit hue. puri atharahavin shatabdi ke dauraan hue samskruthikaran ke parinamswaroop manipur ke adivasee samudaay swayan ko hindu maanane lage.
 haal hi main, hindu dharm se dharmantarit ho chuke logon kaa punah dharmantaran karne kii avadharana prachlit hui he. yah punah dharmantaran sadaiv hi anya pramukh dharmon ke prachaarikaran, dharm-parivartan tathaa dharmantaran gatividhiyon ke khatre kii pratikriya ke rup main hi hota rahaa he; anek aadhunik hindu unke dharm se anya dharm main dharmantaran ke vichaar ke khilaaf hai. hindu punarjagran andolanon ke vikaas ke parinamswaroop aise logon ke punah dharmantaran ke kaary main gati ai he, jo pehle hindu the yaa jinke purvaj hindu rahe the. arya samaaj tathaa parishad hindu dharm jaise rashtriya sanghathan aise punah dharmataranon ke dwaara hindu banane kii ichha rakhane waalon kii sahaayta karte hai.
 america main janme hindu guru, satguru shivaay subramuniyasvami ne haau tu bikam a hindu – a guide for sikrs and bourn hindoos sheershak se ek pustak likhi. is pustak main, subramuniyasvami ne us kaary, jo unke anusaar “hindu dharm main ek naitik dharmantaran” he, ke liye ek vyavasthit paddati, hindu dharm main dharmantarit hone vaale logon ke kathan, ek hindu vastav main kya hota he, is bare main hindu praadhikariyon dwaara di gayi paribhaashaayen aadi prastut kii hai.
 sikh dharm dwaara khule taur par dharm parivartan kiye jane kii jaankaree nahin he, lekin isamen dharmantariton ko sweekaar kiya jaataa he.
 jain dharm kisi bhi aise vyakti ko sweekaar karata he, jo unke dharm ko apnaanaa chahta ho. jain dharm main dharmantarit hone kii ichha rakhane vaale kisi bhi vyakti ke liye shaakaahaari hona tathaa arhaton va sidhon ko apane tirthankarasn ke rup main sweekaar karnaa anivaary hota he.
 paaramparik rup se nav buddha kisi bhikshu, bhikshuni yaa aise hi kisi pratinidhi kii “sharan lete hai” . buddha matanuai aksar ekaadhik dharmik pahchaan rakhte hai or apane dharm ko shinto ke saath yaa taowad or kanceyushiuswad ke saath sanyojit karte hai.
 buddha-dharm kii samay-rekha ke dauraan, jab buddha dharm sampurna asia main failaa, to puure deshon or kshetron ke dharmantaran kii ghatnaayen aksar hoti thim. udaahranarth, burma main gyarahavin shatabdi main, raja anorath ne apane puure desh ko therwaad buddha dharm main dharmantarit kar diya. barahavin shatabdi ke ant main, jayavarman saptam ne khmer logon ke therwaad buddha dharm main dharmantaran kii bhoomika taiyaar kii. satrahavin sadi main, japan main ado kaal ke dauraan, isaiyat ko gaiyrkanoonee ghoshit kar diya gaya or samast prajajanon ko buddha yaa shinto mandiron main panjiyan karwaane kaa aadesh diya gaya. 20ve sadi ke madhya main bhimrao ambedkar ne 10 lakh hindu daliton ko buddha dharm kii diksha di, yah vishaal dharmantaran vishwa itihaas kaa sabase bada dharmantaran he. kshetron or samudaayon kaa buddha dharm main samuhik dharmantaran aaj bhi hota he, udaahranarth, bharat main dalit buddha andolan main sangathit samuhik dharmantaran har varsh lakhon kii sankhya main hote rahe hai.
 buddha dharm ke kuch andolanon main dharmantaran ko protsaahan dene ke apwaad bhi ho sakate hai. udaahranarth, tibeti buddha dharm main, vartmaan dalai lamas dharmantariton ko jeetne ke sakriy prayaason ko hatotsahit karte hai.
 naye dharmik andolanon main dharmantaran ke saath vivaad jude hue hai. sampradaay-virdohi andolan dwaara vaicharik sudhaar yaa yahaan tak ki mataropan shabd kaa prayog bhi kiya jaataa he. aksar ve kuch vishisht enarem ko sampradaay qaraar denge. sampradaay shabd kii anek bhinn paribhaashaayen hai. enarem atyadhik vividhtapurna hote hai or yah spasht nahin he ki kya enarem main hone vaala dharmantaran mukhyadhara main hone vaale dharmantaran se bhinn he. haalanki, yah spasht he ki kisi bhi enarem ke pehle dashak yaa uske aas-paas kii avadhi main, iske sadasyon kaa zabardast bahumat anivaary rup se dharmantarit hona chaiye ke sadasyon kii paryaapt sankhya na rahi hoti, jo usee main paley-bade hai, to itane lambey samay tak uskaa astitv bhi na rahaa hota). yah bhi spasht he ki apane janm ke samay mukhyadhara kaa prayek dharm bhi avashya hi is charan se guzara hoga. nae dharmik andolanon main mataropan vivaad bhi dekhen.
 sanyukt rajya america or nederlands donon main hue anusandhanon ne yah pradarshit kiya he ki kuch vishisht bhaagon or rajyon main mukhyadhara ke charchon main sahabhaagita main kami tathaa kisi nae dharmik andolan ke sadsy bananevaale logon ke pratishat ke bich ek sakaaratmak antarsambandh he. yahi baat new-age kendron kii maujuudagi par bhi lagu hoti he. dach anusandhan main jehovah’sa vitanaces  pehle dharmik rahe the) or latter de saint andolan/mormonewad ko bhi enarem main shaamil kiya gaya tha .
 carch of scientology “tanaav mukti pareekshanon” kaa pradaan karke dharmantariton ko aakarshith karne kaa prayaas karata he . anya dharmon ke vipareet scientology main dharmantarit vyakti ke liye yah aavashyak hota he ki carch main shaamil hone se purv vah anubandhon par hastakshar kare.
 is paimaane ke duusare chor par ve dharm hai, jo kisi dharmantarit ko sweekaar nahin karte, yaa aisa bahut hi durlabh taur parakarte hai. aksar ye apekshaakrit chote, sankeern-banaavat vaale alpsankhyak dharm hote hai, jaise yazidi, druz or mandian.
 chini paaramparik dharm main sadsyta ke liye spasht maapdandon kaa abhaav he or isaliye dharmantaran ke liye bhi koi spasht maapdand maujuud nahin hai. aisa prathit hota he ki anek gaiyr-isai dharm — yazidi, druz or mandian sahit — dharmantaran ke liye aavedan karne vaale sabhi aavedankartaaon ko asweekrut kar dete hai. shakers tathaa hijadon ke kuch bhartiya bhatru-samooh prajnan kii anumati nahin dete, atah inkaa prayek sadsy dharmantarit hota he.
 maanavadhikaron par sanyukt raashtra sangh ke vaishvik ghoshnaa-patr ]] main dharmantaran ko ek maanavadhikaar ke rup main paribhaashit kiya gaya he: "prayek vyakti ke paas vichaar, vivek or dharm kii swatantraaa kaa adhikaar he; is adhikaar main apane dharm yaa aasthaa ko badalane kii swatantraaa shaamil he...." . iske baavjood, kuch samooh dharmantaran ko rokte yaa pratibandhit karte hai .
 is ghoshnaa-patr ke aadhaar par united neshns kamishan on human ritis  ne naagarik va rajnatik adhikaron ke antarrashtriya pratigya-patr kaa masauda taiyaar kiya, jo ki ek kanoonee rup se badhyakaari sandhi he. iske anusaar “prayek vyakti ke paas vichaar, vivek or dharm kii swatantraaa kaa adhikaar hoga. is adhikaar main apni icchaanusaar kisi dharm yaa aasthaa kaa paalan karne yaa use apnaane kii swatantraaa sammilit hogi..." . "kisi bhi vyakti par aisa koi dabaav nahin daalaa ja sakegaa, jisase apni icchaanusaar kisi dharm yaa aasthaa kaa paalan karne yaa use apnaane kii uski swatantraaa baadhit hoti ho" .
 san 1993 main ne is dhara par ek saamaanya tippanee jari kii: "samiti kaa yah bhi mat he ki kisi dharm yaa aasthaa ‘kaa paalan karne yaa ise apnaane’ kii swatantraaa main kisi dharm yaa aasthaa kaa chayan karne kii swatantraaa bhi aavashyak rup se nihit he, jisamen vyakti ke vartmaan dharm yaa aasthaa ke sthaan par kisi anya kaa chayan karne athwa naastik drushtikon apnaane kaa adhikaar sammilit he dhara 18.2 vishwasakartaaon yaa gaiyr-vishwasakartaaon ko unki dharmik aasthaaon or dharmik samoohon ke saath jude rahane, unke dharm yaa aasthaa kaa khandan karne athwa unhen dharmantaran karne ke liye baadhya hetu shaareerik bal-prayog karne yaa dandatmak praavdhaan lagu karne kii dhamkee dene sahit, aise kisi bhi dabaav ko pratibandhit karti he, jo kisi dharm yaa aasthaa kaa paalan karne yaa use apnaane ke kisi vyakti ke adhikaar ko baadhit karata ho." 
 kuch desh svaichhik, prerit dharmantaran ko sangathit dharmantaran se alag karte hai or ise pratibandhit karne kaa prayaas karte hai. inke bich kii seemaa-rekhaako saralata se paribhaashit nahin kiya ja saktaa: ek vyakti jise vaid isaikaran yaa sakshya-aacharan maanata ho, koi anya vyakti use hastkshep karne vaala or anupyukt kaary maan saktaa he. cleveland uniwarsity kii ‘jarnal of lau and health’ main prakashit dow si. davis ke ek lekh kaa yah uddhran aise vyaktiparak drushtikonon se utpann ho sakane vaali samasyaon kaa ek drushtaant prastut karata he: "union of american hebrew congrigations ke anusaar, jus for jisas tathaa hebrew chrischiyans do sarvaadhik khatarnaak sampradaay hai or inke sadsy deprograming ke liye upyukt ummidavaar hai. sampradaay-virdohi isai... virodh karte hai ki 'aakraamakata or naye anuyaayi bananaa ... sachhee isaiyat kii buniyaad hai,' or yah ki jus for jisas tathaa campus crossed for christ ko sampradaayon ke rup main chihnit nahin kiya janaa chaiye. iske alaava, hebrew chrishchiyan ‘sampradaay’ kii ek sabha par shaareerik akraman karne vaale vishisht hasidic samoohon ko central conference of american rabbies ke adhyaksh ne swayan ek ‘sampradaay’ ke rup main chihnit kiya he or unki tulana reverend moon ke anuyaayiyon ke saath kii he."
 purv soviet union ke patan ke baad se, russian orthodox carch kaa punarutthan hua he. haalanki, apwaad yah he ki roman catholic carch, selveshan army, jehovah’sa vitanaces or anya dharmik andolanon dwaara kiye jane vaale dharmantaran ko yah avaidh maanata he, jiskaa ullekh yah apane dharmavaidhanik kshetra ke rup main karata he.
 dharm-parivartan ke iske kanoonon ko lekar greece kaa sangharshon kaa ek lanbaa itihaas rahaa he, jinamein se adhikansh jehovah’sa vitanaces ke saath or kuch pentacostels ke saath bhi hue hai. yah sthiti san 1930 ke dashak main taanashaah aayiyonis metacsas dwaara paarit kiye gayi ek kanoon se upji he. ghar-ghar jaakar apane dharmik vishwaas kaa prachaar karne ke liye giraftaar kiye jane ke baad ek jevovah’sa vitaness minos cokkinakis ne kshatipurti ke rup main greek rajya se $14,400 amareeki dollar kaa harjaana hasil karne main safalataa pai. ek anya maamle, larisis banaam greece, main, pentacostal carch ke ek sadsy ne bhi european court of human ritis main ek mukadmaa jeeta.
 islamic kanoon kaa paalan karne vaale kuch islamic deshon main dharm-parivartan gaiyr-kanoonee he or iske liye kadi sazaa kaa praavdhaan he. islamic kanoon kaa paalan karne vaale anek islamic deshon, saudi arab, yeman, afghanistan, pakistan, ijipt, iraan, maldive main swadharm-tyaag ko gaiyr-kanoonee ghoshit kiya gaya he or islam kaa tyaag karne waalon yaa anya muslimon ko iske liye uksaane waalon ke liye karawas yaa mrityu-dand kaa praavdhaan he. iske alaava, bharat ke odisha rajya main prerit dharmantaran ke parinamswaroop sampradayik dange hue hai.
 bhimrao ambedkar swatantry, samanta or bhaichaare kii shiksha ke badale apane hi anuyaayi ko dhrina kii nazar se dekhnaa aadi muddo par virodh uthaakar samarthakon ke saath dharmantaran kar buddha dharm angikaar kiya tha. dharmantaran dharmantaran nahin balki gulaami kii janjire todne jaisaa he esa dharmantar kyo? naamak pustak main unhone likhaa he. ambedkarne dharm main sabhi nagariko samaan adhikaar hona chahie is baat kaa pratipaadan kiya tha.
 gandhiji ne dharmantaran prakriya kii aalochana kii he or sabhi dharmon ko samaan maanakar sabhi kaa aadar karne kaa vichaar rakhaa tha. unke kuch udvaran nimnlikhit hai:-
