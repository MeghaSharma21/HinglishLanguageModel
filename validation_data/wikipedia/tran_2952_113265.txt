 tata airlines, ko 15 oktober 1932 ko jearady tata ne tata sans limited kii ek divijan tata sans ke rup main sthapit kiya tha. yah bombai-karachi or dakshin madras ke maarg par ek dak seva ke rup main shuru kiya gaya tha.
 1938 main iskaa naam badal kar tata air services kar diya gaya or baad main usee varsh iskaa ek nayaa naam tata airlines rakh diya gaya. is samay tak isaki seva dilli or colombo me bhi shuru ho chuki thi.
 dwitiya vishwa yuddh ke khatm hone ke baad kolkata bhi vimaan seva ke network se jud gaya or tata airlines ne 29 july 1946 ko ek public limited company ke rup me apni niyamit vyavsaayik seva, bharat main ek naye naam air india ke saath shuru kin.
 march 1948 main, bharat kii swatantraaa, ke baad vimaan seva kaa 49% bharat sarkaar dwaara adhigrahit kiya gaya jisame atirikt 2% kii kharid karne kaa vikalp shaamil tha. badale main, airline ko bharat kii dhvaj vaahak vimaan seva bana di gayi saath hi use air india international ke naam se antarrashtriya sevaayen pradaan karne kii anumati bhi de di gayi.
 1953 main air india or indian neshnal airways sahit bharat ke sabhi airlinon kaa rashtriyakaran kar indian airlines nigam banaaya gaya.
