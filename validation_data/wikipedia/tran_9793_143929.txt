 madar india 1957 main bani bhartiya film he jise mehboob khan dwaara likhaa or nirdeshit kiya gaya he. film main nargis, sunil dutt, rajendra kumaar or raaj kumaar mukhya bhoomika main hai. film mehboob khan dwaara nirmit aurat kaa rimek he. yah garibi se peedit gaanv main rahane vaali aurat radha kii kahani he jo kai mushkilon kaa saamana karte hue apane bacchon kaa paalan poshan karne or bure jagirdaar se bachane kii mehnat karti he. uski mehnat or lagan ke baavjood vah ek devi-swaroop udhaaharan pesh karti he va bhartiya nari kii paribhaasha sthapit karti he or phir bhi ant main bhale ke liye apane gunde bete ko swayan maar detii he. vah azaadi ke baad ke bharat ko sabake saamne rakhti he.
 yah film abtak bani sabase badi box offis hit bhartiya filmon main gini jaati he or ab tak kii bharat kii sabase badhiya film gini jaati he. ise 1958 main teesri sarvshereshth feechar film ke liye rashtriya film puraskaar se nawaaza gaya tha. madar india qismat, mogul-e-aazam or sholay ke saath un chuninda filmon main aati he jinhen aaj bhi log dekhnaa pasand karte hai or yah hindi saanskrithik filmon kii shrenee main virajman he. yah film bharat kii ore se pehali baar academy puraskaron ke liye bheji gai film thi.
 film kii shuruyaat vartmaan kaal main gaanv ke liye ek pani kii nahar ke puraa hone se hoti he. radha, gaanv kii maan ke rup main, nahar kaa udghaatan karti he or apane bhootkaal par nazar daalati he jab vah ek nai dulhan thi.
 radha or shaamu kii shaadi kaa karcha radha kii saas ne sukhilala se udhaar lekar uthaaya tha. is ke kaaran garibi or mehnat ke kabhi na khatm hone vaale chakravyuuh main radha fas jaati he. udhaar kii sharten vivaadaaspad hoti he parantu gaanv ke sarpanch sukhilala ke hit main faisla sunaate hai jiske tahat shaamu or radha ko apni fasal kaa ek tihaai hissaa sukhilala ko 500 ke byaaz ke taur par dena hoga. apni garibi ko mitaane ke liye shaamu apni zamin kii or jutai karne kii koshish karata he parantu ek pathar tale uske donon haath kuchle jate he. apni majaburi se sharminda va auron dwaara beizzati ke kaaran vah faisla karata he ki vah apane parivaar ke kisi kaam kaa nahin or unhen chhod kar hameshaa ke liye chale jaataa he. jald hi radha kii saas bhi guzar jaati he. radha apane donon beton ke saath kheton main kaam karnaa jari rakhti he or ek or bete ko janm detii he. sukhilala use apni garibi dur karne ke liye khud se shaadi karne kaa prastaav rakhata he par radha khud ko bechney se inkaar kar detii he. ek toofaan gaanv ko apni chapet main le letaa he or sari fasal nasht ho jaati he. toofaan main radha kaa chota betaa maaraa jaataa he. sara gaanv palaayan karne lagata he parantu radha ke manaane par sabhi ruk kar waapas gaanv ko sthapit karne kii koshish karte he.
 film kai saal aage pahunchati he jab radha ke donon bache hue bete, birju or raamu ab bade ho chuke he. birju apane bachapan main sukhilala ke bartaav kaa pratishodh lene ke liye gaanv kii ladakiyon ko chhedana shuru kar detaa he, khaas kar sukhilala kii beti ko. iske vipareet raamu behad shant swabhaav kaa he or jald hi shaadi kar letaa he. haalanki ab vah ek pita he par uski patni jald hi parivaar main maujuud garibi kaa shikaar ho jaati he. birju kaa gussa akhirkaar khataranaak rup le letaa he or uksaane par sukhilala or uski beti par hamalaa kar detaa he. use gaanv se nikaal diya jaataa he or vah ek daaku ban jaataa he. sukhilala kii beti kii shaadi ke din vah badla lene waapas aata he or sukhilala ko maar kar uski beti ko bhaga le jane kii koshish karata he. radha, jisane yah vaada kiya tha ki birju kisi ko koi haani nahin pahunchayegaa, birju ko goli maar detii he jo uski banhon main dam tod detaa he. film vartmaan kaal main radha dwaara nahar khole jane par laal rang ke behate hue pani se samaapt hoti he jo dhire dhire kheton main pahunch jaataa he.
 film kaa sheershak amareeki lekhika catherine myo dwaara 1927 main likhit pustak madar india se liya gaya he jisame unhone bhartiya samaaj, dharm or samskruti par hamalaa kiya tha. pustak main bhartiya swatantraaa kii maang ke virodh main myo ne bhartiya mahilaon kii durdasha, achhuton ke prati bhed-bhav, jaanwaron, dhul mitti or rajanetaaon par hamalaa kiya tha. myo ne pure bharat main gusse kaa mahole utpann kar diya or unki pustakon ko unke putale sahit jalaayaa gaya. mahatma gandhi ne bhi pustak kaa virodh kiya or kaha ki "yah gater inspector dwaara likhi gai koi report he". is pustak ke virodh main pachaas se adhik pustaken or chitthiyaan prakashit kii gai jisamen myo kii galatiyon or amareeki logon main bharat ke prati galat vichaaron ke itihaas ko darshaya gaya.
 khan ko film or uske sheershak kaa khyaal 1952 main aayaa. us varsh oktober main unhone aayaat adhikariyon ke paas film ke nirmaan kaa prastaav rakhaa. 1955 main bhartiya mantralay ke soochna va praudyokeekaran vibhaag ko aagaamee film ke sheershak ke bare main pataa kiya or unhone mehboob khan ko film kii katha bhejne ko kaha taaki uski samiksha kii ja sake. unhen is baat kaa dar tha ki kahin film bharat ke rashtri hit ko thes na pahunchaae.
 is film kii kahani jaanboojh kar is tarah likhi gai jisase bhartiya samaaj main mahilaon kii sthiti, purashon ke badhate aakarshan kaa virodh or apane swabhimaan par drudh nishchay ko darshaya gaya. khan ko prerana amareeki lekhak parl es. bak or unki da good arth va da madar pustakon se mili jinhen sidney franklin ne 1937 or 1940 main filmon main rupantarit kiya tha. khan ne in sab chizon ko apni 1940 main bani film aurat main prayog kiya tha jo madar india kii asli prerana thi. khan ne samvedansheel tareeke se kahani par kaary kiya or unhen dialog likhane main vajahat mirza va es. ali raza ne madad kii. yah film aage chalakar kai filmon, jaise yash chopra kii diwaar film ke liye preranarot rahi jisame amitabh bachchan ne unda abhinay kiya tha or baad main jise telugu main bangaroo talli or tamil main puniya boomi main banaaya gaya.
 film ke kai andruni drishyon kaa chitrikaran bandra, bombe main sthit mehboob studio main 1956 main kiya gaya. mehboob khan or chayachitrkaar ferrefun irani ne koshish kii ki zyaada se zyaada bahari drishyon ko chitrit kiya jaae jisase film vaastaviktaa ke kareeb ho. anya drishy maharashtra, gujarat or uttarapradesh ke kai shaharon main filmaae gaye. mehboob ne aagrah kiya ki film 34millimetre main chitrit ki jaae.
 
 
