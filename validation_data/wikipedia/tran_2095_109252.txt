 mahapraani, jise angrezi va kai anya bhashaaon main megafouna kehete hai, vah jaanavar hote hai jo shaareerik aakaar main bade yaa bhimkaay hon. praanivigyaan main aamtaur par 45 kilogram se adhik vazan rakhane vaale jaanwaron ko mahapraani kaha jaataa he or is aadhaar par maanav bhi ek mahapraani kaha ja saktaa he. iske vipareet aam prayog main mahapraani keval un junglee jaanwaron ke liye prayog hota he jo maanav-aakaar ke baraabar yaa usase bade hon. inamen hathi, ganda, jiraph, dariyaan ghoda, singh or aise anya jaanavar aate hai. kabhi-kabhi yah shabd vishesh rup se un praaniyon ke liye bhi istemaal hota he jo pichley himyug main vilupt ho gaye maimath jaise mahakay jaanwaron se sambandhit hon.
 mahapraani pashu-pakshi aamtaur par lambi aayu rakhte hai, apni aabaadi dhire badhaate hai, kam gati se marate hai or unke shikaar karne vaale jaanavar kam hote hai yaa hote hi nahin hai. apni dhimi badhane vaali sankhya ke kaaran jab se maanav prithvi par agrasar hua he yah mahapraani uske dwaara shikaar ke kaaran vilupti ke khatare main rahe hai. udhaaharan ke liye maanvi dabaav ke kaaran aurokes, bhartiya chita or moa vilupt ho gaye.
