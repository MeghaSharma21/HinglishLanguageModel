 fatima binte mohammad fatima ko hazarat fatima zaharaa salaamullah alaiha kaha jaataa he. unki oopaadhiyaan zaharaa, siddiqa, tahiraa, zakira, razia, marazia, muhaddesa va batul hai. ve hazarat mohammad or khatija kii putree ali kii patni, hasan or hossain kii maa thim. ahale bait kii sadsy thim. yah atyant gauravshaalee vyakti hai. fatima 'muslim duniya' kaa atyant lokapriy balikaon kaa naam he. 11veen shatabdi main fatimid khilaafat inhen ke naam par thi. fatima kii shaadi hazarat ali se hui thi
 hazarat fatima salaamullah alaiha ke pita paigambar hazarat mohammad mustafaa va aapaki mata hazarat khadijatul kubra putree shri khold thim. hazarat khadija islam ko sweekaar karne vaali pehali stri thim. khadija arab kii ek dhani mahila thim jinka vyapaar puure arab main failaa hua tha. unhone vivaah uparant apni sari sampatti islam prachaar ke liye paigambar ko de di thi. or swany saadhaaran jivan jiti thim.adhikansh itihaaskaaron ne ullekh kiya he ki unki putree hazarat fatima zaharaa kaa janm makka naamak shahar main jamaadiussani maas kii 20 ve taarikh ko besat ke paanchave varsh hua. kuch itihaas kaaron ne inke janm ko besat ke duusare va tisare varsh main bhi likhaa he. ek sunni itihaaskaar ne aapke janm ko besat ke pehle varsh main likhaa he.hazarat fatima salaamullah alaiha kaa paalan poshan swany paigambar kii dekh rekh main ghar main hi hua. aap kaa paalan poshan us garima may ghar main hua jahaan par allaah kaa sandesh aata tha. jahaan par kuron utraa jahaan par sarvapratham ek samudaay ne ekishwarwad main apana vishwaas prakat kiya tathaa marate samay tak apni aasthaa main drudh rahe. jahaan se allaaho akbar kii awaz uth kar puure sansar main fail gai. keval hazarat fatima salaamullah alaiha vah balika thim jinhone ekishwarwad ke uddghosh ke utsaah ko itane sameep se dekha tha. paigambar ne fatima ko is prakaar prashikshit kiya ki unke andar maanavtaa ke samast gun viksit ho gayi. tathaa aage chalakar vah ek adarsh nari baniin.
 fatima kaa vivaah 19 varsh kii aayu main hazarat ali alaihissalam ke saath hua. ve vivaah uparant 9 varshon tak jivit raheen. unhone chaar bacchon ko janm diya jiname do ladke tathaa do ladkiyaan thim. jin ke naam kramshah is prakaar hai. putragan hazarat imam hasan  hazarat imam hossain . putriyan hazarat zaynab hazarat umme kulsum. aapaki paanchavi santaan garbhavastha main hi swargavaasi ho gayi thi. vah ek putr the tathaa unka naam muhsin rakhaa gaya tha.pita ke nidhan ke baad fatima keval 90 din jivit raheen. hazarat paigambar ke swargvaas ke baad jo atyaachaar aap par hue aap unako sahan na kar sakin tathaa swargavaasi ho gayi. itihaaskaaron ne ullekh kiya he ki jab aap ke ghar ko aag lagaayi gai, us samay aap dwaar ke peeche khadi hui thim. jab kivaadon ko dhakka dekar shatruon ne ghar main pravesh kiya to us samay aap dar va diwaar ke madhya bhich gayin. jis kaaran aapke seene kii pasaliyaan tut gayin, va aapkaa vah betaa bhi swargavaasi ho gaya jo abhi janm bhi nahin le paaya tha. jinka naam garbhavastha main hi mohsin rakh diya gaya tha.
 nidhan ke samay fatima parivaar bahut hi bhayankar sthiti se guzar rahaa tha. chaaron ore shatruta vyaapt thi. unhone swany bhi vasiyat kii thi ki mujhe ratri ke samay dafn karnaa tathaa kuch vishesh vyaktiyon ko mere janaaze main sammilit na karnaa. atah hazarat ali alaihissalam ne vasiyatanusaar aapako chup chaap ratri ke samay dafn kar diya. atah aapke janaaze main keval aapke parivaar ke sadsy va hazarat ali ke vishwasaneey mitra hi sammilit ho paye the. or dafn ke baad kai sthano par aapaki kii kabr ke nishaan banaaye gayi the. is liye vishwasaneey nahin kaha jaasakata ki aapaki samadhi kahan par he. parantu kuch sutron se gyaat hota he ki aapako jannatul baqi naamak qabristaan main dafnaaya gaya tha.
 hazarat paigambar apni putree fatima ke liye allaah dwaara praapt samast gyaan kaa vyaakhyaan karte the. hazarat ali un vyakhyanon ko likhte va hazarat fatima salaamullah alaiha un sab lekhon ko ekatrit karti rahati thim. in ekatrit lekhon ne baad main ek pustak kaa rup dhaaran kar liya. aage chalakar yah pustak musahafe fatima ke naam se prasiddh hui.
 hazarat fatima streeyon ko kuon va dharmik nirdeshon kii shiksha detii va unako unke kartavyon ke prati sajag karti rahati thim. aap kii mukhyah shishyaa kaa naam fizza tha jo grih kaaryon main aap kii saahayata bhi karti thi. vah kuon ke gyaan main itani nibhpun ho gayi thi ki usko jo baat bhi kerani hoti vah kuon kii aayaton ke dwaara karti thi. hazarat fatima salaamullah alaiha dusron ko shiksha dene se kabhi nahin thakti thim tathaa sadaiv apni shishyaaon kaa dhairya bandhaati rahati thi.
 ek din kii ghatana he ki ek stri ne aapaki seva main upasthit ho kar kaha ki meri mata bahut boodhi he or uski namaaz sahi nahin he. usne mujhe aapke paas bheja he ki main aap se is bare main prashn karu taaki uski namaaz sahi ho jaye. aapane uske prashno kaa uttar diya or vah laut gai. vah phir ai tathaa phir apane prashnon kaa uttar lekar laut gai. isi prakaar us ko das baar aana padaa or aapane das kii das baar uske prashnon kaa uttar diya. vah stri baar baar aane jane se bahut lajjit hui tathaa kaha ki main ab aap ko adhik ksht nahin duungi.
 aap ne kaha ki tum baar baar aao va apane prashnon kaa uttar praapt karo. main adhik prashn poochne se krodhit nahin hoti hoon. kyonki maine apane pita se suna he ki" kiyamat ke din hamaara anusaran karne vaale gyani logon ko unke gyaan ke anuroop moolyawaan vastra diye jaayenge. tathaa unka badla manushyon ko allaah kii ore bulaane ke liye kiye gayi prayaason ke anusaar hoga."
 hazarat fatima salaamullah alaiha ratri ke ek puure charan main ibaadat main leen rahati thim. vah khadey hokar itani namaazen padhati thim ki unke pairon par sujan aajaati thi. san 110 hijri main mrityu paane vaala hasan basri naamak ek itihaaskaar ullekh karata he ki" puure muslim samaaj me hazarat fatima salaamullah alaiha se badhkar koi zaahid, sanyamee va tapasvi nahi he." paigambar kii putree sansar kii samast streeyon ke liye ek adarsh he. jab vah grih kaaryon ko samaapt kar leti thim to ibaadat main leen ho jaati thim.
 hazarat imam sadiq alaihissalam apane purvaj imam hasan jo ki hazarat fatima salaamullah alaiha ke bade putr hai unke is kathan kaa ullekh karte hai ki "hamaari mata hazarat fatima zaharaa brihaspativaar va shuukravaar ke madhya kii ratri ko pratham charan se lekar antim charan tak ibaadat karti thim. tathaa jab dua ke liye haathon ko uthaati to samast aastik nar naariyon ke liye allaah se dayaa kii prarthana karatin parantu apane liye koi dua nahi karti thim. ek baar maine kaha ki mata ji aap dusron ke liye allaah se dua karti hai apane liye dua kyon nahi karti? unhone uttar diya ki priyah putr sadaiv apane padosiyon ko apane upar variyata deni chaiye."
 hazarat fatima salaamullah alaiha ek jaap kiya karti thim jisame baar allahu akbar baar alahamdo lillaah tathaa baar subahanallah kahati thim. aapkaa yah jaap islamic samudaay main hazarat fatima salaamullah alaiha kii tasbih ke naam se prasiddh he. tathaa shiya va sunni dono samudaayon ke vyakti is tasbih ko namaaz ke baad padhate hai.
 itihaas ne hazarat paigambar ke das varshiya shashan ke antargat aapke 28 dharm yudhon tathaa 35 se lekar 90 tak kii sankhya main sariyon kaa ullekh kiya he. jab islamic sena kisi yuddh par jaati to hazarat fatima salaamullah alaiha islamic senaniyon ke parivaar kii sahaayta ke liye jaati va unka dhairya bandhaati thim. vah kabhi kabhi streeyon ko is kaary ke liye utsahit karti ki yuddh bhumi main jaakar ghayalon kii maraham patti karen. parantu keval un sainikon kii jo unke maharam hon. maharam arthath vah vyakti jinase vivaah karnaa haraam ho.
 ohad naamak yuddh main hazarat fatima salaamullah alaiha anya streeyon ke saath yuddh bhoomi main gayi is yuddh main aapke pita va pati dono bahut ghayal hogaye the. hazarat fatima salaamullah alaiha ne apane pita ke chehre se khun dhoyaa. tathaa jab yah dekha ki khun band nahin ho rahaa he to harir ke ek tukade ko jala kar us kii raakh ko ghaav par daalaa taaki khun band ho jaye. us din hazarat ali ne apni talwaar dhone ke liye hazarat fatima salaamullah alaiha ko di. is yuddh main hazarat paigambar ke chachaa shri hamaza shahid ho gayi the. yuddh ke baad shri hamaza kii bahan hazarat safiha hazarat fatima salaamullah alaiha ke saath apane bhai kii kshat vikshat laash par ain tathaa rone lageen. hazarat fatima salaamullah alaiha bhi royee tathaa paigambar bhi royen. or apane chachaa ke parthiv sharir se kaha ki abhi tak aap kii mrityu ke samaan koi musiibat mujh par nahin padi. iske baad hazarat fatima va safiha se kaha ki abhi abhi mujhe allaah kaa sandesh mila he ki saaton aakaashon main hamaza shere khuda va shere rasule khuda he. is yuddh ke baad hazarat fatima jab tak jivit raheen har duusare yaa tisare din ohad main shahid hone vaale sainikon kii samadhi par avashya jaaya karti thim.
 khandak naamak yuddh main hazarat fatima apane pita ke liye rotiyaan banaakar le gayin jab paigambar ne prashn kiya ki yah kya he? to aapane uttar diya ki aapke na hone ke kaaran dil bahut chintit tha atah yah rotiyaan lekar aapaki seva main aagai. paigambar ne kaha ki teen din ke baad main yah pehla bhojan apane mukh main rakh rahaa hoon.
 nau varsh kii aayu tak fatima apane pita ke ghar par raheen. jab tak unki mata hazarat khadija jivit raheen vah grih kaaryon main purna rup se unki saahayata karti thim. mata ke swargvaas ke baad unhone apane pita kii khub seva kii. pita unhen umme abiha kehane lage. arthath mata ke samaan vyavhaar karne vaali. paigambar aapkaa bahut satkar karte the. jab aap paigambar ke paas aati thim to pegambar aapke aadar main khadey ho jate the, tathaa aadar purvak apane paas baithaate the. jab tak vah apane pita ke saath rahi unhone pegambar kii har aavashyaktaa kaa dhyaan rakhaa. unke pati hazarat ali ne vivaah uparant kaa adhikansh jivan ran bhumi yaa islam prachaar main vyateet kiya. unki anupasthiti main grih kaaryon va bacchon ke prashikshan kaa uttardaayitv vah swany apane kandhon par sambhalati va in kaaryon ko uchit rup se karti thim. taaki unke pati aaraam purvak dharmayuddh va islam prachaar ke uttar daayitv ko nibhaa saken. unhone kabhi bhi apane pati se kisi vastu kii faramaaish nahin kii. vah ghar ke sab kaaryon ko swany karti thim. vah apane haathon se chakki chalaakar jon pisati tathaa rotiyaan banaati thim. vah purna rup se samast kaaryon main apane pati kaa sahyog karti thim. paigambar ke swargvaas ke baad jo vipattiyaan unke pati par padin unhone un vipattiyon main hazarat ali alaihissalam ke sahyog main mukhya bhoomika nibhaai. tathaa apane pati kii saahayatarth apane praano kii aahuti de di. jab hazarat fatima salaamullah alaiha kaa swargvaas ho gaya to hazarat ali ne kaha ki aaj maine apane sabase bade samarthak ko kho diya.
 unhone ek adarsh mata kii bhoomika nibhaai. unhonen apni chaaron santanon ko is prakaar prashikshit kiya ki aage chalakar ve mahaan vyaktiyon ke rup main vishwavikhyath hue. unhonen apni samast santanon ko satyata, pavitrataa, sadaacharita, veerta, atyaachaar virodh, islam prachaar, samaaj sudhaar, tathaa islam raksha kii shiksha di. ve apane bacchon ke vastra swany dhoti thim va unako swany bhojan banaakar khilaati thim. ve kabhi bhi apane bacchon ke bina bhojan nahin karti thim. tathaa sadaiv prem purvak vyavhaar karti thim. unhone apni mrityu ke din rogi hone kii avasthaa main bhi apane bacchon ke vastron ko dhoyaa, tathaa unke liye bhojan banaakar rakhaa.
 hazarat paigambarka rog unke jivan ke antim charan main atyaadhik bad gaya tha. fatima har samay apane pita kii seva main rahati thim. unki shayya kii baraabar main baithi unke tejasvi chehre ko niharti rahati va fever ke kaaran aaye paseene ko saafe karti rahati thim. jab hazarat fatima salaamullah alaiha apane pita ko is avasthaa main dekhati to rone lagati thim. paigambar se yah sahan nahin hua. unhone hazarat fatima salaamullah alaiha ko sanket diya ki mujh se adhik sameep ho jaao. jab hazarat fatima salaamullah alaiha nikat huin to paigambar unke kaan main kuch kaha jise sun kar hazarat fatima salaamullah alaiha muskuraane lageen. is avasar par hazarat fatima salaamullah alaiha kaa muskuraana aashcharya janak tha. atah aap se prashn kiya gaya ki aapke pita ne aap se kya kaha? aapane uttar diya ki main is rahasy ko apane pita ke jivan main kisi se nahin bataauungi. paigambar ke swargvaas ke baad aapane is rahasy ko prakat kiya. or kaha ki mere pita ne mujh se kaha tha ki i fatima aap mere parivaar main se sabase pehle mujh se bhent karogi. or main isi kaaran harsith hui thi.
 ek din hazarat paigambar apane mitron ke saath masjid main baithe hue the. usee samay ek vyakti vahaan par aayaa jiske kapade fate hue the tathaa us ke chehre se daridrata prakat thi. vriddhavastha ke kaaran uske sharir kii shakti ksheen ho chuki thi. paigambar us ke sameep gayi tathaa usase uske bare main prashn kiya usne kaha ki main ek dukhifat bhikhaari hoon. main bhookha hoon mujhe bhojan karaao, main vastraheen hoon mujhe pahanane ke liye vastra do, main kangaal hoon meri aarthik saahayata karo. paigambar ne kaha ki is samay mere paas kuch nahin he parantu chunki kisi ko achche kaary ke liye rasta bataanaa bhi acha kaary karne ke samaan he. is liye paigambar ne usko hazarat fatima salaamullah alaiha ke ghar kaa pataa bataa diya. kyoki unka ghar masjid se mila hua tha atah vah shighrata se unke dwaar par aayaa va saahayata kii guhaar kii. hazarat fatima salaamullah alaiha ne kaha ki is samay mere paas kuch nahin he jo main tuje de sakun. parantu mere paas ek maala he tu ise bench kar apni aavashyaktaaon kii purti kar saktaa he. yah kahkar apane gale se maala utaar kar us ko dedi. fih maala hazarat paigambar ke chachaa shri hamaza ne hazarat fatima salaamullah alaiha ko uphaar swaroop di thi. vah is maala ko lekar paigambar ke paas aayaa tathaa kaha ki fatima ne yah maala di he. tathaa kaha he ki main isko bench kar apni avashyaktaaon kii purti karuun..
 paigambar is maala ko dekh kar rone lage. ammare yasir naamak aapke ek mitra aapke paas baithe hue the. unhone kaha ki mujhe anumati dijiye ki main is maala ko kharid lun paigambar ne kaha ki jo is maala ko kharidega allaah us par azaab nahin karegaa. ammaar ne us daridr se poocha ki tum is maala ko kitne main benchnaa chaahate ho? usne uttar diya ki main isko itane mulya par bench duungaa jitne main mujhe pahanane ke liye vastra khaane ke liye roti gosht mil jaye tathaa ek dinar mare paas batch jaye jisase main apane ghar jasakun. ammaar yasir ne kaha ki main isko bhojan vastra sawari va bees dinar ke badale kharidta hoon. vah daridr shighrata purvak taiyaar ho gaya. is prakaar ammare yasir ne is maala ko kharid kar sugandhit kiya. tathaa apane das ko dekar kaha ki yah maala paigambar ko bhent kar va maine tuje bhi paigambar kii bhent kiya. paigambar ne bhi vah maala tathaa das hazarat fatima salaamullah alaiha kii bhent kar diya. hazarat fatima salaamullah alaiha ne maala ko le liya tathaa das se kaha ki maine tuje allaah ke liye swatantra kiya. das yah sunakar hansane laga. hazarat fatima ne hagansane kaa kaaran poocha to usne kaha ki mujhe is maala ne hansaaya kyon ki is ne ek bhukhe ko bhojan karaayaa, ek vastraheen ko vastra pahanaaye ek paidal chalane vaale ko sawari pradaan kii ek daridr ko maldaar banaaya ek das ko swatantra karaayaa or ant main swany apane maalik ke paas aagai.
 sandarbh truti: "pronunciation" naamak sandarbh-samooh ke liye tag maujuud hai, parantu samooh ke liye koi tag nahin mila. yah bhi sambhav he ki koi samaapti tag gaayab he.
