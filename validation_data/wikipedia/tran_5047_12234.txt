 pratham mysore yuddh angrejo or haidar ali ke bich 1767 se 1769 i. tak hua,jiskaa kaaran madras main angrezon kii aakraamak nitiyaan thim.
 mysore rajya vartmaan karnataka kaa rajya tha. mysore rajya main chakiyaan krishnaray naam ke shaasha kaa rajya tha jo ki vodiar vansh se tha. mysore main chakiyaan krishnaray ke samay main do adhikari nannraj va devraj the. inhone raja ko apane vash main kar rakhaa tha or prashasan ko apane tareeke se chalaate the.
 isi samay 1721 i. main haidar ali kaa janm hua or ghudsala main kaam karne ke liye bhartee hua. vahaan par rahete huye usne yuddh ke karttavya siikhe jaise- ghudsawaari karnaa, talbaar chalaanaa aadi siikhaa or phir ek sainik ke rup main bhartee hua. yah ek yogya or urjavan kamander bana or kuch hi samay main yah sena kaa yah pradhan senapati ban gaya. sari senaayen iske niyantran main aa gayi us samay mysore ke shaasha ko ek yogya, urjavan va anbhavi vyakti kii aavashyaktaa thi jo haidar ali me dikhaayi diye tab raja ne haidar ali ko mysore kaa shaashak ghoshit kar diya. or tab haidar ali ne vahaan kaa vikaas karnaa shuru kiya.
 1766 i. main jab haidar ali maraathon se ek yuddh main ulajhaa tha, madras ke angrez adhikariyon ne nizaam kii seva main ek british sainik tukdi bhej di thi, or east india company ne haidar ali ke viruddh uttari sarkaron ke samarpan ke liye hyderabad ke nizaam se gathbandhan kar liya. jisaki sahaayta se nizaam ne mysore ke bhu-bhaagon par akraman kar diya tha. angrezon kii is akaaran shatruta se haidar-ali ko bada krodh aayaa. usne maraathon se sandhi kar lee, asthir buddhi nizaam ko apni ore mila liya or nizaam kii sahaayta se karnataka par, jo us samay angrezon ke niyantran main tha, akraman kar diya.
 1768 i. main nizaam yuddh se hat gaya or usne akele haidar ali ko angrezon kaa saamana karne ke liye chhod diya. is prakaar pratham mysore yuddh kaa sutarapaat hua. yah yuddh do varshon tak chalata rahaa or 1769 i. main jab haidar ali kaa achaanak dhaava madras ke qile kii deevaaron tak pahunch gaya, uskaa ant hua. madras concil ke sadsy bhayaakul ho uthe or unhone haidar-ali dwaara sulah kii sharten sweekaar kar leen.
 sandhi kii sharten sandhi kii sharton ke anusaar donon pakshon ne jite gaye bhu-bhaag lautaa die or angrezon ne vivashtaa main haidar ali kii sharton par 4 april, 1769 ko 'madras kii sandhi' kar lee. sandhi kii sharton ke anusaar yah ek pratirakshatmak sandhi thi. donon pakshon ne ek duusare ke jite hue kshetron ko waapas kiya, parantu haidar ali ne 'karur' ke kshetra ko waapas nahin kiya. angrezon ne haidar ali par kisi or ke akraman ke samay raksha karne kaa vaayada kiya.
