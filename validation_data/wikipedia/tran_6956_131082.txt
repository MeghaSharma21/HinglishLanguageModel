 pole nrity, nrity or jimnastic ke sangyojan dwaara pradarshit kii jane vaali kala kaa ek rup he. isamen ek sidhe khambhe ke saath kaamuk nrity kiya jaataa he tathaa yah aksar strip klbon evam purushon ke klbon main kiya jaataa he. isi se milte julate pole nrity kaa prayog cabre/sarkas tathaa gaiyr-uttejk manch pradarshnon main hota he, jisamen style or andaaz bahut had tak alag hote hai.
 shreshth pole nrityon ke liye atyadhik takat, lacheelepan or sahanshakti kii aavashyaktaa hoti he. strip club main hone vaale pole nrity main aksar jimnastic kaa prayog kam hota he or isamen kalakaaron dwaara stripatiz, go-go, tathaa/yaa lap nrity kaa sangyojan pesh kiya jaataa he. ho saktaa he ki nartak pole ko keval pakade rah sakate hai yaa phir chadhane, ghoomane yaa shaareerik kalabaziyon jaisi vyaayaam mudraon ke liye iskaa prayog kar sakate hai. nrity main praveenta ke liye sharir kaa upree hissaa tathaa andruni takat mahatvapurn he, jise viksit hone main samay lagata he.
 pole nrity ko ab vyaayaam kaa manyata praapt praaroop mana jaataa he or iskaa prayog aerobics or gaiyr-aerobics vyaayaamon ke liye kiya ja saktaa he. samgr sex ke prati aakarshan ghatane ke saath-saath, pole nrity kii badhati lokapriyata ke kaaran, manyata praapt skulon tathaa shaikshanik kaaryakramon ko viksit kiya ja rahaa he.
 sambhavit rup se pole nrity kii shuruyaat america main 1920 ke dashak main hui, dhooma dhadaake vaala 1920 kaa vahi dashak, jab ghumantu sho nartak tent ke khambhe kaa prayog apane pradarshnon ke dauraan karte the. chini pole se iskaa sambandh aspasht he, chini mandaliyaan 1914 se barnum and beli sarkas main pradarshan kar rahi thim, kintu unhonen pole kii sahaayta se koi pradarshan nahin kiya tha.
 pole nrity dhire-dhire tent se madhpangrihon tak pahunch gaya kyonki 1950 ke dashak tak nagnata se jude manoranjan ko sweekaar kiya jane laga tha.
 saadhaaran nrity pole aam taur par khokhale ispaat yaa phir vrittakar cross section yukt pital se bana hota he, jo jameen se lekar chat tak jaataa he. chat se ise jodne se adhik sthirataa milti he, lekin vishesh rup se apekshaakrit oonchi chat vaale nit klbon main yaa parivahneey upkarnon par aisa hameshaa nahin hota. sanyukt rajya america main, iskaa vyas aamtaur par 5 semi hota he jisaki vajah se ek haath se ise aasaani se pakadaa ja saktaa he. asia main, aamtaur par vyas isse thoda kam 4.5 semi yaa kam hota he.
 spinning pole bhi saamaanya pole kaa ek prakaar he, jaisaa ki iske naam se spasht he, yah saamaanya nrity pole jaisaa hi hota he kintu ball bearingon kii sahaayta se ghumta he. is pole kaa prayojan atyadhik naatakeey prabhaav paidaa karne ke liye behatar veg or ucch dar kii gati paidaa karnaa he.
 gharelu sanskaran bhi uplabdh hai jinka prayog abhyaas yaa aerobics vyaayaam ke liye kiya ja saktaa he. pole ko banane main prayukt hone vaale padaarthon main polish kiya gaya steneles steel, krom steel, pital, powder coating tathaa titanium coating shaamil he. pole acrelic glass ke bhi bane ho sakate hai jinamein elidi lit kaa prayog kar ke inhen "chamakdaar pole" banaaya ja saktaa he. prayek padaarth kii sataha main pakad banane ke vibhinn gun hai. polish kiya gaya ispaat atyadhik chikne padaarthon main se ek he jisase nrity ko adhik tivrata tathaa lacheelaapan miltaa he; pital kaa pole adhik gharshan pradaan karata he jisase haathon yaa jaanghon se is par pakad banane main aasaani hoti he tathaa ek dhimi, kaamuk nrity style kaa nirmaan hota he.
 pole ko chat kii shateer ke saath baandh kar unhen ek sthaan par sthir rakhaa ja saktaa he. aise pole bhi uplabdh hai jinke liye kisi prakaar ke nirmaan kii aavashyaktaa nahin hoti tathaa khinchaav yaa lachak dwaara unhen sthapit kiya ja saktaa he. sthir, ghoomane vaale or badale ja sakane vaale sanskaran bhi uplabdh hai.
 klbon main istemaal karne ke liye ab aise pole bhi uplabdh hai jo drishy prabhaav utpann karte hai. ye pole paardarshak plastic ke bane hote hai jinamein pani, chamak or vishesh rup se prakaash ko pratibimbit karne vaale padaarth hote hai jo strob roshni ke saath sangyojan main prayog main laae jane par apane andar chhipi prakaash vyavastha ke saath chamakate hai. haalanki, ye pole behatar pole mudraaen pradarshit karne kii chaah rakhane vaale nartak ke anukool nahin hai, chunki ye thodaa mud jate hai tathaa kisi bhi gati se neeche kii or aane par in main gharshan dwaara haath jalane kii sambhaavna hoti he.
 saamaanya takat tathaa swasthya ke laabhon ke prati jaagrukta ke chalate pole nrity ne ek prakaar ke vyaayaam ke rup main lokapriyata hasil kar lee he. vyaayaam kaa yah praaroop ek pratirodh ke rup main sharir kaa upyog karte hue andruni tathaa saamaanya shaareerik shakti main vruddhi karne ke saath-saath puure sharir ko sudaul banaata he. pole nrity skulon dwaara aamtaur par aisa bhi bataaya gaya he ki yah mahilaon ko shashakt karne tathaa uname vishwaas jagaane main sahaayak he.
 ek vyaayaam ke rup main pole nrity bahut had tak bhartiya purushon ke ek khel mallakhambh ke samaan he jisamen kaamuktha nahin hoti, lekin inke bich aapasi sambandh kaa koi pramaan uplabdh nahin he.
 badi sankhya main purush pole nrity ko apane swasthya sambandhi kaaryakramon kaa hissaa bana rahe hai. australia, britain or america main dance studio keval purushon ke liye kakshaon kii peshkash kar rahe hai. or china main, 2007 kii rashtriya pole nrity pratiyogita ek purush ne jiti thi. 23 varshiya nrity prashikshak jhang peng ne sheersh puraskaar ke liye nartkiyon ke ek samooh ko haraaya.
 haalanki sabase aam pole nrity pratiyogitaayen shaukia taur par ratrikalin strip klbon main hoti hai, kintu aise logon kii sankhya bad rahi he jo ek khel tathaa kala ke ek prakaar ke rup main ise gambhirtha se le rahe hai. australia, france, canada, japan, netherland or britain jaise deshon main sthaneey str par pratiyogitaayen yojit kii jaati hai. abhi haal hi main, shaukia pole nrity pratiyogitaayen yojit hui hai. in pratiyogitaaon main nagnata or kapadey utaarne par pabandi he or pole nrity ko athlettic tathaa nrity va vyaayaam kii ek kalatmak style ke rup main dekha jaataa he. pratham "pole nrity vishwa sundari" pratiyogita kaa aayojan november 2005 main kiya gaya tha or japan kii rico sumoon ne pratiyogita jiti. 
 pole nrity pratiyogitaaon ko strip klbon main hone vaale shaukia pole nrityon se dur rakhane kaa prayaas kiya gaya he. in pratiyogitaaon main nagnata tathaa kapadey utaarne par sakht pabandi he tathaa inamen vishuddh sex apil kii bajaay kalakaar ke vyaayaam sambandhi gunon tathaa kalaatmakataa par dhyaan kendrit kiya jaataa he.
 samarthakon kaa ek samooh 2012 ke landan olympic khelon ke liye pole nrity ko ek jaanch pratiyogita ke rup main yojit karne par bhi jor de rahaa he. lekin kyonki yah apekshaakrit nai style he, atah in pratiyogitaaon main ank dene kii prakriya manakikrut nahin he, kyonki vibhinn kshetron ke vibhinn klbon main is nrity kii takneekon ke naam alag-alag hai.
 australia main "miss pole nrity australia ' pratiyogita 2005 main shuru kii gai thi. 2010 main hui naveenatam pratiyogita main felics ken ne pratham puraskaar jeeta. pratham america pole nrity federation championships 19 march 2009 main yojit kii gai, jisamen jenin batterflaai ne pratham sthaan hasil kiya. crystal laai ne 2010 main hui "miss pole nrity canada' pratiyogita jiti jinhone baad main vishwa pratiyogita main pipul'sa chois award jeeta. 2009 kii pole nrity vishwa sundari pratiyogita, jo ki jamaica main yojit kii gai thi or jisame sabhi deshon ke log bhaag le sakate the, ko australia kii felics ken ne jeeta. switzraland main yojit hone vaali 2010 kii pole nrity vishwa sundari pratiyogita, jisame sabhi deshon ke log bhaag le sakate the, ko ek baar phir australia kii felics ken ne jeeta. 
 anya shaileyon kii tarah pole nrity bhi kai hastiyon dwaara apanaaya gaya he. abhinetri shila kaili, jinhonen ise daancing at da blue iguana main apni bhoomika nibhaane ke liye siikhaa tha, is khel se itnaa prabhavit huin ki unhonen apana khud kaa pole-aadhaarit vyaayaam kaarykram shuru kar diya. 
 miss america 2010 main rima phakih kii jeet ne is tathy ke kaaran bhi media kaa dhyaan aakarshith kiya ki unhonen teen saal pehle ek pole nrity pratiyogita jiti thi.
