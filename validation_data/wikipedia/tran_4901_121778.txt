 madhav shukla hindi sahityakar the.
 ve prayag ke nivasee or malviya brahman the. inkaa kanth bada madhur tha or ye abhinay kala main purna daksh the. ye safal naatakkaar hone ke saath hi saath achche abhinayta bhi the. inaki rashtriya kavitaaon ke do sangrah 'bharat geethanjali' or 'rashtriya gaan' jab prakashit hue to hindi pathakvarg ne unka sotsaah swaagat kiya. bahut idhar aakar bharat or china main yuddh chhidane par inaki rashtriya kavitaaon kaa sankalan 'utho hind santan' naam se prakashit hua tha. kavitaaon kii visheshta yah he ki aaj kii sthiti main bhi ve utani hi upyogi evam utsahvardhak hai jitani apni rachana ke samay thim. san 1898 i0 main inhone 'sita swayambar', san 1916 i0 main 'mahabharat purvaadh' or 'bhamashah kii rajbhakti' naamak naatakon kii rachana kii. inamen keval ek hi naatak 'mahabharat puvardh' prakashit hua. ye sabhi naatak inke samay main hi safalataa ke saath khele gaye the or inhone abhinay main bhaag bhi liya tha. prayag ke atirikt ye naatak kalakatta main bhi khele gaye the or usase shukla ji ko kaaphi khyaati mili thi. inhone jonpur or lakhanu main naatak mandaliyaan sthapit kii thim ar kalkatte main hindi-natya-parishad kii pratishtha kii thi. inke man main desh kii paradheenata se mukti kii or saamaajik sudhaar kii prabal aakanksha thi. tatkaaleen rashtriya andolanon main sakriy bhaag lene ke kaaran inhen british shashan kaa kopbhaajan banakar kai baar karaagaar kaa dand bhi bhugatna padaa tha.
 naatak ke prati us samay hindi bhashi janata kii supt ruchi ko jagaane kaa bahut bada shrey shukla ji ko he.
