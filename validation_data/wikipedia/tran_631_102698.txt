 rashtriya suraksha adhinium-1980, desh kii suraksha ke liye sarkaar ko adhik shakti dene se sambandhit ek kanoon he. yah kanoon centre or rajya sarkaar ko giraftaar kaa aadesh detaa he.
 yah kanoon sarkaar ko sandiggh vyakti kii giraftaar kii shakti detaa he.
 agar sarkaar ko lagata ki koi vyakti use desh kii suraksha sunishchit karne vaale kaaryon ko karne se roak rahaa he to vah use giraftaar karne kii shakti de sakati he. sarkaar ko ye lage ki koi vyakti kanoon-vyavastha ko sucharu rup se chalaane main uske saamne baadha khadaa kar rahaa he to vah use giraftaar karne kaa aadesh de sakati he. saath hi, agar use lage ki vah vyakti aavashyak seva kii aapurti main baadha ban rahaa he to vah use giraftaar karvaa sakati he. is kanoon ke tahat jamaakhoron kii bhi giraftaar kii ja sakati he. is kanoon kaa upyog jiladhikari, police ayukta, rajya sarkaar apane simit daayre main bhi kar sakati he.
 agar sarkaar ko ye lage to koi vyakti anaavashyak rup se desh main rah rahaa he or use giraftaar kii naubat aa rahi he to vah use giraftaar karvaa sakati he.
 kanoon ke tahat kisi vyakti ko pehle teen maheene ke liye giraftaar kiya ja saktaa he. phir, aavashyaktaanusaar, teen-teen maheene ke liye giraftaar kii avadhi badhaai ja sakati he. ekbar main teen maheene se adhik kii avadhi nahin badhaai ja sakati he. agar, kisi adhikari ne ye giraftaar kii ho to use rajya sarkaar ko bataanaa hota he ki usne kis aadhaar par ye giraftaar kii he. jab tak rajya sarkaar is giraftaar kaa anumodan nahin kar de, tab tak yah giraftaar baarah din se zyada samay tak nahin ho sakati he. agar yah adhikari paanch se das din main jawaab daakhil karata he to is avadhi ko baarah kii jagah pandrah din kii ja sakati he.agar report ko rajya sarkaar sweekrut kar detii he to ise saat dinon ke bheetar centre sarkaar ko bhejnaa hota he. isamen is baat kaa zikr karnaa aavashyak he ki kis aadhaar par yah aadesh jari kiya gaya or rajya sarkaar kaa isapar kya vichaar he or yah aadesh kyon jaruri he.
 sisipi, 1973 ke tahat jis vyakti ke khilaaf aadesh jari kiya jaataa he, uski giraftaar bharat main kahin bhi ho sakati he.
 giraftaar ke aadesh kaa niyaman kisi bhi vyakti par kiya ja saktaa he.use ek jagah se duusari jagah par bheja ja saktaa he.haa, sambandhit rajya sarkaar ke sangyaan ke bagaiyr vyakti ko us rajya main nahin bheja ja saktaa he.
 giraftaar ke aadesh ko sirf is aadhaar par avaidh nahin mana ja saktaa he ki isamen se ek yaa do kaaran aspasht ho uskaa astitv nahin ho aprasangik ho us vyakti se sambandhit nahin ho
 isliye kisi adhikari ko uparokt aadhaar par giraftaar kaa aadesh paalan karne se nahin roka ja saktaa he.giraftaar ke aadesh ko isliye avaidh qaraar nahin diya ja saktaa he ki vah vyakti us kshetra se baahar ho jahaan se uske khilaaf aadesh jari kiya gaya he.
 agar vah vyakti faraar ho to sarkaar yaa adhikari,1) vah vyakti ke nivas kshetra ke metropolitan magistrate yaa pratham shrenee ke judicial magistrate ko likhit rup se report de saktaa he.2) adhisuchana jari kar vyakti ko tay samay seemaa ke andar bataai gai jagah par upasthit karne ke liye kah saktaa he.3) agar, vah vyakti uparokt adhisuchana kaa paalan nahin karata he to uski sajaa ek saal or jurmaana, yaa donon badhaai ja sakati he.
 1. is adhinium ke uddeshy se centre sarkaar or rajya sarkarein aavashyaktaa ke anusaar ek yaa ek se adhik salaahkaar samitiyaan bana sakati hai. 2. is samiti main teen sadsy honge, jisamen prayek ek ucch nyaayalay ke sadsy rahe hon yaa ho yaa hone ke yogya hon. samiti ke sadsy sarkaar niyukt karti hai.3. sangh shasit pradesh main salaahkaar samiti ke sadsy kisi rajya ke nyaayadhish yaa uski kshamta vaale vyakti ko hi niyukt kiya ja sakegaa, niyukti se pehle is vishay main sambandhit rajya se anumati lenaa aavashyak he.
 1. is kanoon ke tahat giraftaar kisi vyakti ko teen saptaah ke andar salaahkaar samiti ke saamne upasthit karnaa hota he. saath hi sarkaar yaa giraftaar karne vaale adhikari ko yah bhi bataanaa padataa he ki use kyon giraftaar kiya gaya.salaahkaar samiti uplabdh karaae gaye tathyon ke aadhaar par vichaar karata he yaa vah nae tathy pesh karne ke liye kah saktaa he. sunwaayee ke baad samiti ko saat saptaah ke bheetar sarkaar ke samaksh report prastut karnaa hota he. 2. salaah board ko apni report main saaf-saaf likhnaa hota he ki giraftaar ke jo kaaran bataae gaye hai wo paryaapt hai yaa nahin. 3. agar salaahkaar samiti ke sadasyon ke bich matbhed he to bahulata ke aadhaar nirnay mana jaataa he. 4. salaahkaar board se jude kisi maamle main giraftaar vyakti kii ore se koi vakil uskaa paksh nahin rakh saktaa he or salaahkaar board kii report gopneey rakhane kaa praavdhaan he.
 1. agar salaahkaar board vyakti kii giraftaar ke kaarnon ko sahi maanata he to sarkaar uski giraftaar ko upyukt samay, jitna paryaapt vah samajhati he, tak badha sakati he. 2. agar samiti giraftaar ke kaarnon ko paryaapt nahin maanati he to giraftaar kaa aadesh radd ho jaataa he or vyakti ko reeha karnaa padataa he.
 agar, giraftaar ke kaaran paryaapt sabit ho jate hai to vyakti ko giraftaar kii avadhi se ek saal tak hiraasat main rakhaa ja saktaa he. samaya avadhi puraa hone se pehle na to sajaa samaapt kii ja sakati he or naa hi usamen pherbadal ho saktaa he.
 1. giraftaar ke aadesh ko radd kiya ja saktaa he yaa badla ja saktaa he iske baavjood, ki giraftaar centre yaa rajya sarkaar ke aadesh ke uske adhinsth adhikari ne kii he. iske baavjood ki ye giraftaar centre yaa rajya sarkaar ke aadesh ke hui ho. 2.
