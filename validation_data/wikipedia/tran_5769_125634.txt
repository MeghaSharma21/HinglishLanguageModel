 raman magsese puraskaar asia ke vyaktiyon evam sansthaaon ko unke apane kshetra main vishesh rup se ullekhneey kaary karne ke liye pradaan kiya jaataa he. ise praaia: asia kaa nobel puraskaar bhi kaha jaataa he. yah raman magsese puraskaar foundation dwaara philippines ke bhootpurv raashtrapati raman magsese kii yaad main diya jaataa he.
 yah puraskaar neuyork sthit "rockfilor bros fund" ke trustiyon dwaara san 1957 main sthapit kiya gaya. philipinos kii sarkaar kii sahmati se vahaan ke bhootpurv raashtrapati raman magsese kii smriti main yah puraskaar armbh kiya gaya taaki unki aam janata kii sahaspurvak seva, loktantric samaaj main vyaavhaarik adarshavadita evam nirmal sarkari charitra kii yaad ko taaja rakhaa ja sake.
