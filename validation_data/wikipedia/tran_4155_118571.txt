 chini janavaadee ganraajya jise praayah china naam se bhi sambodhit kiya jaataa he, purvi asia main sthit ek desh he. 1.3 arab nivaasiyon ke saath yah vishwa kaa sarvaadhik jansankhya vaala desh he or 96,41,144 varg kilometre kshetrafal ke saath yah rus or canada ke baad vishwa kaa teesraa sabase bada kshetrafal vaala desh he. itnaa vishaal kshetrafal hone ke kaaran isaki seemaa se lagate deshon kii sankhya bhi vishwa main sarvaadhik he jo is prakaar he : rus, mongolia, uttar korea, vietnam, laos, myanmar, bharat, bhutan, nepal, tibat desh,pakistan, afghanistan, tajikistan, kirgistan or kazakhstaan. uttar purv main japan or dakshin korea mukhya bhoomi se duuri par sthit hai.
 chini janavaadee ganraajya kii sthapana 1 oktober, 1949 ko hui thi, jab samyavaadiyon ne grihayuddh main kuomintang par jeet praapt kii. kuomintang kii haar ke baad ve log taiwan yaa chini ganraajya ko chale gaye or mukhyabhumi china par samyavaadee dal ne samyavaadee ganraajya kii sthapana kii. lekin china, taiwan ko apana swytt kshetra kahata he jabaki taiwan kaa prashasan swayan ko swatantra raashtra kahata he. chini janavaadee ganraajya or taiwan donon apane-apane ko china kaa vaid pratinidhi kehete hai.
 china vishwa kii sabase pracheen sabhyataaon main se ek he jo abhi bhi astitv main he. isaki sabhyataa 5,000 varshon se adhik bhi puraani he. vartmaan main yah ek "samaajawaadee ganraajya" he, jiskaa netritv ek dal ke haathon main he, jiskaa desh ke 22 praanton, 5 swaitshasi kshetron, 4 nagarpalikaon or 2 vishesh prashasnic kshetron par niyantran he.
 china vishwa kii duusari sabase badi arthvyavastha he or yah sanyukt raashtra suraksha parishad kaa sthai sadsy bhi he. yah vishwa kaa sabase bada niryaatak or doosraa sabase bada ayatak he or ek manyata praapt nabhikeey mahashakti he. chini samyavaadee dal ke adheen rahakar china main "samaajawaadee bazaar arthvyavastha" ko apanaaya jiske adheen poonjeevaad or adhikaaravaadi rajnatik niyantran sammitlit he. vishwa ke rajnatik, aarthik or saamaajik dhaanche main china ko 21veen sadi kii aprihaary mahashakti ke rup main mana or sweekrut kiya jaataa he.
 yahan kii mukhya bhashaa chini he jiskaa pamparik tathaa aadhunik rup donon roopon main upyog kiya jaataa he. pramukh nagaron main beijing, shanghai, honkong, shensen, guanganou ityadi hai.
 china main saamaanya rup se prayukt hone vaale naam hai "jhonghua" or "jhongguo", jabaki chini mul ke logon ko aamtaur par "haan" or "tang" naam diya jaataa he. anya prayukt hone vaale naam hai huanyia, shensou or jizou. chini janavaadee ganraajya or chini ganraajya un do samprabhu deshon ke aadhikarik naam he jo parmparik rup se china naam se jane jane vaale kshetra par apni daavedaari karte hai. "mukhyabhumi china" un kshetron ke sandarbh main prayukt kiya jaataa he jo kshetra chini janavaadee ganraajya ke adheen hai or isamen hong kong or macau sammilit nahin hai.
 vishwa ke anya bhaagon main, china ke liye bahut se naam upyog main hai, jinamein se adhiktar "kin" yaa "jin" or haan yaa taan ke lipyantaran hai. hindi main prayukt naam bhi isi lipyantaran se liya gaya he.
 china main buddha dharm pramukh evam sabase sanghatit dharm he. mul chini dharm jaise tao dharm, kunfushiasi dharm ke adhikansh anuyaayi bhi buddha dharm kaa paalan karte he.
 china main dharm kii sthiti anya deshon jaisi nahin he. bharat main yaa anyatra kisi ko hindu, muslim, isai, buddha, yahudi aadi dharmon kaa anuyaayi bataaya jaataa he magar china main esa nahin he. china main koi vyakti apni paariwarik or naitik samasyaon ke niraakaran ke liye kanfushiansm kii sharan main chalaa jaataa he, vahi vyakti swasthya tathaa manovaigyanik chintaaon ke liye taowad apana letaa he, apane swajanon ke antim sanskaar ke liye buddha dharm kii paramparaayen sweekaar karata he or anya baton ke liye vah sthaneey devi devataaon kii aradhana karata he.
 vartmaan main china main sabhi dharmon kaa anusaran kiya jaataa he. yahaan ke mukhya dharm hai- buddha, tao or alpsankhyak dharm hai- islam va isai. inke alaava ati alp sankhya main hindu tathaa yahudi dharmon ke anuyaayi bhi yahaan hai. aaj se 4000 varsh purv china main log alag alag devataaon kii puja karte the jaise mausam ke devtaa yaa akaash ke devtaa or inase upar ek anya devtaa shang lee. is jamaane main log yakeen karte the ki unke purvaj marane ke baad devtaa ban gayi isaliye har parivaar apane purvajon ko puujata tha. baad main jaakar logon ko yah vishwaas hone laga ki sabase bada devtaa swarg he jo tamaam anya devataaon par shashan karata he. swarg devtaa arthath tiyan hi china ke samraat or samraji tay karata tha.2500 saal pehle chini dharm main naye vichaaron kaa aagaman hua. lao ju naamak darshanik ne taowad kii sthapana kii jo bahut lokapriy hua. is dharm kaa mukhya aadhaar yah tha ki logon ko jabardasti apni icchhaaen nahin puri kerani chaiye varan samajhaish or sahakaar se jeena chaiye. yah ek darshan bhi tha or dharm bhi. isi kaal main ek anya darshanik kanceyucious kaa udai hua jinka darshan taowad se bhinn tha. is vaad ke anusaar logon ko apane kartavya puure karne chaiye, apane netaaon kaa anusaran karnaa chaiye tathaa apane devataaon par shraddha rakhni chaiye. is vaad kaa mul mantra vyavastha thi. in naye dharmon ke baavjood log apane pracheen dharmon par chalate rahe or purvajon ko puujate rahe.
 2000 varsh purv buddha dharm kaa china main aagaman hua or chini janajivan main atyant lokapriy ho gaya. buddha dharm china kaa sarvaadhik sangathit dharm he tathaa aaj samooche vishwa main sabase adhik buddha anuyaayi china main hi he. kai chini tao tathaa buddha dharm donon ko ek saath maanate hai. isai dharm kaa aagaman 1860 main pehle opium yuddh ke dauraan hua. islam kaa pardaaparn san 651 main yahaan hua.
 china main dharm jivan paddati he, yah darshan he or aadhyatm he. china kii janavaadee sarkaar aadhikarik rup se naastik he magar yah apane nagarikon ko dharm or upasna kii swatatrata detii he. lenin va maao ke kaal main dharmik vishwaason or unki anupaalna par pratibandh laga diya gaya tha. tamaam viharon, pegoda, masjidon or charchon ko adharmik bhawanon main badal diya gaya tha. 1970 ke ant main jaakar is niti ko shithil kiya gaya or logon ko dharmik anusaran kii ijaajat di jane lagi. 1990 ke baad se puure china main buddha tathaa tao viharon yaa mandiron ke punarnirmaan kaa vishaal kaarykram shuru hua. 2007 main chini samvidhan main ek nai dhara jodakar dharm ko nagarikon ke jivan kaa mahatvapurn tatv sweekaar kiya gaya.
 ek surveykshan ke anusaar china kii 50 se 80 pra.sha. aabaadi yaa 66 karod se 1 arab tak log buddha hai jabaki tao sirf 30 pra.sha. yaa 40 karod hi hai. chunki adhikansh chini donon dharmon ko maanate hai isaliye in aankadon main donon kaa samavesh ho saktaa he. ek anya surveykshan ke anusaar china kii 91 pratishat aabaadi yaa 1 arab 25 karod log buddha dharm ke anuyaayi he. isai 4 se 5 karod or islam ko maanane vaale 2 karod ke lagbhag hai arthath dedh pra.sha..
 buddha dharm ko sarkaar kaa maun samarthan praapt he. do varsh purv sarkaar ne hi yahaan vishwa buddha sammelan kaa aayojan kiya tha. vishwa kii sabase badi buddha pratimaa henon main san 2002 main sthapit kii gai thi. yah ek sukhad aashcharya he ki vishwa kii teen sabase badi pratimaayein bhagwaan buddha kii hi hai. henon kii pratimaa spring temple buddha 502 feet unchi he. duusare nambar par myanmar kii 360 feet oonchi buddha pratimaa he jo kuch varsh hi sthapit kii gai thi. japan kii 328 feet uun chi buddha pratimaa 1995 main sthapit hui thi.
 china kii sabhyataa vishwa kii pracheenatam sabhyataaon main se ek he. iskaa chaar hazaar varsh purana likhit itihaas he. yahaan vibhinn prakaar ke aitihaasik va saanskrithik granth or puraatan samskruti ke avshesh paae gaye hai. duniya ke anya rashtron ke samaan chini raashtra bhi apane vikaas ke dauraan aadim samaaj, das samaaj or saamanti samaaj ke kaalon se gujara tha. aitihaasik vikaas ke is lambe daur main, chini raashtra kii vibhinn jatiyon kii parishramee, saahsee or budhimaan janata ne apane sanyukt prayaason se ek shandaar or jyotirmaya samskruti kaa srijan kiya, tathaa samoochee maanavjaati ke liye baari yogadan bhi kiya. yah un gini-chuni sabhyataaon main se ek he jinhone pracheen kaal main apni swatantra lekhan paddati kaa vikaas kiya. anya sabhyataaon ke naam hai -, mesopotamia kii sabhyataa, or kii . chini lipi ab bhi china, japan ke saath-saath aanshik rup se korea tathaa vietnam main prayukt hoti he.
 puratathvik saakshyon ke aadhaar par china main maanav basasat lagbhag saadhe baees lakh varsh purana he.
 thhia rajvansh kaa astitv ek lokkatha lagata tha par henon main puratathvik khudaai ke baad iske astitv kii satyata saamne ai. pratham pratyaksh rajvansh tha - shang rajvansh, jo purvi china main 18veen se 12veen sadi isa purv main pili nadi ke kinare bas gaye. 12veen sadi isa purv main pashchim se jhaau shaskaon ne inpar akraman kiya or inke kshetron par adhikaar kar liya. inhone 5veen sadi isa purv tak raaj kiya. iske baad china ke chote rajya aapasi sangharshon main bhid gaye. 221 isa purv main kin raajaaon ne china kaa pratham baar ekikaran kiya. inhone raja kaa karyaalay sthapit kiya or chini bhashaa kaa maanakeekaran kiya. 220 se 206 isa purv tak haan rajvansh ke shaskaon ne china par raaj kiya or china kii samskruti par apni amit chhap chodi. yah prabhaav ab tak vidyaman he. haanon ke patan ke baad china main phir se araajaktaa kaa daur gaya. sui rajvansh ne 580 isvi main china kaa ekikaran kiya jiske kuch hi varshon baad is rajvansh kaa patan ho gaya.
 phir thang or song rajvansh ke shashan ke dauraan china kii samskruti or vigyaan apane charam par pahunch gaye. saatvin se barahavin sadi tak china vishwa kaa sabase susanskrit desh ban gaya. 1271 main mongol sardaar kubalay khan ne yuan rajvansh kii sthapana kii jisane 1279 tak song vansh ko satta se hataakar apana adhipaty sthapit kiya. ek kisaan ne 1368 main mongolon ko bhaga diya or ming rajvansh kii sthapana kii jo 1664 tak chalaa. manchu logon ke dwaara sthapit quing rajvansh ne china par 1911 tak raaj kiya jo china kaa antim rajvansh tha.
 yuddh kala main madhya asian deshon se aage nikal jane ke kaaran china ne madhya asia par apana prabhutv jamaa liya, par saath hi saath vah europea shaktiyon ke samaksh ksheen padane laga. china shesh vishwa ke prati satark hua or usne europea deshon ke saath vyapaar kaa rasta khol diya. british, bharat tathaa japan ke saath hue yudhon tathaa grihayudho ne quing rajvansh ko kamjor kar daalaa. antat 1912 main china main ganatantr kii sthapana hui.
 china kshetrafal kii drushti se vishwa kaa teesraa sabase bada desh he. itnaa vishaal bhubhag hone ke kaaran, desh ke bheetar vividh bhuprakaar or mausam kshetra paae jate hai. purv main, pilaa sagar or purvi china sagar se lagate jalodh maidan hai. dakshin china sagar se lagata tateey kshetra parvatiy bhubhag vaala he or dakshin china kshetra pahadiyon or tilon se saghan he. madhya purv main nadimukh-bhoomi kshetra he jo do nadiyon pili nadi or yangtze se milakar bana he. anya pramukh nadiyaan hai parl, mecong, brahmaputra, amur, huai he or qui jiyang.
 pashchim main himalay parvat shrinkhalaa he jo china kii bharat, bhutan or nepal ke saath prakritik seemaa banaati he. iske saath-saath pathaar or nirjaleey bhudrishy bhi hai jaise takala-makan or gobi marusthal. sookhe or atyadhik krishi ke kaaran basant ke dauraan dhul bhare toofaan aam ho gaye hai. gobi marusthal kaa failaav bhi in tufaanon kaa ek kaaran he or isse uthne vaale tufaan uttarpurvi china, korea or japan tak ko prabhavit karte hai.
 china kii jalwaayu mukhya rup se shushk mausam or ativarsha monsoon ke prabhutv vaali he, jiske kaaran sardiyon or garmiyon ke taapmaana main antar aata he. sardiyon main, ucch akshansh kshetron se aa rahi hawaaen thandi or shushk hoti hai; jabaki garmiyon main, nimna akshanshon ke samudri kshetron se aane vaali dakshini hawaaen garm or adra hoti hai. desh ke vishaal bhubhag or jatil sthalakriti ke kaaran china ke bhinn-bhinn kshetron kii jalwaayu main bahut parivartan aata he.
 vishwa ke satraa atyadhik-vividh deshon main se ek, china vishwa ke do pramukh jaevakshetron main se ek, vivarnarctic or hindomalay main nihit he. vivarderctic anchal main paae jane vaale sthanpai hai ghode, oont, tapir or zebra. hindomalay kshetra kii prajatiyaan hai tendua billi, bambu chuha, trishru or vibhinn prakaar ke bandar or vanar kuch prakritik failaav or pravaas ke kaaran donon kshetron main atichhaadan paaya jaataa he or hiran yaa mrug, bhaaluu, bhedie, suar or mooshak sabhi vividh mausami or bhuvaigyanik vaataavaranon main paae jate hai. prasiddh vishaal panda chang jiyang ke simit kshetra main paaya jaataa he. luptpraaya prajatiyon kaa vyapaar ek satat samasya he, haalanki is prakaar kii gatividhiyon par roak lagane sambandhi kanoon hai.
 china main vibhinn van prakaar paae jate hai. donon uttarpurv or uttarpashchim failaavon main parvatiy or thande shankudhari van hai, jo jaanwaron kii prajatiyon jaise moose or asian kaale bhaaluu ke atirikt 120 prakaar ke pakshiyon kaa ghar hai. nam shankuvriksh wanon main nichle sthanon par baans kii jhaadiyaan pai jaati hai jo juniper or you ke parvatiy sthanon par burunsh ke wanon dwaara pratisthapti ho jate hai. uposhnkatibandhiy van, jo madhya or dakshini china main bahulata se uplabdh hai, 1,46,000 prakaar kii vanaspatiyon kaa ghar hai. ushnkaribandhiy varshaavan or mausami varshaavan, jo haalanki unnan or hanaan dweep par simit hai, par vastav main china main paae jane vaale paudhon or pashuon kii prajatiyon kaa ek-chauthai hai.
 china ke kuch praasangik paryaavaran niyam hai: 1979 kaa paryaavaran sangrakshan kanoon, jo mote taur par america kanoon par pratidarshit he. lekin paryaavaran hraas jari he. yadhyapi niyam bahut kade hai, par unki aarthik vikaas ke icchhuk sthaneey samudaayon dwaara bahudhaa andekhi kii jaati he. kanoon ke vaarah varshon ke baad bhi keval ek chini nagar ne apane jal nirvahan ko saafe karne kaa prayaas kiya he.
 china apni samruddhi kaa mulya paryaavaran kshati ke rup main bhi chukaa rahaa he. agrani chini paryaavaran prachaarak maa june ne chetaya he ki jal pradooshan china ke liye sabase gambheer khataron main se ek he. jal sansaadhan mantralay ke anusaar, lagbhag 30 karod chini asurakshit pani pi rahe hai. yah jal kii kami ke sankat ko or adhik dabaavi bana detaa he, jabaki china 600 main se 400 nagar jal kii kami se jujh rahe hai.
 svachh praudyogiki main 2009 main 34.5 arab $ ke nivesh ke saath, china vishwa kaa akshay urja praudyogikiyon main nivesh karne vaala agrani niveshak he. china kisi bhi anya desh kii tulana main saura panelon or pawan terbinon kaa adhik utpaadan karata he.
 china ek bahut vishalakaar desh he jo purv se pashchim main 5,000 kilometre main failaa hua he lekin phir bhi desh main keval ek hi samay kshetra he jo utisi se 8 ghante aage hai. china ke vishaal aakaar ko dekhte hue yahan kam se kam chaar samay kshetra hone chahie lekin itane vishalkar desh main ek hi samay kshetra hone ke kaaran jab sudur purv main shaam ke 5 baj rahe hote hai tab sudur pashchim main samay dopaher 1 baje hona chahie. lekin puure desh main ek hi samay kshetra hone ke kaaran, jisamen purvi samay kshetra ko praathamikta di jaati he, pashchimi kshetra ke logon ko dini prakaash kaa kam samay mil paata he jiske kaaran desh kaa pashchimi bhaag, purvi bhaag kii tulana main pichhadaa he.
 china main rajnatik dhaanchaa is prakaar he: sabase upar chini samyavaadee dal or phir sena or sarkaar. china kaa rashtrapramukh raashtrapati hota he, jabaki dal kaa netaa uskaa aam sachiv hota he or chini mukti sena kaa mukhiya kendriya sainya ayog kaa adhyaksh hota he. vartmaan main chini janavaadee ganraajya ke raashtrapati shi jinping hai, jo hu jintaao ke uttaradhikari hai. shi jinping teenon padon ke pramukh bhi hai. teenon padon kaa ek hi mukhiya hone ke peeche kaaran he satta sangharsh ko taalna - jaisaa pehle hua karata tha.raashtrapati ke praadhikaran adheen china kii rajya parishad he, jo china kii sarkaar he. sarkaar ke mukhiya vartmaan main lee kekieng hai, jo parivarti upamantriyon ke mantrimandal ke mukhiya hai, jisamen vartmaan main chaar sadsy hai, iske atirikt anya bahut se mantralay bhi unke adheen hai. yadhyapi raashtrapati or rajya parishad kaaryakari sabha banaate hai lekin chini janavaadee ganraajya kii sarvocch satta chini janavaadee ganraajya kii jansabha he, jise chini sansad bhi kah sakate hai jisamen teen hazaar pratinidhi hai or jo varsh main ek baar milte hai.
 chini janavaadee ganraajya kii koi swatantra nyaaypalika nahin he. haalanki 1970 ke uttarkaal se mukhaytah mahadwipiya europea nyaay pranali ke aadhaar par ek prabhaavshaalee vidhik pranali viksit karne kaa prayaas kiya gaya lekin nyaaypalik samyavaadee dal ke adheen hi he. is pralani ke do apwaad hai hong kong or macau, jahaan kramshah british or portugali nyaaypalika vyavastha he.
 chini samyavaadee dal ke saath-saath, china main aath anya rajnatik dalon ko bhi sakriy rahane kii anumati he lekin in dalon ko chini samyavaadee dal kii mukhyata ko sweekrut karnaa hota he or inako dirghakaalik saystithav ke siddhanth ke anusaar keval paramarshdaata kii bhoomika hi nibhaani hoti he.hong kaanh main or pravasi chini samudayo ke bahut se sakriyatawadi samoohon dwaara bahudaleey vyavastha ke liye dabaav banaae jane ke baad bhi samyavaadee dal in parivartanon ke prati sadaiv udasin bana rahaa he. 1980 se sthaneey kshetron main chunaav hote rahen he jinamein gram mukhiya chunaa jaataa he. is prakaar ke chunaav haal hi main nagareey kshetron main bhi vistaarit kiye gaye hai. iske atirikt dal ke piples congress ke liye bhi nagarpalika or jila str par chunaav hue hai. haalanki namakan pranali ke kaaran, jo aamtaur par dal ke adheen he, chunavi vyavastha main samyavaadee dal kii mukhya bhoomika he. hong kong or macau main chunaav to hot hai lekin vidhayika ke ek tihaai sadasyon ko chunane ke liye.
 china kii sarkaar ke niyantran main kul 33 prashasnic vibhaag hai or iske atirikt yah taiwan ko apana ek praant maanata he, par isapar uskaa niyantran nahin he.
 china ke kul 23 praant hai. iske naam hai -anhui, fujiyaan, ganshu, guangdong, guizou, heinaan, hebei, hunan, jiangshu, jyangshi, jilin, liyaoning, kinghai, shankjhi, shangdong, shankshi, shichuan, taiwan, unnan, jheziang
 bhitari mongolia, guangshi, ningsya, bod swytt kshetra, shinjang swytt kshetra, tibet
 beijing, shanghai, chonging, tyangine
 honkong, macau
 taees lakh sakriy sainikon ke saath, chini mukti sena vishwa kii sabase badi padavibal sena he. chimuse ke antargat thalsena, nausena, vayusena or ranneetik nabhikeey bal sammilit hai. desh kaa aadhikarik raksha vyay 132 arab america $ he. 2013 main china kaa raksha bajet lagbhag 118 arab dollar tha, jo 2012 ke bajet se 10.7 pratishat adhik tha. tulanaatmak rup se dekha jaae to china ke sabase bade padosi bharat kaa 2014 kaa raksha bajet 36 arab dollar he. haalanki america kaa daawa he ki china apane vaastavik sainya vyay ko gupt rakhata he. sanramerica kii ek sanstha kaa anumaan he ki 2008 kaa aadhikarik chini raksha vyay 70 arab america $ tha kintu vaastavik vyay 105 se 150 arab ke bich main kahin tha.
 china ke paas nabhikiya astr or prakshepan pranaliyaan hai or ise ek pramukh kshetreey mahashakti or ek ubhartee hui vaishvik mahashakti sweekaar kiya jaataa he. china sanyukt raashtra suraksha parishad kaa ekmaatr sthai sadsy he jiske paas simit shakti prakshepan kshamtaayen hai, jiske kaaran yah videshi sainya sambandh sthapit kar rahaa he jisaki string of parls se tulana kii gai he.
 
 china ke vishwa ke sabhi pramukh deshon ke saath rajanyik sambandh hai. sweden 9 may, 1950 ko china ke saath rajanyik sambandh sthapit karne vaala pehla pashchimi desh bana. 1071 main, chizg, chini ganraajya ko pratisthapit karte hue china kaa pratinidhitiv karte hue sanyukt raashtra suraksha parishad kaa sthai sadsy or paanch sthai sadasyon main se ek bana. chizg gut nirpeksh aandolan kaa bhi agrani or bhootpurv sadsy tha or abhi bhi swayan ko vikasshil deshon kaa pairvikar samajhataa he.
 ek-china niti kii apni vyakhya ke antargat, chizg ne rajanyik sambandh sthapit karne se purv yah shart anivaary kar di he ki vah desh taiwan ke upar uskaa prabhutv maane or chini ganraajya kii sarkaar se koi bhi aadhikarik sambandh na rakhe; or jab-jab kisi bhi desh ne rajanyik sambandh banane or taiwan ko hathiyaar bechney ke lakshan prakat kiye hai tab-tab china ne bahut ugr rup main uskaa virodh kiya he. chizg, taiwan kii swatantrata se samarthak adhikariyon, jaise lee teng-hui or chen shui-bian or anya algaavvaadi agrakon jaise dalai lamas or renia kadir kii videsh yatra ko bhav dene kaa bhi virodh kiya he.
 1949 main apni sthapana se 1978 ke uttarkaal tak, chini janavaadee ganraajya ek soviet-style ke samaan ek kendriya niojit arthvyastha thi. nijee vyapaar or poonjeevaad anupasthit the. desh ke ek aadhunik, audyogic samyavaadee samaaj banane ke liye maotse tung ne pragalbh deergh chalaang kii sthapana kii thi. maao kii mrityu or saanskrithik kranti ke ant ke baad, deng jiyaoping or nae chini netritv main arthvyavastha main sudhaar or ek daleey shashan ke adheen ek bazaar-unmukh mishrit arthvyavastha banane ke liye sudhaar armbh kiye. 1978 se, china or japan ke rajanyik sambandh saamaanya rahe hai or china ne japan se sulabh rin lene kaa nirnay liya. 1978 se japan, china main pratham videshi rindaata rahaa he. china kii arthvyavastha mukhya rup se nijee sampatti ke swaamitv par aadhaarit ek bazaar arthvyavastha ke rup main chitrit he. krishi kaa samuhikaran hataa diya gaya or krishibhumi kaa utpaadakta badhaane ke liye nijeekaran kiya gaya.
 vistrut vividhta vaale laghu udhyamon ko protsaahit kiya gaya, jabaki sarkaar ne mulya niyantran or videshi nivesh ko badhaava diya. videsh vyapaar par vikaas ke ek pramukh vaahan ke samaan dhyaan diya gaya, jo vishesh aarthik kshetron ke nirmaan kii ore unmukh hua or shensen main pratham or baad main anya chini nagaron shaharon main viakshe kaa nirmaan hua. rajya ke swaamitv vaale aksham udhyamon kaa pashchimi style kii prabandhan pranali ke aadhaar par punargathan kiya gaya or laabhhin vaale band kar die gaye, jiske kaaran berojgaare main bhi vruddhi hui.
 1978 main aarthik udaarikaran prarambh hone se lekar ab tak, chizg kii nivesh-or-niryaat-aadhaarit arthvyavastha aakaar main 90 guna bad gai he or vishwa kii pramukh arthvyavasthaaon main sabase tezi se badhati arthvyavastha he. sangyaatmak sakal gharelu utpaada ke aadhaar par yah ab duniya kii duusari sabase badi arthvyavastha he jisaki sangyaatmak jidipi 34.06 kharab yuan he, yadhyapi isaki prati vyakti aay abhi bhi 3,700 america $ hi he jo chizg ko kam se kam sau deshon se peeche rakhata he. praathmik, gaun or tritiyak udyogon kaa 2009 main arthvyavastha main kramshah 10.6%, 46.8% or 42.6% yogadan tha. kray shakti ke aadhaar par bhi chizg 9.05 kharab $ ke saath vishwa kii duusari sabase badi arthvyavastha he jo prati vyakti 6,800 baithta he.chizg ne pichley ek dashak main ausatan 10.3% kii dar se unnati kii he jabaki america ke liye yah aankada 1.8% he. standard charted kaa anumaan he ki vruddhi dar agle dashak ke madhya tak 8% rah jaaegi or 2027 se 2030 ke madhya 5% tak rahegi.
 navambar 2010 main japan kii sarkaar ne kaha ki china, jo vishwa kaa sabase bada mobile phone, computer or vaahan nirmaataa he, main utpaadan main sitambar 2010 se armbh timahi main japan ko pachhad chukaa he. china kii arthvyavastha ne 2005 main britain or 2007 main germany kii arthvyavasthaaon ko pachhad diya tha.
 chijan vishwa kaa sarvaadhik padhara jane vaala desh he jahaan 2009 main 5 karod 9 lakh anterrashtriya paryatak padhaare the. yah vishwa vyapaar sanghathan kaa sadsy he or vishwa kii duusari sabase badi vyapaarik shakti he jiskaa kul anterrashtriya vyapaar 2.21 kharab america $ or 1.01 kharab aayaat ) tha. iskaa videshi mudra bhandar 2.4 kharab $ he jo vishwa main bade antar se sarvaadhik he. chizg ek anumaan ke anusaar 1.6 kharab $ kii america pratibhutiyon kaa swami he. chizg, 801.5 arab $ ke rajkoshiya bond ke saath, sanramerica ke saarvajanik rin kaa sabase bada videshi dharak he. 2008 main chizg ne 92.4 arab $ kaa pratyaksh videshi nivesh aakarshith kiya jo vishwa main teesraa sarvaadhik tha yah or swayan chizg ne bhi videsho main 52.2 arab $ nivesh kiye jo vishwa main chatha sarvaadhik tha.
 china-soviet algaav ke baad, china ne swayan ke nabhikeey hathiyaar or prakshepan pranaliyaan viksit kerani armbh kii or 1961 main apana pratham nabhikeey parikshan lop nur main kiya. iske pashchaat china ne apana upgrah prakshepan kaarykram bhi 1970 main armbh kiya or dong phang hong 1 yaan antariksh main safaltaapurvak prakshepit kiya. is prakshepan ne china ko aisa karne vaala paanchava raashtra bana diya.
 1992 main, shensou naamak maanavsahit antariksh kaarykram armbh kiya gaya. chaar maanavrahit parikshanon ke pashchaat, shensou paanch 15 oktober, 2003 ko long march tueff prakshepan vaahan kaa upyog kar chini antarikshayatri yang livei sahit prakshepit kiya gaya or aisa karne vaala chizg kramshah soviet sangh or sanyukt rajya america ke baad vishwa kaa teesraa desh bana jisane gharelu praudyogiki ke balboote par maanavsahit antariksh yaan bheja. oktober 2005 main china ne doosraa maanavsahit abhiyaan bhi puraa kiya jab shensou chah do antarikshayatriyon ko lekar prakshepit kiya gaya. 2008 main china ne safaltaapurvak shensou saat abhiyaan puraa kiya or antariksh-chahalkadami karne vaala china teesraa desh bana. 2007 main china ne chandra gaveshan ke liye chaing'i naamak antarikshayan bheja, jiskaa naam china kii pracheen chandradevi ke naam par tha, jo chini chandra gaveshan kaarykram kaa bhaag tha. china kii bhavishya main antariksh stesan banane or mangal grah par bhi maanavsahit abhiyaan bhejne kii yojana he.
 china kaa shodh or vikaas vyay vishwa main doosraa sarvaadhik he or 2006 main china ne shodh or vikaas par 136 arab $ kharch kiye jo 2005 kii tulana main 20% adhik tha. chini sarkaar navonmesh or vittiya or kar pranaaliyon main sudhaar karke vruhd jan jaagarukta ke dwaara shodh or vikaas par nirantar bal detii rahi he taaki atyaadhunik udyogon ko protsaahan diya ja sake.
 2006 main raashtrapati hu jintaao ne china ko vinirmaan-aadhaarit arthvyavastha se navonmesh-aadhaarit arthvyavastha banane kii baat kahi or rashtriya jan congress ne shodh nidhi ke liye vishaal vruddhi kii. stem cell anusandhan or jin therapy, jise pashchimi deshon main vivaadaaspad mana jaataa he, par china main nune viniman he. china main anumaanit 9,26,000 shodhakarta hai, jo sanramerica ke 13 lakh ke baad vishwa main sarvaadhik he.
 china badi sakriyata se apane software, ardhchaalak or urja udyogon, jinamein akshay urjaayen jaise jal, pawan or saura urja, sammilit hai kaa bhi vikaas kar rahaa he. koyala jalaane vaale urja sanyantron se nikalne vaale dhuen ko kam karne ke liye, china, kankad shayya nabhikeey riector prastaran, jo thande or surakshit hai, main bhi agrani he or hydrogen arthvyavastha ke liye bhi jisaki sambhaavna he.
 2010 main china ne tiyanhe-1e viksit kiya, jo vishwa kaa sabase tej souparakamputer he or vartmaan main tiyangin ke rashtriya souparakamputing kendra main rakhaa hua he. is pranali kii tel gaveshan ke liye bhucamp-sambandhi aankado, baio-medical computing or antarikshayanon ke abhikalp ke liye prayukt kiye jane kii sambhaavna he. china ke tiyanhe 1e ke atirikt, china ke paas nebule bhi he or yah vishwa ke saarvajanik rup se uplabdh sheersh ke das souparakamputaron main se ek he.
 vartmaan main china main sarvaadhik cellphone prayokta hai or yah sankhya july 2010 main 80 karod thi. china main antarjaal or broadband upabhoktaaon kii sankhya bhi vishwa main sarvaadhik he.
 china telecom or china unicom do bhimkaay broadband seva pradaata hai, jinke paas vishwa broadband upabhoktaaon kaa 20% bhaag he, jabaki pashchaatvarti das sabase bade broadband seva pradaataaon ke paas vishwa ke 39% pratishat upabhokta hai. china telecom ke paas 5.5 karod broadband upabhokta hai or china unicom jiske paas 4 karod upabhokta he jabaki tisare sabase bade pradaata antiti ke paas keval 1.8 karod upabhokta hai. aane vaale varshon main in sheersh ke do sanchaalkon or vishwa ke anya broadband seva pradaataaon ke bich kaa antar badhata hi jayega, kyonki jahaan china kaa broadband upabhokta bazaar fail rahaa he vahiin anya aiespi purnatah viksit bazaaron main sanchaalan kar rahe hai, jahaan pehle se hi broadband failaav he or upabhokta vruddhi dar tezi se kam ho rahi he.
 mukhyabhumi china main 1990 ke uttarkaal se parivahan main bahut teevr sudhaar hue hai. china kii sarkaar kaa prayaas he ki puure desh ko drutagami margon ke tantra dwaara jod diya jaae. is tantra kii kul lambaai 2007 ke ant tak 53,600 kimi thi, jo sanyukt rajya america ke baad vishwa main sarvaadhik he, jabaki 1988 main yah lambaai kul 1,000 kimi thi.
 varsh 2009 se china vishwa kaa sabase bada vaahan nirmaataa he or yah prativarsh kisi bhi anya desh kii tulana main adhik vaahanon kaa nirmaan kar rahaa he.
 china main vaayu parivahan main bhi bahut sudhaar hue hai, lekin vayuyatra abhi bhi bahut se chineeyon kii pahunch se dur he. 1978 se 2005 ke dauraan china main gharelu hawaii yatriyon kii sankhya 23 lakh se badhkar 13 karod 80 lakh ho hai he. lambi duuri kii yatra abhi bhi rail or bas parivahan par nirbhar he.
 china ke rail parivahan main bhi bahut teevr sudhaar hue hai or is samay china kaa ucchgati rail tantra 7,050 kimi lambaa he jo vishwa main sarvaadhik he. chini sarkaar is tantra ko or badhaane kii yojana bana rahi he. rail parivahan sarkaar ke adheen he.
 china ke bade nagaron main bhumigat railmarg hai. shanghai, jiske paas vishwa ke sabase bade metron margon main se ek he, main vishwa kii sabase tivrgami railgadee bhi he, jo nagar kendra ko puddong anterrashtriya hawaondde se jodatii he. yah railseva parmparik railmarg par aadhaarit na hokar chumbakeey shakti kaa upyog kar chalati he jise maglev kaha jaataa he.
 july 2010 kii sthiti tak, chini janavaadee ganraajya kii kul jansankhya 1,33,86,12,968 he. 21% log 14 varsh yaa kam ke hai, 71% 15 se 64 varsh ke bich hai or 8% 65 varsh yaa upar hai. jansankhya vruddhi dar 2006 main 0.6% thi.
 china 1.3 arab kii jansankhya ko lekar chini sarkaar bahut chintit he or is par lagaam lagane ke liye china kii sarkaar ne kadai se parivaar niyojan yojana lagu kii jiskaa mishrit parinaam rahaa. sarkaar kaa uddeshy, keval gramin kshetron main rah rahe or kuch nastleey alpsankhyakon ko chhodkar, prati parivaar ek baccha he. sarkaar kaa uddeshy 21veen sadi main jansankhya vruddhi ko santulit karnaa he, haalanki kuch anumaanon ke anusaar 2050 tak china kii jansankhya 1.5 arab tak hogi. isliye china ke parivaar niyojan mantralay ne ingit kiya he ki china apni ek-baccha niti kam se kam 2020 tak jari rakhega.
 chizg aadhikarik rup se 56 vibhinn nasleey samoohon ko manyata detaa he, jisamen sabase bada samooh haan chineeyon kaa he, jo jansankhya kaa lagbhag 92% hai. anya bade nasleey samooh hai jhuang, maanchu, hui, miao, uighir, yi, tuujia, mongol, tibeti, booyei or korian .
 mukhyabhumi chim main simit dharmik swatantrata pradaan kii jaati he or keval unheen samudaayon ke prati sahansheeltaa barti jaati he jo sarkaar dwaara manyata praapt hai. aadhikarik aankade uplabdh na ho paane ke kaaran dharmanuyiyon kii sahi sankhya bataa paanaa kathin he, lekin yah mana jaataa he ki pichley 20 varshon ke dauraan dharm kaa utthan dekha gaya he. 1998 ke adrnt.com ke anusaar china kii 59% jansankhya adharmikon kii he. isi dauraan 2007 ke ek anya surveykshan ke anusaar china main 30 karod vishwasi he jo sarkari aankade 10 karod se adhik he.
 surveykshanon ke pashchaat bhi adhikansh log is baat par sahamat hai ki parmparik dharm jaise buddha dharm, tao dharm or chini lok dharm bahusankhyak hai. vibhinn sroto ke anusaar china main baudhon kii sankhya 66 karod se 1 arab he jabaki tao dharmiyon kii sankhya 40 karod yaa lagbhag 30% he. lekin chunki ek vyakti ek se adhik dharmon kaa paalan kar saktaa he isliye china main baudhon, taaon or chini lok dharmiyon kii sahi sankhya bataa paanaa kathin he.
 china main isai dharm 7veen sadi main tang rajvansh ke dauraan aayaa tha. iske pashchaat 13veen sadi main franciscan mishanri aae, 16veen sadi main jizuit or antatah 19veen sadi main protestent aae or is dauraan china main isai dharm ne apni jade sudrudh kin. alpsankhyak dharmon main isai dharm sabase tezi se failaa or aaj china main isaiyon kii sankhya chaar karod se saadhe paanch karod ke bich he jo lagbhag 4% he, jabaki aadhikarik aankadon ke anusaar chim main ek karod saath lakh isai hai. kuch anya sroto kaa maananaa he ki china main 13 karod tak isai hai.
 china main islam dharm kaa aagaman 651 isvi main hua tha. musalmaan china main vyapaar karne ke liye aae the or song rajvansh ke dauraan unka aayaat-niryaat udyog par prabhutv tha. vartmaan main china main musalamaanon kii sankhya do se teen karod ke bich he jo kul jansankhya kaa 1.5 se 2% he.
 1986 main, china ne prayek bachche ko nau varsh kii anivaary praarambhik shiksha dene kaa ek dderghaavadhi lakshya nirdhaarit kiya. 2007 kii sthiti tak, china main 3,96,567 praarambhik vidhyalay, 94,116 madhyamik vidhyalay or 2,236 ucch shiksha ke santhaan the. farvari 2006 main sarkaar main yah nirnay liya ki nau varsh kii shiksha bilkul nishulk uplabdh karai jaaegi, jisamen pathyapustaken or shulk pradaan kiye jaaenge. china main nishulk shiksha paathshaala se lekar madhyamik vidhyalay tak hoti he jo nau varshon kii hoti he ; nagari kshetron main lagbhag sabhi bachche ucchtar vidhyalay kii teen varshon kii shiksha bhi jari rakhte hai.
 2007 kii sthiti tak, 15 varsh se upar ke 93.3% log sakshar hai. china kii yuva sakshartaa dar 2000 main 98.9% he thi. march 2007 main china ne yah udghoshnaa kari ki shiksha ko rashtriya "samrik praathamikta" banaaya jayega. rashtriya chaatravritiyon ke liye ountit bajet main agle teen varshon main teen gun kii vruddhi kii jaaegi or 223.5 arab yuan kaa atirikt fand bhi kendriya sarkaar dwaara agle paanch varshon main uplabdh karaayaa jayega taaki gramin kshetron main anivaary shiksha ko sudhara ja sake.
 pichley dashak main, china ke nagar vaarshik 10% kii dar se faile. varsh 1978 se 2009 ke madhya china main nagarikaran kii dar 17.4% se badhkar 46.8% ho gai he, jo maanav itihaas main abhootpurv he. lagbhag 15 se 20 karod pravasi karmi nagaron main anshkalik rup se karyrat hai jo samay-samay par apni kamai ke saath gramin kshetron main apane gharon ko lat jate hai.
 aaj, chini janavaadee ganraajya main darjanon aise nagar hai jinaki sthai yaa dirghakaalik nagarikon kii sankhya 10 lakh se adhik he. in nagaron main teen vaishvik nagar beijing, shanghai or honkong bhi sammilit hai.
 neeche die gaye aankade 2008 kii janaganana ke hai or isamen nagar prashasnic seemaa ke bheetar ke nivaasiyon kii sankhya di gai he or isamen keval sthai nivaasiyon kii sankhya sammilit he, kyonki pravasi nivaasiyon kii sahi sankhya aa anumaan lagaana kathin he.
 shanghaihankongsgvangzoushenzenshenyang
 beijingtiyanginvuhanchongkingchongkingnanjing
 
 
 chini bhashaa vishwa kii sarvaadhik boli jane vaali bhashaa he. darasal china ke vibhinn logon dwaara jo bhashaayen boli jaati hai unhen samuhik rup se chini bhashaa kaha jaataa he. china kii pramukh or rashtravyapee bhashaa chini mandarin he jo desh kii aadhikarik bhashaa bhi he. kul milakar china ke 75% log yah bhashaa bolte hai. iske atirikt yah taiwan or singapore main bhi aadhikarik bhashaa he. honkong or macau main kantony bhashaa aadhikarik he. iske atirikt kramshah honkong main angrezi or macau main portugali bhashaayen bhi aadhikarik hai. iske atirikt china main bahut si bhashaayen iske nasleey samoohon dwaara boli jaati hai jinhen jhongguo yuven kaha jaataa he jiskaa shabdic arth he "china kii boli or lekhan" jisamen mukhyatah chah bhashaa pariwaron kii bhashaayen hai.
 
 
 china kii khelkud samskruti vishwa kii sabase pracheen main se ek he. is baat ke bhi pramaan hai ki phutbal china main pracheen kaal main bhi khelaa jaataa tha. phutbal ke atirikt desh main anya lokapriy khel hai marshall arts, teble tennis, badminton, tairaaki, basketbaal or snooker. board khel jaise veiki or thiyanki or haal hi main ches bhi aamtaur par khele jate hai or inaki pratiyogitaayen yojit karai jaati hai.
 shaareerik chusti par chini samskruti main bahut bal diya jaataa he. praatah kaaleen vyaayaam ek aam kriya he or vruddh logon ko parkon main kigong or taai chi chuan khelte hue yaa chaatro ko vidhyalay parisaron main strechis karte hue dekha ja saktaa he.
 yuva logon kii basketbaal main bhi gahan ruchi he, visheshkar nagareey kshetron main jahaan par khule or hare kshetron kaa abhaav he. enbie ke china main bahut seyuva prashansak hai or yaao ming bahuton ke adarsh hai.
 8 se 24 agast, 2008 ke bich china main yojit 2008 greeshmakaleen olympic khelon main china sarvaadhik swarna jitkar padak talika main pratham sthaan par rahaa.
 chini bhojan
 janata kaa vishaal haul
 shanghai share bazaar bhawan
 uttar china main ek ghasbhumi
 purvi china ke khet
 tibet kaa pathaar
 hanaan, dakshin china sagar tat par
 li naddi
 china kii vishaal diwaar
 longsheng ke chaaval ke seedhidaar khet
 panda
 swarg kaa mandir
  anhui · foojyaan · gansu · guangdong · guizou · hyenan · hebei · heilonjiyang · henon · hoobei · hunaan · jiangsu · jiangshi · jilin · liyaoning · chingei · shanshi · shandong · shanshi · sichuaan · unnan · jhejiyang 
  guangshi · bhitari mongolia · ningshia · tibet · shinjiyang 
  beijing · chongking · shanghai · tiangin 
  honkong ·  macau 
