 gol taraguchchhe 10-30 prakaash varsh ke golakaar kshetra main ekatrit das hazaar se dasiyon lakh taron ke taraguchchhe hote hai. iname se adhiktar taare thande or chote aakaar ke or kaaphi buudhe hote hai. bahut se to puri brahmand kii aayu se chand karod saal kam ke hi hote hai. inase bade yaa adhik garam taare yaa to mahanova banakar dhwast ho chuke hote hai yaa safed boune ban chuke hote hai. phir bhi kabhi-kabhaar in gucchhon main adhik bade or garam nile taare bhi mil jate hai. vaigyanikon kaa anumaan he ke aise nile taare in gucchhon ke ghaney kendron main paidaa ho jate hai jab do yaa use se adhik taron kaa aapas main takaraav or phir vilay ho jaataa he. akashganga main gol taraguchchhe akashganga ke centre ke ird-gird faile hue gallexic sehre main milte hai.
