 afalaatooni sneh yaa afalaatooni prem kaa shabd ek aise pyaar yaa nazadiiki sambandh ke kiye prayog kiya jaataa he jisamen yon-sambandh kii kalpana na ho. is kaa sanket safed gulab he. is shabd ko prachin kaal ke falsfi afalaatoon ke naam par rakhaa gaya he, haalaanki is shabd kaa swayan unhone kabhi prayog nahin kiya. afalaatooni sneh kii kalpana jaise ki afalaatoon ne kii he, gyaan ke prati badhati nazadiiki satahon or vaastavik saundarya se sambandhit he jisamen vyaktigat shariron kii vaasana par aadhaarit aakarshan ke bajaay atmaaon ke judane or antat sachai ke saath ek hone par bal diya gaya tha. yah pracheen or darshanik vivechna he. afalaatooni sneh ko kai baar romani sneh ke vilom shabd ke rup main prastut kiya jaataa he.
 kisi shiksha santhaan main vipareet ling ke vidhyaarthee or usee prakaar se kaarysthal par sahakarmi ek doosane prati sakaaratmak sneh or chintan kar sakate hai. parantu adhikanshat: iske peeche vaasana kii koi bhaavana nahin hoti he or na hi kisi prakaar ke sambandh banane kii ichha. is prakaar se yah nazadiiki se nirvivaad or logon ke bich bina kisi shankaa ke kaam karne or paraspar sahyog kaa vaataavaran sambhav ho saktaa he.
