 nauvaan grah ek sambhavit grah he jo shaayad hamaare saura mandal ke bahari bhaag main kyper ghere se bhi aage sthit ho. kai khagolashastriyon ne kuch varun-paar vastuon kii vicitra kakshaon kaa adhyayan kar ke yah prastaav diya he ki in kakshaon ke peeche suraj se sudur kshetra main parikrama karte hue ek bade aakaar ke grah kaa gurutvkarshak prabhaav hi ho saktaa he. unka kahana he ki yah ek mahaprithvi shrenee kaa grah hoga or iskaa dravyaman hamaari prithvi se lagbhag 10 guna adhik ho saktaa he. iske paas hydrogen or helium kaa bana ek ghanaa vayumandal ho saktaa he or sambhav he ki yah itnaa dur ho ki ise suraj kii ek parikrama karne ke liye 15,000 se 20,000 varsh lag jaaen.
 nauvaan grah sambhavtah prithvi se dugane yaa chaugune vyas kaa or shaayad urenus yaa neptun kii tarah kaa barf daanav ho saktaa he.
