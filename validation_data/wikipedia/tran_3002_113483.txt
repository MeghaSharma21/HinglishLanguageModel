 betaa safai, jiskaa bair naam bhi yahi he, vrishaparva taramandal main sthit ek tara he. yah hamase qareeb 690 prakaash-varsh kii duuri par sthit he or prithvi se iskaa ausat saapeksh kantimaan lagbhag +3.14 he, haalanki yah ek parivarti tara he jisaki chamak upar-neeche hoti rahati he. is taare ke naam par parivarti taron kii ek vishesh shrenee kaa namakaran kiya gaya he jiske sadadaasyon ko betaa safai parivarti taare bulaayaa jaataa he.
 arabi bhashaa main betaa safai ko "al-firaqa" ke parmparik naam se janaa jaataa he, jiskaa arth " jhund" hota he. yahi shabd hindi main bhi "samudaay" ke arth se prayogit he.
 prithvi se ek dikhne vaala betaa safai vastav main teen taron kaa bahu tara mandal he, jinamein se do to dwitare main ek-duusare se gurutvkarshan ke bandhan main bandhe hai or teesraa shaayad keval dekhne main inke sameep lagata he lekin he nahin. dwitare ke mukhya tara ek B2 IIIev shrenee kaa nila daanav tara he. isaki shreneekaran main 'ev' kaa matlab he ki iske varnakram main badlaav hote rahete hai. is taare kaa dravyaman suraj ke dravyaman kaa 12 guna or vyas suraj ke vyas kaa 9 guna he. isaki chamak hamaare suraj kii chaamak kii 36,900 guna he or iskaa satahi taapmaana lagbhag 26,700 calvin he. isaki aayu keval 5 karod saal he .
