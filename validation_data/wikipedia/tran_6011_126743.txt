 swaminarayan yaa sahjanand swami, hindu dharm ke swaminarayan sampradaay ke sansthaapak the. bhagwat puraana or skanda puraana ore padmapurana main swaminarayan ke avatar kaa sanket he. | swaminarayan kii shikshapatri swaminarayan sampradaay kaa mul granth he.
 bhagwaan shri swaminarayan sarv avtaron ke avtari he. 3 april 1781 ko shriram kii janmabhumi ayodhya ke paas sthit gram chhapia main unka is prithvi par avataran hua. ramanavami hone se sampoorn kshetra main parv kaa maahaul tha. pita shri hariprasad va mata bhakthidevi ne unka naam ghanashyam rakhaa. balak ke haath main padam or pair se bajra, urdhvarekha tathaa camel kaa chinh dekhakar jyotishiyon ne kah diya ki yah balak lakhon logon ke jivan ko sahi disha degaa.
 paanch varsh kii avasthaa main balak ko akshargyan diya gaya. aath varsh kaa hone par uskaa janeu sanskaar hua. choti avasthaa main hi usne anek shastron kaa adhyayan kar liya. jab vah keval 11 varsh kaa tha, to mata va pitaaji kaa dehanth ho gaya. kuch samay baad apane bhai se kisi baat par vivaad hone par unhone ghar chhod diya or agle saat saal tak puure desh kii parikrama kii. ab log unhen nilkanthavarni kehane lage. is dauraan unhone gopalyogi se ashtaang yoga siikhaa. ve uttar main himalay, dakshin main kanchi, shrirangpur, rameshwaram aadi tak gayi. iske baad pangarpur va nasik hote hue ve gujarat aa gayi.
 ek din nilkanthavarni mangrol ke paas 'loj' gaanv main pahunche. vahaan unka parichay swami muktanand main hua, jo swami ramanand ke shishy the. nilkanthavarni swami ramanand ke darshan ko utsuk the. udhar ramanad ji bhi praayah bhakton se kehete the ki asli nat to ab aayega, main to uske aagaman se purv dugadugi baja rahaa hum. bhent ke baad ramanad ji ne unhen swami muktanand ke saath hi rahane ko kaha. nilkanthavarni ne unka aadesh shirodharya kiya.
 un dinon swami muktanand katha karte the. usamen stri tathaa purush donon hi aate the. nilkanthavarni ne dekha or anek shrotaaon or saadhuon kaa dhyaan katha kii ore na hokar mahilaon kii ore hota he. atah unhone purushon tathaa striyon ke liye alag katha kii vyavastha kii tathaa prayaspurvak mahila kathavachakon ko bhi taiyaar kiya. unka mat tha ki sanyasi ko uske liye banaaye gayi sabhi niyamon kaa kathortapurvak paalan karnaa chahie.
 kuch samay baad swami ramanand ne nilkanthavarni ko piplana gaanv main diksha dekar unka naam 'sahjanand' rakh diya. ek saal baad jetpur main unhone sahjanand ko apane sampradaay kaa acharya pad bhi de diya. iske kuch samay baad swami ramanand ji kaa sharirant ho gaya. ab swami sahjanand ne gaanv-gaanv ghumkar sabko swaminarayan mantra japane ko kaha. unhone nirdhan seva ko lakshya banaakar sab virgon ko apane saath joda. isse unki khyaati sab ore fail gayi. ve apane shishyon ko paanch vrath lene ko kehete the. inamen maance, madiraa, chori, vyabhichaar kaa tyaag tathaa swadharm ke paalan kii baat hoti thi.
 bhagwaan swaminarayan ji ne jo niyam banaaye, ve swayan bhi unka kathorta se paalan karte the. unhone yajna main hinsa, balipratha, satipratha, kanya hatya, bhoot baadha jaisi kuritiyon ko band karaayaa. unka kaaryakshetra mukhyatah gujarat rahaa. prakritik aapadaa aane par ve bina bhedbhaav ke sabaki sahaayta karte the. is sevabhaav ko dekhakar log unhen bhagwaan ke avtari maanane lage. bhagwaan swaminarayan ji ne anek mandiron kaa nirmaan karaayaa, inke nirmaan ke samay ve swayan sabake saath shramdan karte the. bhagwaan swaminarayan ne apane kaarykaal main ahmedabad, muuli, bhooj, jetalpur, dholka, vadtal, garhda, dholera tathaa junagarh main bhavy shikharbadhd mandiron kaa nirmaan kiya. yah mandiron sthapaty kala kaa adbhut namoona he.
 dharm ke prati isi prakaar shraddhabhaav jagaate hue bhagwaan swaminarayan ji ne 1830 i0 main deh chhod di. aaj unke anuyaayi vishwa bhar main faile hai. ve mandiron ko seva va gyaan kaa kendra banaakar kaam karte hai.
 shikshapatri, vachanamritam, satsangijivan va bhaktachintamani 
