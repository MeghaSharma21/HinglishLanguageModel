 aint-main and da wasp 2018 kii ek america superhiro film he, jo maarval comics ke paatr scot laing / ant-main or hope vine dian / wasp par aadhaarit he. maarval studios dwaara utpaadit or walt dijani studio moshan pikchars dwaara vitarit, yah film 2015 kii ant-main kii agali kadi, or maarval cinematic univers main beesvin film he. film peton read dwaara nirdeshit he or kris maccana, erik somer, paul red, andrew bairar or gabrial pheraari dwaara likhi gai he. red isamen laing ke rup main, or ivangelin lily vine dine ke rup main dikhengi, jabaki maaikel pena, walton gogins, bobi canavale, judi gear, tip "tiai" haris, david dastmalchian, hanna jon-camen, abi rider fortson, randle park, mishael pefifer, laurence fishbern or maaikel duglas anya sahaayak bhoomikaayen nibhaayenge. aint-main and da wasp main, donon mukhya nayak hank pim ke maargdarshan main jenet vine dian ko kwantum daayre se baahar nikaalte hai.
 2015 main ant-main ke release hone ke turant baad hi isaki agali kadi ke liye baatcheet shuru ho gayi thi. film kii aadhikarik ghoshnaa oktober 2015 main hui, saath hi yah bhi bataaya gaya ki red or lily apni bhoomikaaon ko dobaaraa nibhaane ke liye lautenge. iske ek maheene baad read ke bhi nirdeshak ke taur par aane kii aadhikarik ghoshnaa kii gayi. aint-main and da wasp kaa filmakan agast se november 2017 tak georgia kii feyet county ke pinwood atlanta studio main shuru hokar metro atlanta, san francisco, savana, georgia or hawaii main chalaa tha.
 aint-main and da wasp kaa world premier 25 june 2018 ko hollywood main rakhaa gaya, or phir 6 july 2018 ko sanyukt rajya america ke saath saath vishwa bhar ke cinemagharon main imax or 3di praroopon main pradarshit kiya gaya. isane duniya bhar main 362 million dollar se adhik kii kamai kar lee he, or samikshakon ne donon mukhya nayakon ke abhinay kii prashansha karte hue ise aam taur par mjedaar lekin tyajya mana.
 1987 main, jenet vine dian / wasp ek soviet parmaanu missile ko niskriy karne ke liye apane sharir ko ati shookshm kar uske anuon ke paar nikalakar use aksham to kar detii he, lekin is prakriya main vah microscopy kwantum daayre main funs jaati he, or waapas baahar nahin aa paati. yah maanakar ki jenet mar chuki he, hank pim / ant-main apni beti hope kaa laalan-paalan akele hi karata he. saalon baad, purv aapradhi scot laing ant-main ke naam ko apana letaa he or kwantum daayre main pravesh karne or lautne ke liye ek rasta khoj letaa he. pim or hope is prakriya ko dohraane par kaam shuru karte hai, taaki ve jenet ko vahaan se jinda waapas laa saken. laing or hope bhi ek romantic rishte kii shuruuaat karte hai, or ant-main or wasp ke rup main ek saath ladane ke liye prashikshan shuru karte hai. lekin laing ek baar gupt rup se sokovia samjhaute ke ulanghan main avengers ke saath ek jhadap ke dauraan captain america kii madad karata he, jis kaaran use ghar par nazarband kar diya jaataa he, jabaki pim or hope laing ke saath saare sambandh todakar chhip jate hai.
 do saal baad, pim or hope kwantum daayre main ek surang kholane main kaamyaab ho jate hai. laing ko jenet kaa ek sandesh bhi miltaa he. nazarband ke sirf kuch hi din shesh hone ke baavjood bhi, laing pim ko phone karata he, jiske baad hope laing kaa apharan kar uske ghar main ek namoona chhod detii he taaki epabiai agent jimi vu ko laing ke gaayab hone kii bhanak bhi na lage. pim or hope ek sthir surang banane par kaam karne lagate hai, taaki ve kwantum daayre main ek vaahan le ja saken or jenet ko punah waapas laa saken.
 hope blike market dealer soni barch se surang kaa ek aavashyak hissaa kharidne kii vyavastha karti he, lekin barch use dhokhaa dekar pim or hope ke shodh ko churaane kii koshish karata he. hope barch or uske aadamiyon se ladati he, lekin tabhi ek mask pahane hui kwantmali asthir mahila hope par hamalaa kar detii he. laing is "ghost" se ladane main hope kii madad karne kii koshish karata he, lekin vah pim kii portable prayogshaala saath lekar bhaag jaati he.
 pim anichhaa se apane purv saathi bill foster se mulaakaat karata he, jo prayogshaala kaa pataa lagane main uski madad karata he. prayogshaala ke sthal par laing, hope, or pim ghost kaa saamana karte hai, jisaki pahchaan eva star ke rup main ujagar hoti he. eva ke pita elihas, jo pim ke ek anya purv saathi the, ne kwantum prayog ke dauraan galati se khud ko or apni patni ko maar daalaa, or isi haadase main eva kii sthiti asthir hui. foster unhen bataata he ki vah hi ab tak eva kii madad kar rahaa tha, or uskaa iraadaa jenet kii kwantum urja kaa upyog kar eva kaa ilaaj karne kaa he. yah maanate hue ki isse jenet kii mrityu ho jaaegi, pim uski madad karne se inkaar kar detaa he or ve teenon vahaan se bhaag nikalate hai.
 is baar surang kaa ek sthir sanskaran kholkar pim or hope jenet se sampark karne main sakasham ho jate hai, jo unhen apni sateek sthiti bataate hue chetavanee detii he ki kwantum daayre kii asthir prakruti ke kaaran ab unke paas use bachaane ke liye keval do ghante hi bache hai, nahin to ve agali ek shatabdi ke liye alag ho jaayenge. barch, duusari ore laing ke doston: louis, dev or court se uski sthiti kii jaankaree praapt karata he, or epabiai ko suchit kar detaa he. louis turant laing ko chetata he, jo vu ke ghar pahunchne se pehle hi waapas pahunch jaataa he. haalaanki pim or hope ko giraftaar kar liya jaataa he, or eva unki prayogshaala le jaati he.
 laing jald hi pim or hope ko jail se baahar nikaalata he, or eva se prayogshaala waapas lene main unki madad karata he. laing or hope eva kaa dhyaan bhatkaakar rakhte hai, jabaki peem jenet ko waapas laane ke liye kwantum daayre main pravesh kar jaataa he. isi bich barch or uske gunde bhi vahaan aa jate hai. laing or hope unase ladane main vyast rahete he, or eva tab tak jenet se urja lenaa shuru kar detii he. louis, dev or court phir burch ko sambhalate hai, tathaa laing or hope eva ko roak kar rakhte hai. pim or jenet kwantum daayre se surakshit baahar aate hai, or eva ke asthaayee rup se sthir karne ke liye jenet swechha se apni kuch urja use daan kar detii he.
 laing ek baar phir ghar lautataa he, thik us samay par, jab ek sandigdh vu uski nazarbandi kii samaapti kii ghoshnaa karne aayaa hota he. eva or foster gaayab ho jate hai. mid-credit drishy main, pim, laing, hope or jenet eva kii madad jari rakhane ke liye kwantum urja ke utpaadan kii yojana banaate hai; lekin jab laing kwantum daayre main aisa kar rahaa hota he, to pim, hope, or jenet sabhi tukdo main bikhar jate hai.
 june 2015 main, ant-main ke nirdeshak peton read ne film ke liye ek sikval yaa prequel banane main ruchi vyakt kii or kaha ki vah "vastav main in paatro se pyaar main pad gaye the", or mahasoos kiya ki "hank pim ke bare main bataane ke liye bahut sari kahaniyaan hai." ek maheene baad, pim kii bhoomika nibhaane vaale abhinayta maaikel duglas ne kaha ki unhen kisi bhi atirikt film ke liye ofer nahin diya gaya tha, lekin agar unhen koi ofer miltaa he to vah avashya sweekaar karenge, or sambhavit follow-ap ke liye apni patni catherine jeta-jones ko jenet vine dian kii bhoomika main dekhne kii ichha vyakt kii. ivangelin lily-jinhone pim or vine dian kii beti hope kii bhoomika nibhaai thi, vine dian kii bhoomika main mishael pefefer ko dekhnaa chaahati thi. nirmaataa kevin phej ne khulaasa kiya ki studio ke paas agali ant-main film ke liye "superkul vichaar" he, or "yadi darshak ise chaahate hai, to ham aisa karne ke liye jagah dhund hi lenge." read ne yah bhi bataaya ki hank pim ke saath ek ekal ant-main film banane par bhi baatcheet hui thi, or isamen sambhawatah ant-main ke mul udgam or jordi mola kaa ek drishy hona tha, jise antim film se kaat diya gaya tha. cinema bland ke erik icenberg ne kaha ki pim or cat anukram ke saath banane vaali yah ekal film maarval van-shots laghu film shrinkhalaa ko punerjeevit karne ke liye ek acchhee ummidavaar hoti. july ke ant tak, david dastmalchian ne bhi court kii bhoomika main agali kadi ke liye lautne main ruchi vyakt kii.
 oktober 2015 main, maarval studios ne 6 july 2018 kii nirdhaarit relies tithi ke saath "ant-main and da wasp" naamak sikval kii pushti kii. us maheene ke ant tak sikval ko nirdeshit karne ke liye read se baatcheet jari thi, or phir november main paul red or ivainjaline lily kii kramash: scot laing / ant-main or hope vine dian / wasp kii bhoomikaaon main lautne kii pushti ke saath hi read ne film main apni vaapasi kii bhi ghoshnaa kar di. read ke lautne main is baat ne bhi mahatvapurn bhoomika nibhaai, ki vah is film ko "jamini str se" bana sakate the, kyonki pehali film main to vah mul lekhak or nirdeshak edgar rhite ke chale jane ke baad shaamil hue the. vah un tatwon kaa bhi pataa lagaana chaahate the, jinhen rhite ne pehali film main sthapit kiya tha. read ne sabase pehle is sikval ke liye ek ruparekha banane par kaam shuru kiya, jise vah "ajeeb, adwitiya or alag" bananaa chaahate the, kyonki sabhi mukhya paatro kii utpatti pichhali film main hi sthapit ho gai thi. film ke sheershak main wasp ko shaamil karne par, read ne ise donon paatro ke liye "argenic" kaha, or ant-main film main wasp kii antim pankti ko note kiya- 'yah samay ke bare main he'. read ne yah bhi sunishchit kiya ki film kii shuruyaat se hi wasp ko bhi ant-main ke samaan prachaar or prasiddhi praapt ho; or yadhyapi jenet vine dian kii bhoomika ke liye tab tak kisi bhi abhinetri ko cast nahin kiya gaya tha, phir bhi unhen film main unki backstory daalane kii ichha vyakt kii or nishchit kiya ki bhoomika main kisko lenaa chahie. usee maheene, ant-main film ke lekhakon main se ek adam mcke ne film kii kahani likhane main ruchi vyakt kii, or duglas ne bhi pushti kii ki unase bhi apni bhoomika ke liye waapas aane ko lekar baatcheet jari thi.
 read ne disambar ke aarambh main kaha tha ki is film kaa lehza bhi ant-main kii hi tarah hest style main ho saktaa he, lekin ant-main and da wasp "puri tarah se ek alag style" main hogi. unhone film main atirikt flashbek drishyon ko shaamil karne kii bhi ichha vyakt kii, or saath hi saath comics se pim kii vibhinn pahachaanon or unke manovigyaan kaa pataa lagaaya. read ne yah bhi kaha ki vah film sanskaran main ant-main or wasp ke rishte kii khoj ke bare main "utsahit" the, jo comics main "romantic or veerta saajhedaari" maani jaati he, pichhali film kii tulana main kaaphi alag. iske atirikt, read ne ullekh kiya ki 2016 main film kaa pre-production shuru hoga, or uske saath hi filmakan bhi 2017 ke aarambh main nirdhaarit kar diya jayega. pehali film ke lekhak, gabrial pheraari or andrew bairar ko red ke saath film kii patakatha likhane kaa kaam saunpa gaya, or lekhan janvari 2016 main "eemaandaaree se" shuru ho gaya. agle maheene, mcke ne kaha ki vah bhi kuch had tak film main shaamil honge. april tak, chaaron lekhak kahani ko samajhane ke liye read ke saath ek kamare main ruke; read ne vaada kiya tha ki isamen "aisa kuch he jo aapane pehle kisi film main kabhi nahin dekha hoga". nirmaataa phej ne kaha ki ve ant-main ko anokhaa or alag hi rakhana chaahate the, or captain america: civil war main pesh kiye gaye laing ke jayant main sanskaran ko film main daalane kii sambhaavna talash rahe the.
 film kii relies se pehle hi, read ne tippanee kii thi ki vah is shrunkhlaa kii teesri film ke liye "ashavan" the, or unhone maarval se isaki sambhavit kahani ke binduon par charchaa bhi kii thi. maaikel duglas ne ek prequel main apane charitra hank pim ke yuva sanskaran kii bhoomika nibhaane main ruchi vyakt kii, kuch aisa jo read pehle hi 2015 main kah chuke the.
