 vaatil jal athwa carbonated jal, yaa 'fenil peya' vastut: madhrahit peya hote hai, jinhen vibhinn daab par carbonic gas yaa carbon dioxide se kritrim rup main santrupt kiya jaataa he. saamanyat: peya padaarthon ko lavan, sharkara tathaa swadasar evam sugandhsar padaarthon ke nishchit pariman ko mishrit karke banaaya jaataa he. fenil peya kaa prayog aushadhon evam saamaanya peya padaarthon donon ke rup main hota he.
 fenil peya ko do virgon main vibhajit kiya jaataa he : ek varg ke fenil peya ko saamaanya fenil peya kehete hai. isamen saamanyat: carbonic amla gasayukt jal tathaa alp maatra main namak evam anya khanij lavenon kaa sanmishran hota he. saamaanya fenil peya kaa swaad namak ke kaaran khaaraa hota he. is varg ke fenil peya ko saamaanya bhashaa main soda jal, yaa khaaraa pani, kaha jaataa he. swaad evam lavenon kii visheshta ke kaaran inamen tathaa prakritik khanij jal main saadrishy hota he. vastut: saamaanya fenil peya kaa nirmaan prakritik khanij jal ko kritrim rup main utpann karne ke prayaason ke karan sambhav ho sakaa he. duusare varg ke fenil ko saamaanya bhashaa main lemoned jal, yaa meetha pani, athwa mridupeya, kaha jaataa he. isamen carbonated jal ke atirikt sugandhsar evam swadasar karkon kaa vishesh rup main prayog hota he tathaa alp maatra main sharkara athwa sacreen ghulaa hota he. iske atirikt is varg ke fenil peya main prakritik swaad utpann karne ke liye fal, pushp, kand, mul evam pattiyon ke rason yaa saaron kaa prayog hota he. aadhunik kaal main kritrim swadasar karkon kaa upyog adhikadhik hone laga he.
 fenil peya ko botalon main band karne ke samay 100 se 120 pound daab kaa upyog kiya jaataa he, jisase bottle ke andar 45 se 55 pound tak daab utpann hoti he. is prakaar ke fenil peya kii botalon ke kholane par gas kii daab ke kaaran budbudaan prarambh ho jaataa he or peya se carbon dioxide gas kii adhikansh maatra nikal jaati he. is kriya main adhik samay nahin lagata. at: aise peya padaarthon kii maang bad gai he jinase budbudan kii yah kriya adhik samay tak hoti rahe or fenil peya ke upree tal par phenyukt dasha adhik samay tak bani rahe. is dasha ko utpann karne main saponin naamak vanaspatik utpaada kaa prayog kiya jaataa he. yah padaarth vanaspati evam ped paudhon kii chaal ke nishkarsh se praapt hota he tathaa isaki alp maatra fenil peya main mishrit karne se peya ke upree tal par fenil dasha adhik samay tak bani rahati he. saponin ke glucosaida padaarthon ke kaaran iske upyog se hanikar prabhaav utpann ho sakate hai. at: inkaa upyog simit maatra main hi hota he.
 fenil peya ke carbonatikaran kii saamaanya reeti main bhare hue jal main bal pump kii sahaayta se carbon dioxide ko sampidit kiya jaataa he. is reeti kaa prayog sarvapratham 1790 i. main paul naamak vaigyanik ne fenil peya ke nirmaan kii is reeti ko genevaprakram bhi kaha jaataa he. nirmaan kii yah reeti ghaan prakram par aadhaarit hone ke kaaran adhik safal nahin ho saki or sheeghra hi vaigyanikon ne satatprakram ko viksit kar liya. vyapaarik aadhaar par satat prakram dwaara fenil peya ke nirmaan kii reeti ko khoj nikaalane kaa shrey hamiltan naamak vaigyanik ko he. brahma naamak vaigyanik ke satatprakram main vishesh sudhaar kiya tha. kam laagat tathaa chote aadhaar par fenil peya ke vyapaarik nirmaan main abhi bhi ghaan prakram kaa prayog hota he, parantu bade paimaane par satat prakram kaa hi prayog hota he. satat prakram kii sthapana se nirmaan kharch main bahut kami ho jaati he. fenil peya ke nirmaan main carbondioxide kii aavashyaktaa hoti he. yah gas vishesh steel, athwa anya dhaatuon, ke silinder main uplabdh hoti he. kuch utpaadan kendron main carbon dioxide ke silinder ke sthaan par carbon dioxide gas jenerator kaa upyog kiya jaataa he. isamen carbonate athwa bicarbonate par salfurik athwa anya amlon kii kriya se carbon dioxide banataa he. dhan prakram dwaara fenil peya ke nirmaan main tin dhaatu ke astr yukt taanbe ke paatr, athwa silinder kaa upyog kiya jaataa he. ek saath praaia: do paatr athwa do silinderon kaa upyog shreyaskar hota he, kyonki jab ek paatr khaali ho jaataa he tab utane samay main doosraa paatr bharkar sampeden kriya ke liye uplabdh ho jaataa he. is prakram main prayukt honevaale paatr main drav tathaa gas ko kshubdh avasthaa main banaae rakhane ke liye vishesh prakaar ke kshubdhak lage rahete hai. is reeti se drav main carbon dioxide kaa prayog hota he. satat prakram main drav carbon dioxide silinder main drav ke rup main uplabdh hota he. aajkal bade paimaane par fenil peya ke utpaadan main swachaalit mashiinon kaa upyog hota he. is prakaar kii bottle bharan mashin se hajaaron kii sankhya main botalon main band fenil peya prati ghanta praapt hota rahata he. fenil peya ke nirmaan evam upbhog main aajkal ascharyajanak vruddhi hui he. greeshm ritu main jal ke sthaan par fenil peya ke upyog main uttarottar vruddhi hoti ja rahi he tathaa saamaajik samarohon main iskaa adhikadhik upyog hone laga he. sambhavat: iskaa kaaran yah ho saktaa he ki fenil peya ke nirmaataaon ne vigyapanon dwaara isaki bikri badhaai he. at: mridupeya kaa vyavsaay uttarottar bad rahaa he. america main mridupeya kaa upyog bahut adhik he. bharat main bhi iske upyeg main baraabar vruddhi ho rahi he.
 fenil peya udyogon ke vikaas kaa itihaas manoranjak he. pracheen kaal se hi anek vaigyanikon kaa prayaas rahaa he ki prakritik sroton se praapt swasthyavardhak budbud jal kaa nirmaan kritrim rup main kiya jaae. in soton ke jal main budbudan ko adhik mahatv diya jaataa tha. phon helmouet ne pehle pahal pataa lagaaya ki aise jal main carbon dioxide gas rahati he. aise jal ko vayuyukt jal kaa naam greviel kennel ne diya. joseph blike naamak rasinic chikitsak ne sarvapratham prakritik sote ke gas ansh ke liye sthiravaayu shabd kaa prayog kiya. isapar anusandhan ke falswaroop prakritik soton ke vishesh gunayukt jal kaa kritrim nirmaan shuru ho gaya. fenil peya ke udyog kaa prarambh yaheen se hota he. 1772 i. main angrej vaigyanik pristle ne sthir vaayu dwaara jal praapt karne kii kriya naamak lekh prakashit kiya, jiske aadhaar par landan kii royal socity ne unhen kaupli medal dwaara sammanit kiya tha. sweden ke vaigyanik shile tathaa france ke vaigyanik lavaazye ke satat prayatnon dwaara yah gyaat ho gaya ki pristle kii sthir vaayu carbon evam oxigen sanyojit gas he. aisa maaloom hote hi jon mervin nooth naamak angrej vaigyanik ne 1775 i. main fenil peya ke alp maatra main nirmaan ke liye ek vishesh upkaran taiyaar karne main safalataa praapt kii. is upkaran main zeen hayasinth da magelan ke prayaason ke kaaran 1777i. main vishesh sudhaar sambhav ho sakaa. 1781-83 i. ke bich henry naak angrej vaigyanik ne vyavsaayik aadhaar par fenil peya ke utpaadan kii mashin kii yojana kii ruparekha taiyaar kii. phir europe tathaa england ke anek nagaron main 1789 i. se 1821 i. ke bich vyapaarik str par utpaadan prarambh ho gaya. america main sarvapratham 1807 i. main fenil peya kaa bottle bharan kaarkaana connectikat ke new heve nagar main prarambh hua. is prakaar kaa ek anya kaarkaana hakins dwaara philadelphia main 1809 i. main prarambh kiya gaya. iske uparaant sansar ke anek deshon main fenil peya ke bade bade kaarkaane sthapit ho gaye.
