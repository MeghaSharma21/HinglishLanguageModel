 sarauparin brahman yaa sarwariyaa brahman yaa saraupari brahman sarayu nadi ke purvi taraf based hue brahmanon ko kaha jaataa he. rugveda main mukhya rup se teen nadiyon kaa ullekh hi he. iname saraswati, sindhu or sarayu nadi kaa zikr he. kai logo kaa maananaa he ki sarauparin brahman unhi mul kanykubj brahmanon kaa dal he jinhone bhartiya sabhyataa kii niv purvi uttar pradesh or uttari bihar main rakhi. ye shuddh aryavanshi shatkarma vedapathi adikalik samooh he jo kii adikaal se hi brahman dharm kaa adhishthata rahaa he.
 sarauparin brahman kii utpatti evam isaki vanshavali ko lekar aath pandito ne kitabe likhi hai parantu sabhi ne jo tark die, unamem virodhabhash dikhataa hai. udhaaharan ke liesan 1914 main prayag ke pandit bholaram agnihotri ne apane kitaab "sarauparin brahman dwijotpattih" main sarauparin brahman kii utpatti ko lekar katha likhi hai uske anusaar-jab shri ramachandra ji ke ashwamedh yajna hetu kanyakubj pradesh se 16 bramhanon ko bulaayaa gaya, yajna ke sampann hone ke baad ve jab apane pradesh waapas jane lage to shriram ne unase vahi bas jane kii vinati kii or apane dhanush se ek baan chalaaya jo 25 yojan dur sarayu or ghaghara nadi sangam main ja gira or is pachchis yojan kii bhoomi unhone bramhanon kii daan main de di. shar or waar kiye jane ke kaaran is bhoomi kshetra ko sharvaar yaa sarvar kaha jane laga or vahaan ke rahane vaale bramhan sarwariyaa kahalaane lage.ab is kahani par gaur kare to yah valmiki ramayana main varnit hai ki gomti nadi ke kinare yah yajna sampann hua tha. jisame vashishtha, vamdev or jabali aadi rishiyon ne bhaag liya tha. parantu sarauparin bramhanon main vamdev or jabali ke bramhan nahin milte. at: ise bhrampurna hi mana jaayegaa kii sarauparin bramhanon ke purvaj is yajna main sammalit the. iske alaava isamen jo waar shabd kaa upyog kiya gaya hai, uskaa kisi bhi sanskrit grantho main ullekh nahin hai.
 angrej itihaaskaar sar es aliot ke apane ek lekh ke anusaar kannauj ke rahane vaale kanyakubj kii hi paanch shakhao main se ek sarayu ke aas paas fail gaye. iske alaava anya angrej lekhakon sar jon voms, dablue crook ke anusaar kanya or kubja do bhai the jinaki santane hi aage jaakar kanyakubj kahalaai. or inhi kii ek shakha raja aj ke samay sarayu nadi kinare aa kar bas gaye or sarwariyaa bramhaan kahalaane lage.is kahani main bhi kai matbhed dekhe ja sakate hai. jaise kii vaayu puraana ke bhuwan vinyas prasang main bramhaji ke janm se lekar bramhan tak ke janm tak kii katha hai. parantu raja aj ke samay main bramhano ke vahaan aakar basane yaa unka shakhao main virakt hone kaa koi sandarbh nahin hai.
 puraanon se pataa chalata hai ki devgan himalay parvat ke aas-paas rahaa karte the tathaa usee ke nikat hi mahanatam rishiyon ke ashram hua karte the. chuki puraanon main himalay parvat shrankhla ko bahut hi pavitra mana gaya hai atah rishiyon kaa vahaan rahanaa sambhav lagata hai. yadi puranic sandarbho kii ore dekh jaae to jab devraj indra kii aatithy sweekaar kar apane rajdhani ko lautate hue raja dushyant ne rishiyon ke param kshetra hemkut parvat kii ore dekha tha jiskaa varnan padam puraana main aayaa hai :
 dakshine bhaaratan varsh uttare lavanodadheh. kuladev mahabhag tasya seemaa himalayah.. tatah kimpurein hemkutadadh: sthitam. hari varsh tato gyeyan nivadhobdhiruchyate.. 
 isi prakaar barah puraana ke ek prasang main maharishi pulasthya, dharmraj yudhisthir se yatra ke sandarbh main bataate hai kii:
 tato gachchhet rajendra devikan lok vishrutam. prasutiryatra wiprana shruyate bharatsharbh.. devikaystate veerangaran naam vaipuram. samridadhyatirmyanch pulsatyen niveshitam.. 
 arthath- he rajendra lok vishrut devika nadi ko janaa chahie jaha bramhanon ki utpatti suni jaati he. devika nadi ke tat par veernagar naamak sundar puri he jo samrudh or sundar hai.
 ek anya puraana ke sandarbh se nishchit hota hai ki devika nadi ke kinare hemkut naamak kimpurush kshetra main rishi-muni rahaa karte the. 
 "devikayaan sarayvachan bhavedaviksargau"
 arthath- devika or sarayu kshetra ke rahane vaale aavik or sarav kahe jate hai. anumaan hai, kii sarav or awaar ke sanyog se sarawwar bana hoga, or phir samay ke saath uccharan main sarvar ban gaya hoga. isi sarvar kshetra ke rahane vaale sarwariyaa kahe jane lage honge.
 is sambandh main matsay puraana main nimna sandarbh miltaa hai: 
 ayodhyaayaan dakshine yasyah sarayuttah punah. saravavar deshoyan tathaa gaudh prakirtitah.. 
 arthath- ayodhya ke dakshin main sarayu nadi ke tat par sarvavar desh hai usee prakaar gonda desh bhi maananaa chahie.
 sarayu nadi kailash parvat se nikal kar vihaar pradesh main chhapra nagar ke sameep narayani nadi main mil jaati hai. devika nadi gorakhpur se 60 mile dur himalay se nikal kar bramhaputra ke saath gandki main milti hai. gandki nadi nepal kii tarai se nikal kar sarvar kshetra hota hua sarayu nadi main samahit hota hai. sarayu, ghaghara, devika ye tino nadiyaan ek hi main mil kar kahi-kahi pravaahit hoti hai. mahabharat main iskaa ullekh hai ki sarayu, ghaghara or devika nadi himalay se nikalati hai, tino nadiyon kaa sangam pahaad main hi ho gaya tha. isiilie sarayu ko kahi ghaghara to kahi devika kaha jaataa hai.
 puraanon ke anusaar yahi bramh kshetra hai, jahaan par bramhanon kii utpatti hui thi yathasamay bramh desh se jo bramhan anya desh main gaye, ve us desh ke naam se abhihit hue. jo vindhyas ke dakshin kshetra main gaye ve maharashtriya, dravid, karnataka or gurjar bramhan ke rup main pratishthit hue. or jo vindhyas ke uttar deshon main based, ve saraswat, kanyakubj, gond, utkal, maithil bramhan ke rup main pratishthit hue. is tarah dashavidh bramhanon ke pratishthit ho jane par bramhadesh ke nivasee bramhanon kii pahchaan ke liye unki sarvary sangya ho gai. vahi aage chal kar sarvary, sarwariyaa, sarauparin aadi kahe jane lage.
 atah jo log sarauparin bramhanon ko kanyakubj kii hi ek shakha kehete hai, yah ek bhranti maatr hai.
 smritiyon main pankti paavan bramhanon kaa ullekh miltaa hai. pankti paavan bramhan saruparino main hi hote hai. jo aaj bhi pantiha yaa panktipaavan ke rup main viddman hai.
 vaise to bharatvarsh main rishiyon kii sankhya bahut rahi hai, par maatr 49 rishi hi gotrakaar hue hai. rishiyon ke shishy pravarkaar maane jate the tathaa us rishiyon ke ashram main jo veda, shakha aadi padhai jaati thi vahi veda, upved shakha sutara us gotra kii maani jane lagi, jo vartmaan tak chalati aa rahi hai. vartmaan main sarauparin bramhanon main 3, 13, 16 ghar jo kahe jate hai uske peeche ek puranic sandarbh hai jiske anusaar vedo kii raksha evam use agali peedi tak pahunchane ke liye rishi garg ke ashram main shukla yajurveda ke pathan-pathan kii prakriya aarambh hui. atah rishi garg ko pratham gotrakaar mana jaataa hai.rishi garg ke baad gautam phir shandilya rishi ke ashram main yajurveda or samaveda ke adhyayan kii parampara armbh ho gai. or phir yahi teen ashram aage chal kar pratham koti ke garg, gautam or shandilya ghar maane jane lage. uske baad 13 anya rishiyon ke ashramon main vedo kii anya shakhaon kaa pathan-pathan armbh ho gaya. jo aaj 13 ghar maane jate hai. chuki in tarah rishiyon ke koi kram nahin milte hai, atah inhen ek hi shrenee main mana jane laga. chuki in rishiyon ke ashramon main atharvaveda evam dhanurveda aadi bhi padhaayaa jaataa tha jise us samay shreyaskar nahin mana jaataa tha. atah aadhyatimak shiksha de rahe garg, gautam or shandilya rishi ke shrenee main anya nahin aa sake.
 garg 
 garg rishi ke teraa ladke bataaye jate he jinhen garg gotreey, panch pravariya, shukla, banshaj kaha jaataa he jo teraa gaanvon main bibhakt hon gayi the| gaanvon ke naam kuch is prakaar he|
  oonchhariya pichora bhendi  bakruaan  akoliyaan  bharwaliyaan  kanail modhiphekaraa malhiyan mahason mahuliyaar buddhahat mamkhor isame chaar gaanv kaa naam aata he lakhanura, munjiyad, bhaandi, or nauvagaanv| ye saare gaanv lagbhagagorakhpur, devaria or basti main aaj bhi paae jate hai|
 upgarg 
 upgarg ke chha: gaanv jo garg rishi ke anukaraniya the kuch is prakaar se hai|
 barwaan chaandan pichhauraan kadajahin sedapar deekshapar
 yahi mulat: gaanv he jahaan se shukla bansh kaa udai mana jaataa he yaheen se log anyatra bhi jaakar shukla   bansh kaa utthan kar rahen hai yen sabhi sarauparin brahman hai|
 gautam 
 gautam rishi ke chha: putr bataaye jaate hai jo in chha: gaanvon ke washi the|
  chanchai madhubani champa champaran vidra bhatiyari
 inhi chha: gaanvon se gautam gotreey, triprvariya mishra vansh kaa udai hua he, yaheen se anyatra bhi palaayan hua he ye sabhi sarauparin brahman hai|
 up gautam 
 up gautam yani gautam ke anukaarak chha: gaanv is prakaar se hai|
  kalidiha bahudih valediha bhabhayaan patnaade  kapisa
 in gaanvon se up gautam kii utpatti maani jati he|
 gargy gotra -vansh)
 gargy rishi ke ek hi putr the jo ucch koti ke dube vanshaj he jo koreri gaanv me vibhakt ho gaye jinhe karvariyaa kii oopaadhi mili.
 vatsa gotra 
 vatsa rishi ke nau putr maane jate hai jo in nau gaanvon main nivas karte the|
  gaanaa payaasi hariyaiya nagahara aghaila sekhui peedhara radhi makehada
 bataaya jaataa he kii inke waha panti kaa prachlan tha atev inako teen ke samakaksh mana jaataa he|
 kowshik gotra 
 teen gaanvon se inaki utpatti bataai jaati he jo nimna he|
  dharmpura sogavari deshi
 bashisht gotra 
 inkaa nivas bhi in teen gaanvon main bataai jaati he|
  battoopur marjani badhania khausi
 shandilya gotra 
 shandilya gotra 
 shandilya rishi ke teraa putr bataaye jate hai jo in bah gaanvon se prabhutv rakhte hai|
  sandi sohagaura sanrayaan  shrijan datura bhagarich balua hardi jhudiyaan unwaliyaan lonapar katiyaari  kumkumgaiya, lonapar main lonakhaar, kanapar, chhapra bhi samahit he 
 inhi baarah gaanvon se aaj chaaron taraf inkaa vikaas hua he, yen sarauparin brahman hai| inkaa gotra shri mukh shandilya- tri -pravar he, shri mukh shandilya main gharaanon kaa prachlan he jisame ram gharaana, krishna gharaana, nath gharaana, mani gharaana he, in chaaron kaa udai, sohagaura-gorakhpur se he jahaan aaj bhi in chaaron kaa astitv kaayam he| 
 up shandilya 
 inke chha: gaanv bataaye jate hai ji nimnavat hai|
  sheeshvan chaurihan chanrvata jojia dhakaraa qajaravata !
 bhargav gotra 
 bhargav rishi ke chaar putr bataaye jate hai jisamen chaar gaanvon kaa ullekh miltaa he jo is prakaar he|
  singhnjodi sotaachak  chetiyaan  madanpur
  bharadwaj gotra 
 bharadwaj rishi ke chaar putr baaye jate hai jinaki utpatti in chaar gaanvon se bataai jaati he|
  badgaiyaan saraar parahoona garyapar
 kanchaniyaan or laathiyari in do gaanvon main dube gharaana bataaya jaataa he jo vastav main gautam mishra hai lekin inke pita kramash: uthaatmani or shankhamani gautam mishra the parantu vaasi ke raja bodhmal ne ek pokhara khudhvaya jisame lattha na chal paaya, raja ke kehane par donon bhai mil kar latthe ko chalaaya jisame ek ne latthe sone vaala bhaag pakadaa to dusren ne lathi vaala bhaag pakadaa jisame kanchaniyaan va laathiyaari kaa naam padaa, dube kii gaadi hone se ye log dube kahalaane lagen| 
 saraar ke dube ke vahaan panti kaa prachlan rahaa he atev inako teen ke samakaksh mana jaataa he|
 bharadwaj gotra 
 is gotra ke upaadhyaay vansh ke teen gaanv he.ye teenon gaanvagorakhpur jile me hai.
  khoriya jagadishpur basudha
 saavaran gotra 
 saavaran rishi ke teen putr bataaye jate hai inke vahaan bhi panti kaa prachlan rahaa he jinhen teen ke samakaksh mana jaataa he jinke teen gaanv nimna hai| 
  indrapur dilippur rakahat 
 sanket gotra 
 sanket rishi ke teen putr in teen gaanvon se sambandhit bate jate hai|
  malaanv nachiyaan chaksniyaan
 kashyap gotra 
 in teen gaanvon se bataaye jate hai|
  trifala madhriyaan  dhadmadhiyaan 
 ojha vansh 
 in teen gaanvon se bataaye jate hai|
  karili kheri nipaniyaan 
 choube -chaturvedi, vansh 
 inke liye teen gaanvon kaa ullekh miltaa he|
  vandandih balua belaujaan 
 ek gaanv kusahaan kaa ullekh bataate he jo shaayad upaadhyaay vansh kaa maaloom padataa he| 
 note:- khaas kar ladakiyon kii shaadi- byaah main teen teraa kaa bodh kiya or karaayaa jaataa he| purvajon dwaara ladakiyon kii shaadiyaan garg, gautam, or shandilya gotra main apane gaanv ko chhod kar kii jaati raheen hai| itar ke pandeya va saraar ke dube ke vahaan bhi yahi kram rahaa he in paanchon main ladakiyon kii shaadi kaa aadan-pradaan hota rahaa he, itar gotro main ladako kii shaadiyaan hoti raheen hai| aaj- kal yah apwaad sabit hone lag padaa he| ye saare gaanv jo bataaye gayi hai vengorakhpur, devariyaan, basti janapad main khaas kar paae jaate hai yaa to aas-paas ke jile bhi hon sakaten hai, yen sab log sarayu parin, kulin brahman kii shrenee main aate hai| .  
