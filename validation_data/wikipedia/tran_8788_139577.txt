 bhagwaan gun vaachak shabd he jiskaa arth gunwan hota he. yah "bhaga" dhaatu se bana he ,bhaga ke 6 arth he:-1-aishwarya2-veery3-smriti4-yash5-gyaan or6-saumyatajiske paas ye 6 gun he vah bhagwaan he. paali bhashaa main bhagwaan "bhanj" dhaatu se bana he jiskaa arth hai:- todna. jo raag,dwesh ,or moh ke bandhanon ko tod chukaa ho athwa bhav main punah aane kii aashaa ko bhang kar chukaa ho bhaawanaao se pare jahaan saare vichaar shunya ho jaye or vahin se unki yatra shuru ho use bhagwaan kaha jaataa he.
 sangya ke rup main bhagavan hindi main lagbhag hameshaa ishwar / parameshwar kaa matlab rakhata he. is rup main ye devataaon ke liye nahin prayukt hota.
 visheshan ke rup main bhagavan hindi main ishwar / parameshwar kaa matlab nahin rakhata. is rup main ye devataaon, vishnu or unke avtaron, shiv, aadarneey mahapurushon jaise gautam buddha, mahavir, dharmaguruon, gita, ityadi ke liye oopaadhi he. iskaa streeling bhagwati he.
