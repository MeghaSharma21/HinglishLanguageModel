 janamejay mahabharat ke anusaar kuruvansh kaa raja tha. mahabharat yuddh main arjunaputra abhimanyu jis samay maaraa gaya, uski patni uttara garbhvatee thi. uske garbh se raja parakshit kaa janm hua jo mahabharat yuddh ke baad hastinapur kii gaddi par baitha. janamejay isi parakshit tathaa madravati kaa putr tha. mahabharat ke anusaar madravati unki janani thim, kintu bhagwat puraana ke anusaar, unki mata iravati thim, jo ki uttar kii putree thim.
 mahabharat main janamejay ke chah or bhai bataaye gayi hai. yah bhai hai kakshasen, ugrasen, chitrasen, indrasen, sushen tathaa nakhyasen. mahakavy ke armbh ke parvon main janamejay kii takshashila tathaa sarpraj takshak ke upar vijay ke prasang hai. samraat janamejay apane pita parakshit kii mrityu ke pashchaat hastinapur kii rajgaddi par virajman huye. puranic katha ke anusaar parakshit pandu ke ekmaatr vanshaj the. unako shrangi rishi ne shaap diya tha ki vah sarpdansh se mrityu ko praapt honge. aisa hi hua or sarpraj takshak ke hi kaaran yah sambhav hua. janamejay is prakaran se bahut aahat huye. unhone saare sarpvansh kaa samul naash karne kaa nishchay kiya. isi uddeshy se unhone sarp satr yaa sarp yajna ke aayojan kaa nishchay kiya. yah yajna itnaa bhayankar tha ki vishwa ke saare sarpon kaa mahavinaash hone laga. us samay ek bal rishi astik us yajna parisar main aaye. unki mata mansa ek naag thim tathaa unke pita ek brahman the.is sandarbh main yah bataanaa uchit hoga ki kuch jatiyon ne to unke reeti-rivaaz sweekaar kar liye kintu kuch ne isse saafe inkaar kar diya. in jan-jatiyon ko arya pruthak-pruthak naam de dete the or kyonki us yug main unki prabhutaa thi, is kaaran se unke dwaara likhe yaa bole gayi granthon main yahi naam aaj bhi ujagar hote hai. aaryon ne aisi jan-jatiyon ko, jo unke vash main na aa sake aise naam de daale jinase vah swayan bhaybheet hote hon. udhaaharan ke liye naag, asur, daanav ityadi. to yadi janamejay naag vansh kaa samul naash karne ja rahe the, to uskaa abhipraay yah he ki aaryon kii drushti main bharat kii koi jan-jati, jo unke vash main nahin thi yaa jisane unka dharm sweekaara nahin tha or jiskaa unhone naag se namakaran kar diya tha, us jan-jati kaa vinaash hone ja rahaa tha. astik ke aagrah ke kaaran janamejay ne sarp satr yaa yajna samaapt kar diya.tab veda vyas ke sabase priy shishy vaishampayan vahaan padhaare. janamejay ne unase apane purvajon ke bare main jaankaree leni chaahi. tab rishi vaishampayan ne janamejay ko bharat se lekar kurukshetra yuddh tak kuru vansh kaa sara vrittant sunaaya. or ise ugrashrav sauti ne bhi suna or naimisharany main jaakar saare rishi samooh, jinke pramukh shaunak rishi the, ko sunaaya.
 ga: vichitraveery ke nidhan ke baad vyas se dhritarashtra or pandu kaa janm hua. c: kunti ko vivaah se pehle karn paidaa hua. da: pandav pandu ke putr the. lekin devataaon ke var prabhaav se kunti or maadri ko ye putr utpann hue. yama dharmraj se yudhisthir,vaayu se bhim,indra se arjuna,maadri ko aswani devataaon se judawaan bachche nakul, sahadev hue. t: duryodhana or uske sau bhai ek baar paidaa hue. na: pandavon ko draupadi se paanch putr utpann hue. unako upapandav kehete the. : ** yudhisthir se prativindhyas, bhim se shritasom, arjuna se shritakarm, nakul se shatanik, sahadev se shritsen kaa janm hua. 
 mahatvapurn sanket
 
