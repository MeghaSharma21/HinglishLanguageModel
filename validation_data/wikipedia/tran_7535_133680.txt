 −114.3 °C 
 78.4 °C, 173.1 F 
 athenul ek prasiddh alcohol he. ise ethil alcohol bhi kehete hai.
 isko taiyaar karne kii do vibhinn vidhiyaan hai :
  sanshleshan vidhi-ethilin gas ko sandra salfurik amla main shoshit karaane se ethil hydrogen salphet banataa he jo jal ke saath ubaalane par uddhighatit hokar ethil alcohol detaa he. is vidhi kaa prachlan abhi adhik nahin he.
  kinvikaran vidhi- iske dwaara kisi bhi shakkarmay padaarth yaa starchamay padaarth se alcohol vyapaarik maatra main banaate hai. is abhikriya ko mote taur par nimnlikhit prakaar se likhaa ja saktaa he-:
 saadhaarant: alcohol shire se, jo shakkar or chukundar ke milon main vyarth bachaa padaarth he, banaaya jaataa he. shire main lagbhag 30 se 35 pratishat tak ganne kii shakkar tathaa lagbhag itnaa hi glucose or frunctose ghulaa rahata he. shore main itnaa hi jal milaayaa jaataa he jitne se uskaa aapekshik ghanatv 1.03 se lekar 1.04 tak ho jaataa he. jeevanuon tathaa anya anaavashyak kinvon kii vruddhi rokane ke liye is ghol main salfurik amla kii kuch boonden daal dete hai. ab isamen thodaa sa yeast daalkar ise 30°-40° centegrade taap par rakh dete hai. lagbhag 40-50 ghanton main kinvikaran samaapt ho jaataa he. is prakaar se shire kii lagbhag 95% shakkar vicchhinn hokar alcohol or carbon-daai-oxide main parivartit ho jaati he.
 starchamay padaarthon ko pehle chote-chote tukade kar yaa pani ke saath piskar tapt bhaap main ubaalte hai. starchamay padaarth lei kii tarah ho jaataa he; ise halava kehete hai. maish main thodaa malt nishkarsh milakar 55°-60° centegrade taap par rakh dete hai. malt nishkarsh main vidyaman diastess-enzim dwaara starch kaa udvighathan hokar maltose banataa he. is kriya main lagbhag aadh ghanta lagata he or jo drav is prakaar miltaa he use kwath kehete hai. kwath ko ubalkar isamen vidyaman diastess ko nasht kar dete hai; ise 20° sein. taap tak thanda kar isamen yeast daalate hai or phir ise 20°-37° sein. ke bich rakh chhodte hai. yeast main vidyaman maltes-enzim maltose ko udvighatit kar glucose main parivartit karata he. is glucose ko phir zimes-enzim dwaara vighatit kar alcohol praapt karte hai. is prakaar se alkol banane main 3-4 din lagate hai.
 kinvikaran ke baad jo drav miltaa he use dhovan kehete hai; isamen alcohol lagbhag 10-15% tak hota he; iskaa prabhajit aswan karne par jo drav miltaa he usamen lagbhag 95.6% alcohol hota he; isko ractifid sparit kehete hai. prabhajit aswan ke liye kai prakaar ke bhabhake upyog main aate hai. bharat tathaa england main coffe bhabhake kaa adhik prachlan he; iske dwaara ek hi baar main aswan se ractifid spirit praapt kii jaati he. is galen shire se lagbhag 0.4 galen ractifid spirit praapt hota he. is ractifid spirit main alcohol ke atirikt thodi maatra main aceteldihide, glisreen, saksinic amla or fuzel tel ashuddhi ke rup main rahete hai. in ashuddhiyon ko alag karne ke liye isko pehle lakdi ke koyale ke channe dwaara chaante hai or phir prabhajit aswan dwaara pratham, dwitiya or antim srav-ansh praat karte hai jinamein kramash: acetaldihide, ractifid spirit tathaa fuzel tel rahata he.
 ractifid spirit se jalarahit vishuddh alcohol banane kii saadhaaran vidhi yah he ki isamen thodaa bari kaa chuunaa daal dete hai; ek do din ke baad alcohol ko nitharakar aswan paatr main rakhkar sodium yaa calcium ke taaze kate chote-chote thode se tukade daalkar ise turant asavith karte hai. graahak paatr main hawa se jalawaashp na ja sake iske liye usamen calcium chloride se bhari hui ek nalee laga di jaati he. vyapaarik vidhi main ractifid spirit main benzin milakar benzin, alcohol or jal teenon ke samakvathi tray-mishran ko garm karte hai. alcohol main jitna jal rahata he vah sab is tray-mishran ke rup main 64.9° sein. tak baahar nikal jaataa he. mishran main ab keval benzin or alcohol rah jaataa he. is dway-mishran ke 68.3° sein. par asavith hokar nikal jane par vishuddh alcohol 78.3 sein. par asavith hota he.
 saadhaarant: peya alcohol par baari kar lagaaya jaataa he. udyogvistaar ke liye audyogic alcohol kaa sasta milanaa aavashyak he. isliye usapar kar yaa to nahin lagata he yaa bahut kam. log use pi saken, is uddeshy se prayek desh main karmukt alcohol main kuch aise vifaille or aswasthkar padaarthon ko milaate hai jisase vah apeya ho jaae kintu anya kaaryon anupyukt na hone paae. adhikansh deshen main ractifid spirit main 5 se 10 pratishat tak methil alcohol or 0.5% piridin mila dete hai or use methilated spirit kehete hai. methil alcohol ke kaaran hi methilated spirit naam padaa he. kintu aajkal bahut se vikrut alcohalon main methil alcohol bilkul nahin rahata. bharat main vikrut spirit main saadhaarant: 0.5% piridin or 0.5% patala rabar srav rahata he.
 sabhi prakaar kii madiraa main ethil alcohol hota he. kuch prachlit asut madiraaon ke naam hviski, brandi, ram jin or bodka hai. inako krmanusaar jau, angoor, shira, makai or nivarika se banaate hai or inamen alcohol krmanusaar 40, 40, 40, 35-40 or 45 pratishat hota he. vier, wine, shapen, port, sheri or sidar kuch mukhya nirasuth madiraayen hai; vier jau se tathaa or sab duusari sab angoor se banaai jaati hai; inamen alcohol kii maatra 3 se 20 pratishat tak hoti he.
 madiraa tathaa anya alkohliy dravon main alcohol kii maatra gyaat karne kii vidhi ko alcoholamiti kehete hai. iske liye ek talika taiyaar kar lee jaati he jisamen vibhinn aapekshik ghantvon ke alcoholaleey dravon main vibhinn tapon par alcohol kii pratishat maatra di rahati he. agyaat alkohliy drav kaa aapekshik ghanatv hydrometer se tathaa taap tapamapi se gyaat kar talika kii sahaayta se us drav main upasthit alcohol kii pratishat maatra gyaat kar lee jaati he. kar lagane kii suvidha ke liye ek nishchit pratishat ke alkohliy drav ko pramanik maan liya gaya he; isko pruf spirit kehete hai; isamen maatra ke anusaar 49.3% tathaa aaytan ke anusaar 57.1% alcohol rahata he. anya alkohliy dravon kii sandratha pruf spirit ke aadhaar par vyakt kii jaati he.
 alkohliy kinvikaran main alcohol ke atirikt nimnlikhit moolyavaan padaarth bhi sahautpaada ke rup main praapt hote hai :
 udyog main ethil alcohol kii upyogita isaki atyuttam vileyak shakti ke kaaran he. iskaa upyog varnish, paalish, dawaaon ke ghol tathaa nishkarsh, ether, chloropharm, kritrim rang, paardarshak sabun, itr tathaa fal kii sugandhon kaa nishkarsh or anya rasinic yogic banane main hota he. pine ke liye vibhinn madiraaon ke rup main, ghaavon ko dhone main jeevanunashak ke rup main tathaa prayogshaala main gholk ke rup main iskaa upyog hota he. pine ko aushadhiyon main yah daalaa jaataa he or mare hue jeevon ko sangrakshit rakhane main bhi iskaa upyog hota he. rean acetate udyog ke liye aseetic amla kii purti manganeez paraksaide tathaa salfurik amla kii upasthiti main alcohol kaa oxikaran karke hoti he, kyonki yah kriya sheeghra hoti he or isse aseetic amla tathaa acetaldihide praapt hote hai. spirit lamp tathaa stove main or motor injanon main petrol ke saath isko eendhan ke rup main jalaate hai. iske adhik udansheel na hone ke kaaran motor ko chalaane main kathinaayee na ho is uddeshy se isamen 25% ether yaa petrol milaate hai. 
 saanchaa:alcohoul
