 bisai or dalal street ab ek samaan hai parantu vastav main is exange kaa pratham janmasthal 1850 main ek bargad kaa vriksh tha. philhal jahaan herniman sarkal he, vahaan taunhaal ke paas bargad ke vriksh ke neeche dalal log ekatrit hote the or sheyaron kaa sauda karte the. ek dashak ke baad ye dalal medos street or mahatma gandhi road ke jankshan par bargad ke vriksh kii saghan chaaya ke neeche jutane lage. share dallalon kii sankhya badhane par unhen nae sthaan par janaa padataa tha. yah silsilaa jari rahaa or ant main 1874 main unhen ek sthai jagah mil gayi, yah sthal dalal street ke rup main suvikhyath ho gaya.
 mumbai share bazaar kaa janm ek association ke rup main 1875 main hua tha. jiskaa naam tha netive share and stock brokar association. iske purv sheyaron kaa sauda shuru ho chukaa tha. 1840 main share dalal ek vat vriksh ke neeche khadey hokar sheyaron kii kharid-bikri karte the. vahiin se association banane kii ruparekha aakaar main ai or isi vichaar se ek aitihaasik ghatana saakaar hui.
 bharat us dauraan british shashan ke aadhin tha. 18 janvari 1899 ke din british ucchadhikari je. em. meclin dwaara mumbai ke netive share dallalon ke liye uccharit kiye gaye shabdon ko aaj bhi gaurav ke saath yaad kiya jaataa he. meclin ke siddhant kaa taatpary yah tha ki mumbai ke netive share dalal samaaj ke abhin ang hai jinako uchit sammaan nahin mila, parantu unke dosha kaa hi akalan kiya gaya. kisi apwaad ke alaava ye share dalal pramanik rahe hai. unako bhale hi kitna bhi nuksaan jholana pada ho, lekin unhone apane graahakon kii pai-pai chukaai he. bharat main puunji kaa yah sabase bada bazaar he. mumbai port trust evam mumbai munisipalti jaisi sansthaaon ko neeche se upar uthaane main sahaayak rahaa he. vartmaan mumbai ke srijan main in netive share dallalon kii ullekhneey bhoomika he. yah siddhant 21 veen sadi main bhi mumbai ke share dallalon ke liye yatharth rahaa he. alabatta apwaad to hameshaa kisi na kisi swaroop athwa maatra main prakat hote rahete hai.
 vishwa ke pehle share bazaar kaa janm belgium main hua tha, aisi manyata he. belgium ke entwarp shahar main 1531 main bazaar ke mukhya vistaar ke liye kai vyapaaree ikattha hue the. ve share tathaa comodities main satta karte the. vishwa kaa pehla sangathit stock exange 1602 ke varsh main emsterdam main sthapit hua. 18 veen sadi ke ant main neuyark stock exange astitv main aayaa, jo aaj vishwa ke shaktishaalee exenjon main gina jaataa he. bharat main is samay ke dauranhundi tathaa bill of exenjon kii kharid-bikri vyapaaree varg kii saamaanya pravriti maani jaati thi.
 1850 main bharat sarkaar ne companyj act 1850 paarit kiya or share trading kaa ek nayaa maarg khulaa. nayaa isliye kyonki uske pehle bhi sheyaron kaa sauda to hota tha, lekin naam maatr ke liye, trading ke liye badi sankhya main share uplabdh hue bina is pravriti ko gati milanaa sambhav nahin tha. un dinon main commercial bank, chartered bank, di oriental bank evam bank of bombai jaise mukhya bank stock jaise kuch share hi uplabdh hote the. logon main bhi share main nivesh karne ke liye bahut lagaav nahin tha. share trading pravriti kaa pramaan bhi kam rahata tha or sirf chah share dallalon dwaara chalaaya jaataa tha. us samay na to trading haul tha na hi share bazaar kaa makaan. iske liye aavashyak puunji bhi nahin thi. iske baavjood 1860 tak share dallalon kii sankhya 60 tak pahunch gai thi.
 1860 main ek aise vyakti prakaash main aaye jinhone `share maniya' ko janm diya. inkaa naam tha premchand roychand. ye pehle bhartiya share dalal the jo angreji likh-pard sakate the. shri premchand roychand ne kai land riclmeshan sahit anek companiyon ko khadaa karne main sahaayta kii thi. sheyaron ke saudon kii pravriti badhati gai or vaise-vaise share dallalon kii sankhya bhi badhkar 200 se 250 tak pahunch gai. iske baad 1865 main american civil waar kaa ant hone ke parinaam swaroop iske vikaas ke liye bharat main aanevaali puunji ke pravaah main kami aa gai or `share maniya' kaa bhi ant ho gaya. ratorat sheyaron ke bhav naatakeey Ã¦bhang se neeche gir gayi. parinaam swaroop share dallalon ke kaamkaaj thap ho gayi. jisaki vajah se share dallalon ke association kii rachana kaa vichaar unke man main aayaa or share dallalon ne ekajute hokar 1868 or 1873 ke bich ek gaiyr aupchaarik association kii rachana kii. 1874 main in dallalon ne niyamit sauda karne ke liye ek sthal kii khoj kii jo ki aaj tak dalal street ke naam se prasiddh he.
 3 disambar 1887 ko share dallalon ne is association ko aupchaarik swaroop diya or `di netive and stock brokers association' kaa janm hua. is tarah july 1875 main maatr 318 vyaktiyon ne rou. 1 ke pravesh shulk ke saath share bazaar mumbai kii sanstha gathit kii. inhone ek prastaav paarit kiya jisamen netive share and stock brokaron ke hit, darja evam swaroop kii raksha ke liye association ke sadasyon ke upyog ke liye ek haul athwa makaan kaa nirmaan karnaa nishchit hua. 1887 tak is nirnay par amal nahin kiya ja sakaa parantu ek trust dead jarur bani or 1887 main is trust-dead main likhe gayi shabd vartmaan mumbai share bazaar ke neenv ke pathar ban gayi. is tarah aaj ke bombai stock exange ke rup main prasiddh viraat sanstha kii sthapana in logon ke sarthak prayaason se sambhav hui. is prakaar ek vriksh ke neeche shuru hui yah yatra aaj aadhunik swaroop main vaishvik manch par mahatvapurn sthaan banaakar vikaas kii disha main aage bad rahi he.
 us sangathit stock trading kii ghatana 18 veen sadi main british east india company dwaara uski vividh pravrition ke liye puunji ugaahi ke liye jari hue turm papers kii trading dwaara kii gai, jiske saath hi commercial bank, mercentile bank of bombai jaise bainko ke sheyaron main bhi trading kii shuruuaat hui.
