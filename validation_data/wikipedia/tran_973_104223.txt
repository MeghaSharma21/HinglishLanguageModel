 aragon kii catherine june 1509 se may 1533 i tak henry ashtum kii pehali patni ke taur par england kii pataraani thim. rani banane se pehle vah henry ke bade bhai arthur kii patni ke taur par wales kii rajkumaari rah chuki thim.
 castile kii isabel pratham or aragon ke raja ferdinand dwitiya kii beti catherine kaa teen varsh kii umr main angreji singhaasana ke uttaradhikari va henry saptam ke putr arthur ke saath vivaah tay kar diya gaya tha. unki shaadi san 1501 main hui or arthur paanch maheene baad hi mar gaya. europea itihaas main pehali mahila rajdoot banane vaali catherine ko 1507 i main england main spain ke rajdoot kaa darza mila. iske baad catherine ne arthur ke chote bhai or 1509 main raja bane henry saptam se vivaah kar liya. 1513 i main chha: maheenon ke liye jab henry france kii yatra par the tab unhone england kaa shashan bhi sambhala tha. us vakt england ne floden kaa yuddh jeeta jisamen catherine ne mahatvapurn bhoomika nibhaai.
 1525 tak henry rani kii paricharika eni bolin ke prati aasakt ho chukaa tha or koi jivit purush santan naa paidaa kar paane kii vajah se catherine se alag hona chahta tha. aarambh main to donon kaa daanpaty jivan sukhad rahaa, par sheeghra hi raajnneeti uske aade ai. henry va ain dwaara uske vivahaviched ke anek prayaas kiye gaye or 23 may 1533 ko antat: arqvishap thomas cranmar ne uske vivaah ko avaidh ghoshit kiya or 10 agast ko vah rani ke pad se vanchit kar di gai. henry ashtum ne ani bolen se vivaah kar liya tha. falat: catherine dharmik jivan vyateet karne lagi. saath hi aaajeevan vah apane vivaah kii avaidhta tathaa ani bolen ke shishu ke rajdhikaar kii vaidhata sweekaar kar lene se inkaar karti rahi. falat: use maar daalane kii dhamkee di jane lagi or usase uski beti meri chin lee gai or use kimbolton ke kile main nazarband kar die gaya. ek rani ko milane vaale sabhi adhikaar usase chin liye gayi, ekaaki jivan vyateet karte hue falat: uskaa swasthya kharaab ho gaya or 8 janvari 1536 ko uski mrityu hui. vah apni praja ke bich ek behad lokapriy rani thi or uski dukhad paristhiyon main hui mrity ne angreji praza ko ghor niraashaa or dukh main daal diya.
 juaan louis vivs dwaara likhit vivaadaaspad pustak da azukeshan of chrischian woomen, jo mahila ke shiksha adhikaron kii vakaalat karti he catherine ko hi samarpit thi or unhone hi uskaa vimochan kiya tha. catherine ke vyaktitv kaa prabhaav aamajan par itnaa gaharaa tha ki unke dushman thomas cromwel ne ek baar kaha ki agar mahila hone kii baat chhod di jaae to wo itihaas ke sabhi nayakon se shreshth sabit hongi. 
  unhone safaltaapurvak shaitani may diwas main bhaag lene waalon ke liye unke pariwaron kii khatir kshamaa yachana kii. garibon ke liye janaseva ke vibhinn ni:shulk kaarykram shuru karne ke liye unhen puure samrajya main bahut khyaati mili. vah maanavtawaad kii pramukh pakshdhar or prakhyat vidwaanon toteradam kaa irasamas or thomas mor kii mitra bhi thim.
