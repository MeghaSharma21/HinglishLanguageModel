 proteomix jeev-shariron kii koshikaon main paae jane vaale proteinon ke adhyayan se sambandhi vigyaan he. isamen proteinon kaa vibhinn avasthaaon main, ek hi samay main, tathativr gati se vishleshan kara jaataa he. isse koshikaon main proteinon kii antahsthioti kaa maanchitr taiyaar kar sakate hai. jeev sharir main anek prakaar ke protein hote hai. proteinon main amino amlon kii lambi shrunkhlaayein hotin hai, tathaa ve 20 vibhinn amino amlon dwaara nirmit hotin hai. prayek amino amla ke rasinic gun bhinn hote hai, tathaa unka vibhinn proteinon main hone vaala anukram bhi bhinn hota he. iske kaaran prayek protein ek vishesh rup se sanrachit hota he or yah sanrachana uske dwaara kiye jane vaale kaary ke liye har prakaar se upyukt hoti he. protein kisi jeev kii jivan kshamta or koshikeey kriyavidhi ke liye sidhe sidhe uttaradaayi hote hai.
 jeev vigyaan main jin or jinom kaa mahatv kisi bhawan kii neenv kii tarah hota he. atah jinom pariyojna ke dwaara milane vaali soochna ati mahatvapurn hoti he. proteomix vidhi main hui pragati se hamen yah jaanane main sahaayta milegi ki kis prakaar vibhinn rog utpann hote hai tathaa kis prakaar inke viruddh kaary karne ke liye nai aushadhiyon kaa nirmaan kiya ja saktaa he. is prakaar proteomix kaa upyog kisi rog se sambandhit protein kii pahchaan karne main kiya jaataa he, jise ham "rog sanketak" kehete hai. 
 cancer, hriday rog aadi rogon ko samajhnaa, tathaa kisi poshan str kaa adhyayan karne ke liebhi proteomix kaa baari upyog hota he. vanaspati shaastra main proteomix vidhi kisi paudhe or prajati ke lakshanon kaa varnan karne, ek prakaar ke paudhe main anuvanshik bhinnata kaa anumaan lagane tathaa paryaavarniya tanaav se prabhavit proteinon kii pahchaan main upyogi dekhi gai he. atan bhavishya main proteomix se jeev vigyaan anusandhan ko ek nai disha praapt hogi or maanav rog sambandhit anusandhan main use ek prabhaavshaalee sthaan praapt hoga.
 
 
 
