 sajid nadiadwala ek bhartiya film nirmaataa hai.
 ek gujarati parivaar se sambandhit, nadiadwala kaa janm mumbai main suleman nadiadwala ke ghar hua tha. unke kai parijan jisamen e. ji. nadiadwala or e. ke nadiadwala shaamil hai 1960, 1970 or 1980 ke dashakon ke safal film nirmaataa rah chuke hai. unke chachere bhai firoz e nadiadwala bhi ek safal film nirmaataa hai.
 20 may 1992 ko unhone bollywood abhinetri divya bharti se chupake se shaadi kar lee. unka vaivaahik jivan durbhagyavash alpakaalik sabit hua jab 5 april 1993 ko apane apartment kii imaarat se gir kar divya kii maut ho gai. unki mrityu sandigdh halaat main hui, lekin kabhi bhi kuch sabit nahin ho paaya or unki mrityu aaj tak ek rahasy bani hui he. yah aarope lagaaya jaataa he ki uski maut aatmahatya nahin balki hatya thi. samachar aakhyaaon ke anusaar agle din unki mrityu kii khabar sunakar sajid behosh ho gayi the. unki chita ko aag dene ke turant baad ve phir behosh ho gayi. uske baad se unhone apni kuch filmon ko divya kii smriti main samarpit kiya.
 uske baad unhone purv patrkaar wardha khan se dobaaraa shaadi kar lee. unke do bete hai.
 nadiadwala ne ek AC takanisian ke rup main shuruuaat kii or baad main unhone ek spot boy ke rup main kaam kiya, phir snaatak ke baad unhone apane chachaa ke production house main sahaayak nirmaataa ke rup main kaary kiya uske pashchaat unhone "nadiadwala grandson antertenment" naamak apni swayan kii nirmaan company kii sthapana kii. nirmaan company ne kai hit filmon kaa nirmaan kiya jinamein shaamil he jeet, judwa, har dil jo pyaar karegaa or mujhase shaadi karogi .
 bade paimaane par prachaar kiye jane ke baavjood unki 2006 kii film jaan e man box offis par niraashajanak sabit hui. unki agali relies, 2007 kii film he baby, varshaki sabase badi hit filmon main se ek thi. unki 2009 kii film kamabakht ishk ne vishwa bhar main khyaati praapt kii jiskaa kaaran tha amareeki abhinaytaon jaise, sylvester stalon, denis richards or brandan routh kaa film main shaamil hona or shuruyaat ke samay isamen arnald shwarzanegar kii bhagidaari kii afvaahen udin. 2010 kii unki pehali film housephul jisamen akshay kumaar, ritesh deshmukh, lara datta or boman irani ne abhinay kiya ek semi-hit rahi. unki naveenatam film anjaanaa anjaani 1 oktober 2010 ko badi ummiido ke saath release hui. isamen ranbir kapur or priyanka chopra ne mukhya bhoomika nibhaai he. 30 sitambar 2010 ko, unhone housephul kaa ek sikval banane kii ghoshnaa kii jisamen akshay kumaar phir mukhya bhoomika nibhaayenge or is film kaa nirdesan sajid khan karenge jo iske saath hi apni teen filmon kaa qaraar puraa karenge. 
 ve apni filmon main aksar hi salmaan khan or akshay kumaar ko lete hai, kyonki salmaan unke sabase achche dost hai, jabaki akshay kumaar unke bachapan ke mitra hai (donon ne hi don bosco skool main adhyayan kiya jahaan sajid akshay ke senier the.
 jaclyn furnandis
 
