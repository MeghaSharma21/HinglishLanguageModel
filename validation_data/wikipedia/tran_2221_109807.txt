 chin shi huang jise chin shi huangdi ke naam se bhi janaa jaataa he, china kaa pratham samraat tha. isi ne chin rajvansh kii sthapana ki thi. usne china ke baaki jhagadate rajyon ko chin desh ke adheen kiya tha.
 usne shang rajvansh or jhou rajvansh kii paaramparik oopaadhi maharaj  ko tyaag kar samraat ko apanaaya jo kii uski mrityu ke 2000 varsh tak china ke shaskaon ne dhaaran ki.
 chin shi ke senapatiyo ne chu rajya ke dakshin main sthit ueshi kaabile ko haraakar hunan or guangdong kshetra ko chin rajya main sammilit kiya. unhone shiyongnu kaabile se beijing ke pashchim kii bhoomi praapt ki. par iske uttar main shiyongnu kaabile ne modu chanyu ke netritv main ek sangh banaaya chin rajya se ladane ke liye. chin shi huang ne apane mantrili si ke saath milakar china ke aarthik or rajnatik sthiti sudhaarney or uske maanakeekaran ke hetu kai niyam banaaye jis kaaran kai grantho ko jalaayaa gaya or vidwaanon ko jinda dafnaaya gaya. usne apni janata ke liye vishaal rajmargo kii pranali sthapit kii or apni janata kii suraksha ke liye sabhi rajyon kii deevaaron ko jodakar china kii mahaan diwaar banavaai. usne khudke liye ek nagar ke aakaar kii samadhi banavaai or uski raksha ke liye terracotta sena khadi kii. apane amrit kii khoj ke nirarthak prayaas ke baad 210 isapurv main uski mrityu ho gayi, paare ke atyaadhik seven ke kaaran.
