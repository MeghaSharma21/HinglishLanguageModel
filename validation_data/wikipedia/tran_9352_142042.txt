 hirangaanv uttarapradesh ke firozabad jile kii firozabad tehsil kaa ek chota-sa gaanv he. kintu yah gaanv aitihaasik drushti se mahatvapurn he.
 yah jarauli khurd gram panchayat ke antargat aata he. ghani vasabat vaali vasti se dur based hone tathaa khule evam shantipurna swach hariyaali yukt vaataavaran v trephic kii samasya se dur hone ke kaaran brahmanon kaa gaanv kahe jane vaale is gaanv main anek samudaay ke log nivas karte he. iname brahamn, jatav, nai, kori, kaachhi, valmiki he brahmnon main tiwari, srotiya, mudgal, pathak, joshi, tenuguria, dikshit gautra ke vyakti he hiran gaanv chaar mohallo main vibhajit he jisame "tiwari mauhalla, srotiya mauhalla, dikshit mauhalla, evam jatav mohalla "sabhi samudaay ke vyakti miljul kar ghanist premata ke saath rahete he. firozabad jila mukhyalay se lagbhag 16 kilometre purvi disha main sthit he. yahan par adhikansh vyakti sarkari seva main karyrat the parantu vartmaan main adhikansh vyakti kaarakaanon/factriyo par nirbhar he. vartmaan main jo vyakti sarkari seva main karyrat he wo gaanv se baahar shahar main nivas kar rahe hai.hirangaanv kaa pin code 283103 he yahan patro ke aane jane hetu bharat sarkaar dwaara sthapit hirangaanv daakkhaana bhi he evam pradhan daakkhaana firozabad main sthit he. jo ki lagbhag 8 kilo meter duuri par he. 
 hirangaanv ke chaaron taraf devi devataaon ke mandir bane hue hai jo ki is gaanv kii vipattiyon se raksha karte hai is gaanv main yadi kisi vyakti kii mrityu ho jaati he to us vyakti kada sanskaar usko baitha kar kiya jaataa he yoga kriya kii tarah jabaki anya gaanv main is tarah kii pratha nahin he anya gaanv main kisi bhi mrit vyakti kaa dah sanskaar litaakar kiya jaataa he is pratha ko is gaanv hirangaanv ke vyakti purvaj rishi muni kii yogasadhana se jodate hai kyonki pracheen kaal main rishi muni apni yoga sadhana rishi mudra main leen hokar karte the hirangaanv ke uttar me narkhi tehsil, dakshin main fatehabad, pashchim main tundla tehsil or purv main shikohabad tehsil he.agra mandal 42 kilo meter duuri par he jisame kai mughalakalin aitahaasik imaarte sushobhit he.
 kisi itihaaskaar ne sahi kaha he ki itihaas haadason kaa kabrgah he. mitti kii paraton main dabaa itihaas baahar aata he to kai sawaal uthte hai puraani kahani saamne aati he itihaas hameshaa sawaalon ke jawaab detaa rahaa he haa hamen thodaa sa intjaar karnaa hoga isaki sachai vahi jaan saktaa he jisane shatabdio ateet kii dharti ke part dar part niche davi raakh ko khoda kureda, chaanaa, fatka, or tab jaakar use kahi ek do or kahi chaar che thos vastu kadh ateet ke haadason ke mili ho or kabhi kuch bhi haath na lag paaya ho. isi sankalp, isi vrath, or isi thaan kaa uttar he hirangaanv kaa pracheen itihaas. 
 hirangaanv kaa itihaas kaaphi pracheen bataaya jaataa he yah gaanv pracheen samay main hirangau ke naam se janaa jaataa tha cuki is gaanv main adhikansh sankhya main hiran or gaoo rahaa karti thi parantu vartmaan main ab hiran to nahin rahe lekin gaay kuch sankhya main dekhi ja sakati he pracheen samay main gaay kaa bahut mahatv tha kaha jaataa he ki hamaari prithvi gaay ke sing par tiki hui he. 1800 sadi main is gaanv main krantikari / swatantraaa senaanee pandit tejsingh tiwari kaa janm hua tha jinhone 1857 kii kranti kii jang main bhaag liya tha unhone naanaa sahab se kanpur main kai baar mulaakaat kii thi va naanaa sahab ke kehane par vah kai baar meerut bhi gaye vah apane antim kshanon main vidroh kii asafalataa, dilli kii barabaadi or apni bebasii se khinn hokar ek sher kaha karte the “damdame main dam nahin ab khayr maano jaan kii… i tejsingh thandi hui shamsheer hindustan kii.” inke putr pandit khushaliram tiwari jinaki khyaati bahut dur dur tak faili hui thi unhone hiran gaanv praathmik vidyayalay kii zamin daan main di thi. san 1876 main is gaanv main totaaraam sanadhy kaa janm hua tha jinke athak prayaason se girmitiyaa/bandhua mazdooree pratha ko samaapt kiya ja sakaa evam unke dwaara fiji desh main mere 21 varsh pustak isi prayojan se likhi gai thi is pustak ko bharti bhawan dwaara prakashit karakar bhawan kii khyaati ko badhaayaa is pustak kaa angreji anubaad karakar deenabandhu androoj fiji lete gaye evam totaaraam sanay kii mehnat or tyaag ke falswaroop fiji dweep prashanth mahaasaagar swarg ke naam se prashiddh he.
 totaaraam sanay kii mrityu par mahatma gandhi ne likhaa " vayovruddh totaaraam ji kisi se bhi seva liye vagaiyr hi gayi ve saavarmati ashram ke bhusan the vidwaraln to nahin par gyani the bhajanon ke bhandar the phir bhi gayanacharya the apane ek taare or bhajanon se ashramavaasiyo ko mugdh kar dete the "paropakaarai satta vibhoothy "totaaraam ji main ye aksharsh satya rahaa".
 yahan ke logon kii bhashaa hindi he.
 baba neem karori maharaj -
 hirangaanv se 500 meter duri par baba neem karori maharaki bhi janm sthali he jinke dharmik mandir desh main hi nahin apitu videsho main bhi bane hue he. yahan prativarsh bhandara hota he ev shradaalu hajaaro kii sankhya main baba kaa prasad grahan karte he or unka aashirvad bhi praapt karte he.
 vaishno devi mandir-
 hirangaanv se lagbhag 4 kilo meter dur par mandir bana hua he yahan koi bhi sachche man se maangi gai mannath puri hoti he yahan prativarsh navadurgo main mela lagata he or hajaaro kii sankhya main badi dur dur se shradaalu mata ke darshan ke liye aate he or apni mannate purna karne ke liye maangate he ev lejaa bhi kaaphi sankhya main yahan chadhaaye jate he.
 mahavir digambar jain mandir-
 hirangaaon se lagbhag 8 kilo meter dur jain mandir kii sthapana swargeey seth chhi dami laal jain dwaara kii gai thi mandir ke haul main bhagwaan mahavir ji kii sundar murti padmasana kii mudra main sthapit he, is sundar v vishaal mandir main 2 may 1976 main 45 feet lambii or 12 feet chodi bhagwaan vahuvali swami kii murti sthapit kii gai he murti kaa vajan kul 130 tan he yah uttari bharat kii pehali tathaa desh kii paanchavi badi pratimaa he evam chandraprabhu kii sundar pratimaa bhi sthapit he sampoorn bharatvarsh se jain mataavlambee mahavir digambar jain mandir ke darshanath hajaaro kii sankhya main prati maah aate rahete he.
 chandwar get
 hirangaanv se lagbhag 13 kilo meter dur yamuna tat par chandwar vasa hua he yahan par mohammad gori evam jayachand kaa yuddh hua tha. jain vidwaanon kii yah manyata thi ki ye krishn bhagwaan krishn ke pita vasudev dwaara shasith rahaa he kaha jaataa he ki chandwar nagar kii sthapana chandrasen ne kii thi. yamuna nadi gram se hokar bahati he jahaan chandrasen ke vanshaj chandrapal dwaara banawaye kile ke avshesh khandhar inaki vishalata evam vaibhav kii kahani kehete hai puratathvik drushtikon se chand baar ek mahatvapurn sthaan he sufi sahab kii dargah se lagbhag 1 kilometre dur dakshin kii ore yamuna nadi ke kinare raja chandrasen ke kile kaa tila sthit he is tile par ek choti imaarat khadi he jiske neeche ke bhaag kii it nikal rahi he upar aane ke liye ek jeena he jisaki seedhiyaan tut gai he pani se tila kahin-kahin cat gaya he aisi kivdanti he ki tile par doob ghaas nahin ugti jabaki khai ke bahari or yah khaas ugti hai
 raja kaa taal
 hirangaanv se lagbhag 2 kilometre duuri par raja kaa taal basaa hua he firozabad gajetir dwaara raja ke taal kaa nirmaan samraat akbar ke navratnon main se ek mantri raja todermal dwaara karaayaa gaya tha agra maarg ke kinare laal pathar se bana bada raja kaa taal raja todermal kaa samaran karaata he is taal ke vishay main ek ruchikar tathy he ki yahaan taal ke madhya main pathar kaa bana ek mandir he jahaan ek baandh pul dwaara pahunchaa ja saktaa he parantu vartmaan main ab yah taal naam maatr kaa rah gaya he or yahaan par zyaadaatar makaan ban chuke hai parantu kahin kahin par laal kacari kii diwaar nammaatr ke rup main najar aati he
 firozshah kaa makavra-
 hirangaanv se lagbhag 9 kilo meter dur nagar nigam firozabad ke saamne firoz shah kaa makavra 16ve satabdi kaa nirmit bataaya jaataa he. is makbare main khwaja mogul senapati firozshah kii kabr he u0pra0 vaf board dwaara makware kii dekhwal kii ja rahi he.
 noorjehan
 hirangaanv se lagbhag 18 kilo meter dur noorjehan kaa makavra agra mai sthit he.
 maha vriksh ajaan
 hirangaanv se lagbhag 16 kilo meter duuri par kotla road par bada gaanv tathaa jatu maarg par ek briksha jisaki golai 9.80 meter tathaa oonchaai 19.3 meter he maha briksha ajaan ke naam se janaa jaataa he is briksha par july maah main safed rang ke phool aate he.
 sufi shah
 hirangaanv se lagbhag 15 kilo meter dur dakshan main yamuna ke kinare sufi sha ha kaa makavra he jahaan prativarsh mela lagata he tathaa ursh bhi hota he ukt sthal par sufi shah kii majaar par nagar ke muslim v hindu shraddha se meley main sarik hote he.
 santi -
 hirangaanv se lagbhag 13 kilo meter dur uttar disha main santi gram sthit he yahan par lagbhag 100 bigha main sthit ek pracheen kheraa tathaa shivaji kaa mandir he kaha jaataa he ki pracheen samay main raja shantanu kaa yahan kila tha phalgun maah ke krishn paksh kii trayodasi ke din yahan prayek varsh hajaaro kii sankhya main bhaktajan ganga se jal laakar kawar chadhaate he evam usee din mela bhi lagata he yah mela lagbhag 200 varsh purana vataya gaya he.
 shahi masjid-
 hirangaanv se lagbhag 9 kilo meter dur agra gajetir ke anusaar nagar kii sabase pracheen shahi masjid joki vartmaan main katra pathanaa main he kaa nirmaan shershah suri ne karaayaa tha.
 gopal ashram-
 hirangaanv se lagbhag 9 kilo meter dur seth ramgopal mittal dwaara bai paas road sthit ashram kaa nirmaan 1953 main karaayaa ashram main 57 feet unchi hanuman kii pratimaa stapit he is ashram main ek vishaal satsang bhawan he yahan par pratidin satsang hota he.
 shri hanuman mandir-
 hirangaanv se lagbhag 9 kilometre duuri par maratha shashan kaal main shri vajirao peshwa dwatiya dwaara is mandir kii sthapana ek mathia ke rup main kii gai. yahan 19ve shatabdi ke khyaati praapt tapasvi chamatkaarik mahatma vaava prayagdas kii charan padukaayen bhi sthit he.
 padham-
 eka shikohavad maarg par sthit parakshit nagari padham ke khandar ek vishaal khede ke rup main apane pracheen vaibhav ke jwalanth pramaan he yah kheda ek kilo meter kii vrittakar paradhi main sthit he manyata he ki arjuna ke potra tathaa abhimanyu ke putr maharaja parakshit kii nagdansh ke falswaroop mritu ke uparaant unke putr janamejay ne prithvi ke samast naago ko nast karne ke liye ishi sthaan par naag yajna kiya tha. gram ke naam kaa sambandh raja parakshit se joda jaataa he hone ke pehle aise sthaan kaa naam vardaan tha kalantar main gram ne apana vartmaan naam praapt kiya khudaai main parakshit kunda naam ke yajna kunda ke andar praapt yajna saamagree va haani rahit sarpanch se yah ek saamaanya dharna he ki sarpdansh se pita kii mrityu ke pashchaat parakshit ke putr janamejay dwaara yahaan ek bada yajna kiya gaya tha pandav khede kii uchai 200 foot he is khede kii khudaai main 3.5 gaj kii moti deevaare nikali he khudaai se praapt ite vibhinn aakaar main ek foot se lekar 1.5 foot tak lambi he khede par ek pracheen kuan he jise parakshit coop kaha jaataa he yahan do pracheen jain mandir bhi he janamejay kaa naag yajna kund bhi khede ke sameep hi he. kis sthal kii khudaai main kuch pakki seedhiyaan tathaa kuch khandit murtiyon mili khudaai main praapt kuch murtiyon dakshini kone par sthit mandir main darshanath rakhi he varsh main do baar chetra evam asina kii poornamasi par palam ke kaali mandir main mela lagata he sthaneey nivaasiyon kaa kahana he ki sab jag samaapt hone ke samay se hi yah mela laganaa shuru ho gaya tha yah mela kunda kaa mela ke naam se janaa jaataa he vartmaan main kunda kaa astitv samaapt praaia ho gaya he keval pashchimi kinare par kunda ke kuch vishesh hai yah sthal yaddapi samtal he parantu khudaai ke falswaroop yah chaukor prathit hota he gram ke uttar main pathar se bana pracheen hua he jiske sambandh main kivdanti he ki ise raja parakshit ne nirmit karaayaa tha isiilie ise parakshit ko kehete hai sthaneey manyata he ki kue ke pani ke prayog se charm rog se mukti mil jaati thi kintu ab aisa nahin hota he ye ke paas hi dakshin disha main ek choti dharmashala he is kasbe ke dakshin pashchim uttar pashchim uttar dakshin purv main ek vishaal kheda jila he jo mahabharat kaaleen kile kaa avasesh mana jaataa he kaha jaataa he ki yadakada khede par khudaai main sikke kii prapti hui hoti he is sthaan kii pracheenta is tathy se pramanit hoti he ki inke khandhiron avasheshon main anek sikke praapt hote hai jo kuch yuddh kaaleen tathaa indor sasa niyam kaal ke hai mohammad bin sami se akbar ke shashan kaal ke sikke milanaa saamaanya he vibhinn sikkon ko atoot shrankhla yah darshaati he ki yah sthaan ati pracheen kaal se vibhinn raajaaon athwa baadshahon kii satta kaa centre rahaa hoga malbe ke tile ke neeche dabe sikkon ke alaava ab kuch bhi manushya nirmaan shesh nahin rah gaya he parakshit coop ke purv main lagbhag 30 se 40 meter kii duuri par mohammad sahab kii dargah he yahaan caitra ke maheene main 2 din kaa urs lagata he
 kotla kaa kila -
 hirangaanv se lagbhag 12 kilometre duuri par 1884 ke gajetir ke anusaar kotla kaa kila jisaki khai 20 fit chodi, 14 foot gahari, 40 foot unchi darshai gai he bhoomi kii paradhi 284 fit uttar 220 fit dakshin tathaa 320 fit purv tathaa 480 fit pachhim main thi vartmaan main ye kila nast ho gaya he kintu ab bhi uske abhishesh dekhne ko milte he.
 rapadi "'-
 shikohabad se dakshin kinare yamuna nadi ke nikat rapadi jaagir ke avshesh aaj bhi vidhman he kaha jaataa he ki raav joravar singh ne rapadi ko vasay tha unke vanshajon ko mohammad gauri se 1194 main yuddh karnaa padaa jaagir ke avshesh aaj bhi yamuna nadi kinare samaan he aao jaraa varshan ke rajya kaa vistaar yamuna ke kaaran or prabhaav aag mustafabad ghiror or barnaahal ke pargane tak tha raja jayachand ko parajeet karne ke pashchaat muslim sena chand baahar se san 1194 main dakshin kii ore chali tab usne rabadi ke raja par akraman kiya tathaa karata main parajeet kiya raja ratan sen ke paraabhav ke uparaant rabadi musalmaan shashan kii jaagir ke rup main rahe parantu muslim shaskaon ke paraabhav tathaa maratha shaskaon ke abhyuday ke saath rabadi kaa bhi paraabhav prarambh ho gaya vibhinn masjiden kabre kuen baawali rabadi ke pracheen vaibhav ke munh pramaan he anek khandhiron ke avasheshon se praapt shilalekhon ne sthaneey itihaas par paryaapt prakaash daalaa he inamen se sabase mahatvapurn shilaalekh allaudin khilji ke shasankaal kaa he yahaan shershah suri evam saleem shah ke shashan kaal main anek bhawan nirmit hue shahi bhawanon main se ek ke dwaar ke chinh ab bhi vidwaan he jo yah sanket dete hai ki rapadi bahut bada evam sampann kasbaa tha ek suvikhyath sant kittu shah kii dargah par vaarshik urs lagata he jahaan badi sankhya main shraddhalu ekatra hote hai yah sant ek ishwar ke upaask the vah apni shakti se anek chamatkaar dikhaate the yamuna ko paar karne ke liye yah atyant mahatvapurn sthal rahaa he yah naavon kaa ek asthai pul he jo agra jile ke bateshwar main mahaan pashu mela jane ke liye mukhya margon main se ek he mohammad kha naamak vyakti dwaara mohammadabad jo baad main shikohabad janaa gaya kii sthapana ke kaaran rabadi mahatv hota gaya ke liye ke samast chinh samaapt ho gaye or vah mat dekhati rah gaya he rabadi ke liye ke khandhar par yamuna ke kinare ek kuccha main do kapade bani he yah tila shikohabad bateshwar maarg ke dakshin kii ore he is shatabdi ke aathven dashak ke mast madhya jab sadak pakki ho gai thi tab ise chaudaa kiya gaya is nirmaan kii prakriya main kile kaa dwaar gir gaya isi khudaai ke samay sone kii it praapt hui thi vahaan ek idgah he, yahan vujurg faridauddin chishti kii dargah bhi he caitra kii fasal katane k baad yahan ursh kaa mela lagata he dargah ke peeche ek idgah bhi he jisaki deevaaro par arvi main quran kii aayate bhi likhi hui he puraane samay main ek kilo meter ke daayre main vishaal kila bana hoga jiske toote hue pathar v ite aaj bhi bhikhri hui he ek masjid tathaa ek pakkaa kua ke avshesh aaj bhi maujuud he.
 hirangaanv ke najadik hi hirangaanv railway stesan lagbhag 1.5 kilo meter kii duuri par he evam 42 kilometre dur agra railway kaint or agra kila sabase pramukh railway stesan he. yahan aane jane hetu taxi evam tampoo kii samuchit vyavasta he. 8 kilo meter duuri par firozabad roadways bas stand he dilli se yahan aane ke liye bas evam rail dwaara panhucha ja saktaa he rail dwaara pahuchane ke liye najadik stesan tundla,firojabad,evam agra he. san 1862 main 1 april ko tundla se shikohabad ke liye pehali railgadee chaalu hui ev iske agle varsh se march 1863 se tundla se aligarh tak rail chalane lagi.
 uttar pradesh main sarvapratham kaanch kaa kaarkaana hirangaanv railway stesan par sthapit he. jo kii vartmaan main band he. hiran gaanv ke nikat 2 kilo meter par kaanch ke aneko kaarkaane/ factriya lagi hui he jisame kaanch ke aneko prakaar ke item taiyaar kiye jate he. jaishe- chudiya, jhumar, glass, aadi. yahan par makaan banane vaale kushal karigar rajmistre,evam veldaar anusuchit jati main kaaphi sankhya main he jo ki bhavy evam sundar imaaraton ko banane main sakasham he
 hirangaanv main praathmik paathshaala evam mahavidhyalay bhi he.praathmik paathshaala kaa nirmaan san 1889 main hua tha jo ki vartmaan main modern skool banaaya ja rahaa he. hiran gaanv praathmik paathshaala banavaane ke liye khushaliram tiwari putr tejsingh tiwari dwaara jameen daan main di gai jisame aaj paathshaala sushobhit he bartmaan main gaanv ke adhikansh vidhyaarthee yahan shiksha praapt karte he.
 hiran gaanv kii kul jansankhya lagbhag 580 he. jisame purush kii jansankhya evam mahilao kii jansankhya he.
 up saamudayik swasthya centre hirangaanv' kii sthapana lagbhag 2009 main gaanv kii janata ke swasthya kii dekh rekh karne hetu sarkaar dwaara kii gai, swasthya centre kii sthapana ke nimnlikhit uddeshy the.
 1 janamanas ke swasthya kii dekharekh karnaa ev unhen swasthya sambandhit suvidhaayen pradaan karnaa.
 2 sarkaar kii chhavi ko banaaye rakhana.
 3 gramin chhetra ko smart bananaa.rapadi
 1 http://www.onefivenine.com/
 2 http://www.Allindiafacts.com 
 3. http://www.lekhakonsevatcheetprishth33
 4. http://firozabadgajetir
 5. http://rupasinghchandelkhatrakahaneeahindismay.com/hindisahityasabakeliye/
 6. http://hirangaonvillage.simdif.com
