 vitthal maalya bhartiya udyogpati the. yah yubi samooh ke purv adhyaksh bhi the.
 yah teen bacchon main se sabase chote the. inkaa janm dhaka main british raaj ke dauraan 8 farvari 1924 ko hua tha. inke parivaar main inaki maan devi maalya or pita bantwal ganapati maalya the.
 varsh 1946-47 main yah yubi samooh ke hissedari kharidne lage the. varsh 1947 main maalya ne pehali baar yubi samooh ke nirdeshak hetu chunaav ladaa tha. iske baad yah is samooh ke pehle bhartiya nirdeshak bane. iske baad kuch hi varshon main is company ke adhyaksh ke sthaan par yah adhyaksh ban gaye. iske baad varsh 1951 main yah mekadowell naamak company kaa adhikaran kiya.
 yah varsh 1952 main bangalore aa gaye. yahan unhone lagaataar chote chote sharaab khaane kharidne shuru kar diya. varsh 1959 main inhone pehla sharaab khaanaa sthapit kiya. iske baad yah varsh 1969 main andhra pradesh, varsh 1971 main goa, varsh 1973 main bihar main sharaab khaanaa kholaa tha. 1960 ke baad yah kalakatta main aa gaye or yahan peya padaarth ke bazaar main or aadhipaty jamaane ke liye kai or company ko bhi kharid liya.
