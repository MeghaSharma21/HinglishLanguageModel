 maanav ke udai se lekar dasvin sadi tak ke bharat kaa itihaas pracheen bharat kaa itihaas kehalaata he. 
 pashaan yug se taatpary aise kaal se he jab log pattharon par ashrith the. pathar ke auzaar, pathar kii gupha hi unke jivan ke pramukh aadhaar the. yah maanav sabhyataa ke aarambhik kaal main se he jab maanav aaj kii tarah viksit nahin tha. is kaal main maanav prakritik aapadaaon se jujhataa rahata tha or shikaar tathaa kand-mul fal khaakar apana jivan basar karata tha.
 himyug kaa adhikansh bhaag purapashan kaal main beetaa he. bhartiya purapashan yug ko aujaaron, jalwaayu parivartanon ke aadhaar par teen bhaagon main baanta jaataa he -
 aadim maanav ke jeevashm bharat main nahin mili hai. maharashtra ke bori naamak sthaan par mili tathyon se andeshaa hota he ki maanav kii utpatti 14 lakh varsh purv hui hogi. yah baat lagbhag sarvamaanya he ki africa kii apeksha bharat main maanav baad main based. yaddapi yahaan ke logon kaa pashaan kaushal lagbhag usee tarah viksit hua jis tarah africa main. is samay kaa maanav apana bhojan kathinaayee se hi bator paata tha. vah naa to kheti karnaa jaanata tha or naa hi ghar bananaa. yah avasthaa 9000 i.pus. tak rahi hogi.
 purapashan kaal ke aujaar chotanagpur ke pathaar main mili hai jo 1,00,000 i.pus. tak ho sakate hai. andhra pradesh ke kurnul jile main 20,000 i.pus. se 10,000 i.pus. ke madhya ke aujaar mili hai. inke saath haddi ke upkaran or pashuon ke avshesh bhi mili hai. uttar pradesh ke mirzapur jile kii belan ghati main jo pashuon ke avshesh mili hai unase gyaat hota he ki bakrii, bhed, gaay, bhens ityadi paale jate the. phir bhi purapashan yug kii aadim avasthaa kaa maanav shikaar or khaadya sangrah par jeeta tha. puraanon main keval fal or kand mul khaakar jeene waalon kaa zikr he. is tarah ke kuch log to aadhunik kaal tak parvaton or gufaaon main rahete aae hai.
 bharat me navpashan yug ke avshesh sambhavtah 6000 i0pus0 se 1000 i0pus ke he.vikaas ki yah avadhi bhartiya upmahadweep me kuch der se aayi kyoki aisa mana jaataa he ki vishwa ke bade bhubhag me yah yug 8000-7000 i0pus0 ke aasapaas panpa, yahan se nil ghati hote hue europe pahunchaa. is yug me maanav pathar ki bani haath ki kulhadiyaan aadi aujaar pathar ko chhil ghees or chamakaakar taiyaar karata tha, uttari bharat me navpashan yug kaa sthal burjahome me paaya gaya he.bharat me nav pashaan kaal ke pramukh chaar sthal he
 navpashan yug kaa ant hote hote dhaatuon kaa prayog shuru ho gaya tha. tamra pashanik yug main tamba tathaa prastar ke hathiyaar hi prayukt hote the. is samay tak loha yaa kaanse kaa prayog armbh nahin hua tha. bharat main tamra pashaan yug kii bastiyaan dakshin purvirajasthan, pashchimi madhyapradesh, pashchimi maharashtra tathaa dakshin purvi bharat main pai gai he.
 beesvin shatabdi ke prarambh tak itihaaskaaron kii yah manyata thi ki vaidic sabhyataa bharat kii sabase pracheen sabhyataa he. parantu sar dayaram saahani ke netritv main 1921 main jab hadappa kii khudaai hui tab is baat kaa pataa chalaa ki bharat kii sabase puraani sabhyataa vaidic nahin varan sindhu ghati kii sabhyataa he. agle saal arthath 1922 main rakhaldas banerjee ke netritv main mohenjodaro kii khudaai hui. hadappa tile ke bare main sabase pehle charles mason ne 1926 main ullekh kiya tha. mohenjodaro ko sindhi bhashaa main mritkon kaa tila kaha jaataa he. 1922 main rakhaldas banerjee ne or iske baad 1922 se 1930 tak sar jon marshall ke nirdesan main yahaan utkhanan kaary karavaaya gaya.
 sindhu ghati sabhyataa vishwa kii pracheen nadi ghati sabhyataaon main se ek pramukh sabhyataa he. sammanit patrika nechar main prakashit shodh ke anusaar yah sabhyataa kam se kam 8000 varsh puraani he. yah hadappa sabhyataa or 'sindhu-saraswati sabhyataa' ke naam se bhi jaani jaati he. iskaa vikaas sindhu or ghaghghar/hakadaa ke kinare hua.mohenjodaro, kalibanga, lothal, dholavira, rakhigadhi or hadappa iske pramukh kendra the. disambar 2014 main bhirdana ko abtak kaa khoja gaya sabase pracheen nagar mana gaya sindhu ghati sabhyataa kaa. british kaal main hui khudaayiyon ke aadhaar par puratatvvetta or itihaaskaaron kaa anumaan he ki yah atyant viksit sabhyataa thi or ye shahar anek baar based or ujde hai.
 is sabhyataa kii sabase vishesh baat thi yahaan kii viksit nagar nirmaan yojana. hadappa tathaa mohenjodaro dono nagaron ke apane durg the jahaan shaasha varg kaa parivaar rahata tha. prayek nagar main durg ke baahar ek ek usase nimna str kaa shahar tha jahaan eenton ke makaanon main saamaanya log rahete the. in nagar bhawanon ke bare main vishesh baat ye thi ki ye jaal kii tarah vinyast the. yani sadake ek duusare ko samakon par katati thim or nagar anek ytaakar khandon main vibhakt ho jaataa tha. ye baat sabhi sindhu bastiyon par lagu hoti thim chaahe ve choti hon yaa badi. hadappa tathaa mohenjodaro ke bhawan bade hote the. vahaan ke smarak is baat ke pramaan hai ki vahaan ke shaasha majdoor jutaney or kar-sangrah main param kushal the. eenton kii badi-badi imaarat dekh kar saamaanya logon ko bhi yah lagegaa ki ye shaasha kitne pratapi or pratishthavan the.
 mohenjodaro kaa ab tak kaa sabase prasiddh sthal he vishaal saarvajanik snanagar, jiskaa jalashay durg ke tile main he.
 itani vistrut sabhyataa hone ke baavjood bhi isaki utpatti ko lekar aaj bhi vidwaanon main mataiky kaa abhaav he. isaki sabase badi vajah yah he ki hadappa samskruti ke jitne bhi sthalon kii ab tak khudaai hui he vahaan sabhyataa ke vikaas anukram kaa chinh spasht nahi miltaa he arthath is sabhyataa ke avshesh jahaan kahin bhi mili hai apni purna viksit avasthaa main hi mili hai.
 sar jon marshall, garden chield, martimer whealer aadi itihaaskaaron kii manyata he ki hadappa sabhyataa kii utpatti main videshi tatv kaa haath rahaa he. in itihaaskaaron kaa maananaa he ki hadappa kii utpatti mesopotamia kii shakha sumeria kii sabhyataa kii prerana se hui he. in dono sabhyataaon main kuch samanthaayen bhi dekhne ko milti he jo is prakaar he -
 inhi samaantaaon ke aadhaar par whealer ne saindhav sabhyataa ko sumerion sabhyataa kaa ek upnivesh bataalia tha. lekin in samaantaaon ke baavjood kuch aisi asamanthaayen bhi hai jinaki upeksha nahin kii ja sakati he. hadappa sabhyataa kii nagar yojana sumeria kii sabhyataa se adhik suvyavasthit he. dono hi sabhyataaon main aam upyog kii chijen kaaphi bhinn hai jaise bartan, upkaran, murtiyon, mohren aadi. phir donon hi sabhyataaon ke lipi main bhi antar he. jahaan sumerian lipi main 900 akshar hai vahiin sindhu lipi main keval 400 akshar hai. in vibhinnataaon ke hote hue dono sabhyataaon ko samaan maananaa samuchit nahin lagata.
 bharat main aaryon kaa aagaman hua, ve europee the. aisa kuch pashchimi vidwaanon kaa mat he tathaa pashchim main yah siddhant ab bhi prachlit he. baad main muir jaise vidwaanon ne yah maan liya ki yah apramanik he kyonki iske pramaan nahin mili. atah vedon kaa lekhankaal 5000 varsh purv ke aasapaas kaa mana jane laga jo hindu tarksangat bhi he.rigvaidic kaal ke baad bharat main dhire dhire sabhyataa kaa swaroop badalata gaya. parvarti sabhyataa ko uttaravaidic sabhyataa kaha jaataa he. uttar vaidic kaal main varna vyavastha or kathor rup se paribhaashit tathaa vyaavhaarik ho gai. isi purv chhathi sadi main, is kaaran, buddha or jain dharmon kaa udai hua. ashok jaise samraat ne buddha dharm ke prachaar main bahut yogadan diya. iske kaaran buddha dharm bharat se baahar afghanistan tathaa baad main china or japan pahunch gaya.ashok ke putr ne srilanka main bhi buddha dharm kaa prachaar kiya. gupt vansh ke dauraan bharat kii vaidic sabhyataa apane swarnyug main pahunch gai. kalidas jaise lekhakon ne sanskrit kii shreshthatam rachanaaen kii.
 isa purv chhathi sadi tak vaidic karmkaandon kii parampara kaa anupaalan kam ho gaya tha. upanishad ne jivan kii aadharbhoot samasya ke bare main swadhinata pradaan kar diya tha. iske falswaroop kai dharmik panthon tathaa sampradaayon kii sthapana hui. us samay aise kisi 62 sampradaayon ke baar main jaankaree milti he. lekin inamen se keval 2 ne bhartiya janamanas ko lambe samay tak prabhavit kiya - jain or buddha.
 jain dharm pehle se hi vidyaman tha. dono shraman samskruti par aadhaarit he. vaidico ne shraman samskruti ko baad me upanishdo me apanaaya. 
 jain dharm ke do tirthakaron - rishabhnath tathaa arishtanemi- kaa ullekh rugveda main paaya jaataa he. kuch vidwaanon kaa mat he ki hadappa kii khudaai main jo nagn dhad kii murti mili he wo kisi tirthakar kii he. parswanath teiswein tirthakar tathaa bhagwaan mahavir choubeeswein tirthakar the. vardhaman mahavir jo ki jainon ke sabase pramukh tathaa antim tirthakar the, kaa janm 540 isapurv ke aasapaas vaishali ke paas kundgram main hua tha. 42 varsh kii avasthaa main unhen kaivalya praapt hua.
 mahavir ne parswanath ke chaar siddhanton ko sweekaar kiya -
 iske atirikt unhone apana paanchavaa siddhant bhi apane upadeshon main joda -
 is sampradaay ke do ang hai - shwetabar tathaa digambar
 jain dharm kii tarah iskaa mul bhi ek ucchwargeey kshatriya parivaar se tha. gautam naam se janmen mahatma buddha kaa janm 566 isapurv main shakyakul ke raja shuddhodan ke ghar hua tha. inhone bhi sansaarik jivan jeene ke baad ek din achaanak se apana garhastha chhodkar satya kii khoj main chal pade.
 buddha ke upadeshon main chaar arya satya samahit hai -
 unhone ashtangik maarg kaa suzav diya jiskaa paalan karke manushya punarjanm ke bandhan se dur ho saktaa he -
 buddha dharm kaa prabhaav bharat ke baahar bhi hua. afghanistan, china, japan tathaa srilanka ke atirikt isane dakshin purv asia main bhi apni pahchaan banaai.
 us samay uttar pashchimi bharat main koi khaas sangathit rajya nahin tha. lagaataar shaktishaalee ho rahe farsi samrajya kii nazar idhar kii ore bhi gai. halanki ab tak faras par raaj kar rahe chandra raja yunaan, pashchimi asia tathaa madhya asia kii ore bad rahe the, unhone bharat kii andekhi nahin kii thi.shaktishaalee ajamid/hakhaamani shaskaon kii nigaah is kshetra par thi or Kuru-s kurus sairas ne hindookush ke dakshin ke rajavaado ko apane adheen kar liya. iske baad darayavahu ke shasankaal main farsi shashan ke vistaar ke sakshya milte hai. iske utkeern lekhon main do zachah hindu ko iske rajya kaa hissaa bataaya gaya he. is sandarbh main hindu shabd kaa sahi arth bataa paanaa kathin he par iskaa taatpary kisa aise pradesh se avashya he jo sindhu nadi ke purv main ho.
 isapurv chauthi sadi main jab unani or farsi shaasha pashchim asia par apana prabhutv jamaane ke liye sangharsh kar rahe the. macedoniya ke raja sikandar ke haathon hakhaamani shaasha darius tritiy ke haarane ke pashchaat sthiti main parivartan aa gaya. sikandar pashchim asia jeetne ke baad arab, misr tathaa uske baad faras ke kendra tak pahunch gaya. itane se bhi jab usko santosh nahin hua to wo afghanistan hote hue 326 isa purv main pashchimottar bharat pahunch gaya.
 sikandar ke bharat aane ke bare main koi bhartiya strot uplabdh nahin he. sikandar ke vijay abhiyaan kii baat keval unani tathaa roman sroton main uplabdh he tathaa unhen satya ke kareeb maan kar ye sab likhaa gaya he. unani granth to sikandar ke bharat abhiyaan kaa vistaar se varnan karte hai par ve kautilya ke bare main ek shabd bhi nahin likhte hai.
 sikandar jab bharat pahunchaa to punjab main rawalpindi ke paas kaa raja uski sahaayta ke liye pahanch gaya. anya lagbhag sabhi raajaaon ne sinder kaa datakar muqabla kiya par ve sikandar kii anbhavi senaaon se haar gaye. unani lekhakon ne in raajaaon ke veerta kii bhuri-bhuri prashansa kii he. iske baad jhelum or chenab ke bich sthit pradesh kaa raja poras ne sikandar kaa veerta purvak saamana kiya. kaha jaataa he ki haarane ke baad jab wo dandi banakar sikandar ke saamne pesh hua to usase poocha gaya - tumhaare saath kaisaa suluk kiya jaay. to usne saahsee uttar diya -" jaisaa ek raja duusare raja ke saath karata he ". uske uttar par mugdh hokar sikandar ne uskaa haara hua pradesh lautaa diya. iske baad jab use bharat ke vir yoddha chandragupta morya kii vishaal sena kaa saamana karnaa tha tab bhay se grasit sena ko lekar sikandar aage nahin bad sakaa or waapas laut gaya.
 buddha granth angutar nikaay ke anusaar kul solah mahajanapad the - avanti,ashmak yaa assak, ang, kamboj, kaashi, kuru, koshal, gandhar, chedi, vajji yaa vriji, vatsa yaa vansh, paanchal, magadh, matsay yaa machh, mall, surasen.
 inamen satta ke liye sangharsh chalata rahata tha.
 isapurv chhathi sadi ke pramukh rajya the - magadh, kosal, vatsa ke paurav or avanti ke pradyot. chauthi sadi main chandragupta maury ne pashchimottar bharat ko unani shaskaon se mukti dilaa di. iske baad usne magadh kii ore apana dhyaan kendrit kiya jo us samay nandon ke shashan main tha. jain granth parisisht parvan main kaha gaya he ki chanakya kii sahaayta se chandragupta ne nand raja ko parajeet karke bandi bana liya. iske baad chandragupta ne dakshin kii ore apane samrajya kaa vistaar kiya. chandragupta ne sikandar ke kshatrap celukas ko haraya tha jiske falswaroop usne heraat, kandahaar, kabul tathaa baluchistan ke praant chandragupta ko saunp die the.
 chandragupta ke baad bindusaar ke putr ashok ne maury samrajya ko apane charam par pahunchaa diya. karnataka ke chittaldurg tathaa maski main ashok ke shilaalekh paae gaye hai. chunki uske padosi rajya chol, pandya yaa keralaputron ke saath ashok yaa bindusaar ke kisa ladaai kaa varnan nahin miltaa he isliye aisa mana jaataa he ki ye pradesh chandragupta ke dwaara hi jeeta gaya tha. ashok ke jivan kaa nirnaayak yuddh kaling kaa yuddh tha. isamen utkalon se ladate hue ashok ko apni sena dwaara kiye gaye narsanhaar ke prati glani hui or usne buddha dharm ko apana liya. phir usne buddha dharm kaa prachaar bhi karavaaya.
 chandragupta maury ke samay main unani rajdoot megasthaneez, celukas ke dwaara unke darbar main bheja gaya. usne chandragupta maury ke rajya tathaa uski rajdhani patliputra kaa varnan kiya he. is dauraan kala kaa bhi vikaas hua
 mauryon ke patan ke baad shunga rajvansh ne satta samhaali. aisa mana jaataa he ki maury raja vrihadruth ke senapati pushyamitra ne brihadrath kii hatya kar di thi jiske baad shunga vansh kii sthapana hui. shungon ne 187 isapurv se 75 isapurv tak shashan kiya. isi kaal main maharashtra main satvahanon kaa or dakshin main cher, chol or pandyon kaa udai hua. satvahanon ke samrajya ko andhra bhi kehete hai jo atyant shaktishaalee tha.
 pushyamutra ke shasankaal main pashchim se yawanon kaa akraman hua. isi kaal ke maane jane vaale vaiyaakaran patanjali ne is akraman kaa ullekh kiya he. kalidas ne bhi apane malvicagnimitram main vasumitra ke saath yawanon ke yuddh kaa zikr kiya he. in akramanakariyon ne bharat kii satta par kabja kar liya. kuch pramukh bhartiya-unani shaasha the - yuthidemas, demetrius tathaa minander. minander ne buddha dharm apana liya tha tathaa uskaa pradesh afghanistan se pashchimi uttar pradesh tak failaa hua tha.
 iske baad pahlvon kaa shashan aayaa jinke bare main adhik jaankaree uplbdh nahin he. tatpashchaat shakon kaa shashan aayaa. shaq log madhya asia ke nivasee the jinhen you-chi naamak kabeeley ne unke mul nivas se khaded diya gaya tha. iske baad ve bharat aae. iske baad you-chi janajati ke log bhi bharat aa gaye kyonki china kii mahaan diwaar ke banane ke baad madhya asia kii paristhiti unke anukul nahin thi. ye kushaan kehalaae. kanishka is vansh kaa sabase pratapi raja tha. kanishka ne 78 isvi se 101 isvi tak raaj kiya.
 dakshin main cher, pandya tathaa chol ke bich satta sangharsh chalata rahaa tha. sangam sahitya is samay kii sabase amuly dharohar thi. tiruvalluvar dwaara rachit tirukkural tamil bhashaa kaa pracheenatam grangh mana jaataa he. dharmik sampradaayon kaa prachlan tha or mukhyatah vaishnav, shaiva, buddha tathaa jain sampradaayon ke anuyaayi the.
 san 320 isvi main chandragupta pratham apane pita ghatotkach ke baad raja bana jisane gupt vansh kii neenv daali. iske baad samudragupta, chandragupta dwitiya, kumargupta pratham or skandagupt shaasha bane. iske kareeb 100 varshon tak gupt vansh kaa astitv bana rahaa. 606 isvi main harsh ke udai tak kisi ek pramukh satta kii kami rahi. is kaal main kala or sahitya kaa uttar tathaa dakshin donon main vikaas hua. is kaal kaa sabase pratapi shaasha "samudragupta" tha jiske shasankaal main bharat ko "sone kii chidiya" kaha jane laga.
 gyarahavin tathaa barahavin sadi main bhartiya kala, bhashaa tathaa dharm kaa prachaar dakshinpurv asia main bhi hua.
