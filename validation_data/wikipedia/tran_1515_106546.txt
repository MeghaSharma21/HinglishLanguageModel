 klesh of clens ek muft vyapak-ranneeti multi player vaala online game he. ise helsinki, finland kii ek video game company souprasel ne viksit tathaa prakashit kiya.2 agast 2012 ko yah game ioes hetu release hua tha.android hetu yah 30 sitambar 2013 ko canada tathaa finland main uplabdh hua tha. aakhirkaar 7 oktober 2013 ko yah game vaishvik rup se google play par uplabdh hua.
 klesh of clens ek online multi player game he jise khilne vaala ek samudaay kaa nirmaan karata he, apane yoddhaon ko abhyaas karaata he tathaa shaktishaalee banaakar duusare khiladiyon ke qabeelon par akraman karata he, jisase khel ke andar use padak, sone ke sikke tathaa amrit aadi milte hai.
 in vastuon kaa upyog vah apane gaanv tathaa kabeelon kii suraksha ko badhaane main karata he. aisa karne se jab koi anya khilaadi usapar akraman karata he tab vah apane qabeele kaa bachaav kar saktaa he. yah game ekal khel ke rup main bhi he kyonki iske khilaadi khel ke antargat kuch pishaach ke gaanvon main hamalaa karke vijayi ho sakate hai.
 iske sainik qataar 1 qataar 2 qataar 3 kaale amrit nila amrit ke sainik tathaa mahayoddhaon main bate hai.
 @ 2 Level of 
 sona ikattha karne ke liye khilaadi kabeelon main sone kii khaanon, amrit ikattha karne vaale mashiinon tathaa un sab ke bhandaron kaa nirmaan karte hai. amrit kai sainikon ke abhyaas hetu or prayogshaala main anusandhan hetu kaam main aata he jisase ki yoddha sainikon kaa utthan ho sake tathaa imaaraton ke sudhaar hetu upyog kiya jaae. sone kaa upyog rakshaatmak imaaraton tathaa toun haul ke sudhaar tathaa utthan hetu hota he. toun haul ke utthan se khilaadi kai nayi imaaraton kaa nirmaan, sudhaar tathaa utthan kar pate hai.
 khilaadi nimnaankit rakshanatmak imaaraton kaa nirmaan kar unka utthan karte hai--
 khilaadi suraksha hetu deevaaron kaa nirmaan kar sakate hai jiskaa kathor rup main utthan jaise-jaise khilaadi ucch shrenee main jayega, sambhav hoga.
 klesh of clens kaa pramukh ghatak ek duusare ke vipareet hokar unka saamana karnaa hai. qabeelon ke mukhya netaa tathaa sah-netaa duusare kabeelon ke kilaaf kabeelon vaale yuddh ched dete hai. prayek qabeelon ko ek "taiyaari kaa din" diya jaataa he jiske baad "yuddh vaala din" hota he. jab ek qabeele kaa sadsy duusare kabeeley ke sadsy ke gaanv par dhaava bolta he tab ant main use vidhwans ke parinaam swaroop sitaron ke rup main raashi praapt hoti he. har ek yuddh main ek khiladi do baar hamalaa karata he, tathaa jis bhi qabeele ke paas adhik sitare hote hai unhen vijayi ghoshit kar diya jaataa he. is yuddh main bhaag lene vaale khilaadiyon ko pratilabh ke rup main lut kaa maal praapt hota he tathaa kabeeley ke vivaran prishth par ek yuddh kii jeet darj ho jaati he.
 is khel main ek taraf sone tathaa amrit hote hai to iske atirikt yahan khel main ratnon kaa bhi mudra ke rup main upyog karte hai. ratnon se un khilaadiyon ko sammanit kiya jaataa he jo kuch mile ke pattharon tak tathaa kisi prakaar kii uplabdhi praapt karte hai. parantu ratnon ko paane ke liye mukhya rup se asli zindagi vaale paison kaa upyog kiya jaataa he. ratna kaa upyog karke samudaay ke har kaary jaise nirmaan kaa samay, sainikon ke abhyaas kaa samay tathaa prayogshaala ke prayog kaa samay aadi ko tej kiya ja saktaa he. iske badale main khilaadi sone tathaa amrit bhi le sakate hai.
 klesh of clens ko bahut acchhee samikshaayen praapt huin hai. metacritic main kul 100 main se 74 ank mili tathaa gemerating main 80.00% praapt hue.
 yah khel souprasel hetu bahut safal rahaa. april 2013 main keval do khel he de tathaa klesh of clens hi ap store par uplabdh the tathaa inaki kamai $279 million thi. 8.5 million khilaadiyon ke saath inkaa dainik rajasav $2.4 million tha.
 forbs magazine ke anumaan se khelon nen 2013 ke ant tak $800 million tathaa $1 billian rajasav sthapit kiya hoga.inhone $892 million arjeet kiye .
 klesh of clens ap store main disambar 2012 se july 2013 tak paanchaven sabase adhik downlod kiya gaya game rahaa. 2013 main is khel ne ap store tathaa google play main tisare sabase adhik rajasav vaala game rahaa. sitambar 2014 tak yah khel android kii duniya main sabase adhik kamai karne vaala khel ban gaya, subway surbers nauvaan tathaa he de chathe sthaan par rahaa, jabaki souprasel kaa nayaa khel boom bich chauthe sthaan par rahaa.
