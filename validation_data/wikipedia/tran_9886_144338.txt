 da miraj 3044 kamaron vaala polanesian style main bana ek casino-resort he jo ki sanyukt rajya america ke nevada main rajya paradise shahar ke las vegas streep main sthit he. is resort kaa nirmaan steve vin dwaara kiya gaya or vartmaan main yah em ji em resorts internshnal kii parisampati he jo iskaa sanchaalan bhi karata he.
 is resort ke saamne sthit marki sin duniya bhar kaa sabase bada marki sin he. yah resort ek free tram seva ke dwaara hotel ke uttar main sthit trager iland hotel and casino se judaa hua he. 
 steve vin ke is resort ko joval bergman dwaara dizine kiya gaya tha. iskaa udghaatan 22 november 1989 ko kiya gaya or yah apni tarah kaa pehla casino- resort tha jiske nirmaan ke liye wal street main jari kiye gayi junk bonds ke zarie paisa jutaya gaya. jis jagah par yah bana hua he vahaan pehle bhi castwas or red ruster nite club jaise mashhoor manoranjan club chalaaye ja chuke the.
 da miraj apane samay kaa sabase adhik nirmaan laagat se bana hua casino - resort he. isaki vishisht pahchaan vaale sunahale khidakiyon main asli sone ke kan lagaae gayi hai.
 is resort kaa nirmaan is kaaran se bhi ul
 lekhneey he kyunki iske dwaara steve vin ne las vegas ke resort kaa ek nayaa maandand sthapit kiya or isi kaaran se unhe aadhunik las vegas kaa pita bhi mana jaataa he. da miraj ke udghaatan ke samay las vegas ek bure daur se guzar rahaa tha or paryatakon kii sankhya kam hoti ja rahi thi. iskaa ek bada kaaran tha new jersi rajya dwaara jue ko vaidhanik manyata dena| is kadam ke baad paryatakon kaa jhukaav atlantic city ke casino kii taraf badhane laga tha. us samay las vegas kii chhavi is kadar kharaab ho chuki thi ki paryatak yahan aana fashnbl nahin maanate the. is liye samay kii maang thi ki casino udyog ke badtar haalat ko sudhaarney ke liye naye chamak damak vaale casino banaaya jaaen or da miraj is kaa behtareen namoona he. jis samay yah shuru hua us samay yah sabhi teble games kii har vakt nigaraanee ke liye tainaat camaron vaala pehla casino tha. 
