 1977 main pole pot, jab wo satta ke shikhar par the.
 saloth saar, jinhen adhiktar log pole pot ke naam se jaanate hai,, khmer rouge naamak cambodian samyavaadee andolan ke netaa or 1976–1979 ke madhya loktantric kampuchea ke pradhanmantri the. cambodia ke netaa ke rup main unke desh ko shuddh karne ke prayaas ke parinamswaroop anumaanath: 17 se 25 lakh logon ko apni jaan se haath dhonaa padaa tha.
 pole pot 1975 ke madhya main cambodia ke netaa bane. apane sattakal ke dauraan, pole pot ne ek ”shunya varsh” main "sabhyataa punarutthan" ke uddeshy se krishi samuhikaran kaa ek sanskaran lagu kiya, jiske antargat shahari nivaasiyon ko gramin ilaakon main sthanantarit kar unhen samuhik kheton or begaar pariyojnaon main kaam karne ke liye baadhya kiya gaya. is das shram, kuposhan, kharaab chikitsa sevyon ke sanyukt prabhaav or mrityudand ke chalate cambodia kii lagbhag 21% jansankhya kaal kaa grass ban gayi. 
 1979 main cambodia-vietnam yuddh ke dauraan jab padosi vietnam ne cambodia par akraman kiya to pole pot dakshin pashchim cambodia ke jangalon main bhaag gaye or khmer rouge sarkaar kaa patan ho gaya. 1979 se 1997 ke dauraan pole pot apane puraane khmer rouge ke bache hue sahyogiyon ke saath apni gatividhiyon ko cambodia or thailand, ke seemaa kshetra se sanchalit karte rahe or jahaan, ve pun: sattashin ho gayi saath hi sanyukt raashtra ne unki sarkaar ko cambodia kii sachhee sarkaar ke rup main manyata bhi pradaan kii. 
 1998 main khmer rouge ke ek gut ta mock dwaara nazarbandi ke dauraan pole pot kii mrityu ho gayi. yah afvaah kii unhen jehar dekar maaraa gaya tha aaj tak garm he.
