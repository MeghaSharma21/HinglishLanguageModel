 chokhamela maharashtra ke ek nami sant the. sant chokhamela ne kai abhang likhe hai, jiske kaaran unhen bharat kaa pehla dalit-kavi kaha gaya he. saamaajik-parivartan ke aandolan main chokhamela pehle sant the, jinhone bhakthi-kaal ke daur main saamaajik-gaiyr barabari ko logon ke saamne rakhaa. apni rachanaaon main ve dalit samaaj ke liye khaase chintit dikhaai padate hai.
 chokhamela ke jivan sambandhit bahut kam jaankaree uplabdh he. chunki sant namdev ko unka guru kaha jaataa he at: unki kalavadhi isi ke aas-paas hona chahie. chokhamela kaa janm maharashtra ke dalit jati main hua tha. ve mehunaraja naamak gaavan main paidaa hue the, jo jila buldhaana kii diolgavam raja tehsil main aata he.
 chokhamela bachapan se hi vithoba ke bhakt the. hindu samaaj-vyavastha main nimna kahi gai jati ke logon ko or koi aasraa to tha nahin, atayav gambhir prakruti ke log bhagavan-bhakthi ko hi udhdarak maanate the. ye alag baat he ki tathakthith bhagwaan ke mandir main unhen pravesh bhi karne nahin diya jaataa tha. ek baar chokhamela pangarpur aaye jahaan sant namdev kaa kirthan ho rahaa tha. ve namdev maharaj ke kirthan se mantra-mugdh ho gaye.
 namdev vitthal-bhakt the or tab ve pangarpur main hi rah rahe the. namdev ke aakarshan or vitthal-bhakthi ne chokhamela ko pangarpur khinch laayaa. ve apni patni soyara or putr karmamela ke saath pangarpur ke paas mangalavedh main aa kar rahane lage. chokhamela nity vithoba ke darshan karne pangarpur aate or mandir kii saaf-safai karte. yadhyapi, mahaar hone ke kaaran mandir main pravesh kii unhen ijaajat nahin thi. chokhamela kii ek bahan nirmala bhi hi jo vithoba kii bhakt thi. chokhamela ke ek shishy banka kaa bhi ullekh aata he. banka, chokhamela kii patni soyara kaa hi bhai tha.
 chokhamela warkari sampradaay ke the. warkari sampradaay ke anuyaayi jo puure maharashtra main faile hai. warkari kaa arth he, yatri. warkari sampradaay ye log prayek varsh pangarpur kii yatra karte hai. ye abhang gaate hue nange pair chalate rahete hai. abhang or ovi maharashtra ke santon kii vaani he. abhang, ovi kaa hi ek rup he jo mahilaain gaati hai. chokhamela ke abhangon kii sankhya 300 ke kareeb batalaai jaati hai jinamein soyara, karmmela or banka ke naam se bhi rachit abhang milte hai. iname se kai abhang chokhamela par hue brahman-panditon ke atyaacharon kaa kaarunik or hryday-sparshi varnan karte hai.
 bharat main bhakthi-kaal ko mote taur par ek saamaajik-dharmik aandolan kaha ja saktaa he jiske tahat sadiyon kii saamaajik-dharmik jadta ko sant- mahatmaon ke dwaara prashngat kiya gaya. bhakthi-aandolan se nishchit rup se nimna kahi jane vaali jatiyon ko bal mila. ve dur se hi sahi, dhol-manjire ke saath ucch jati hinduon ke kaanon main apni aawaaj pahunchaane lage. ve poochne lage ki 'neech' hone main unka kasoor kya hai? kamovesh yahi sthiti hindu samaaj main nari kii thi. shudron or ati-shudron ke saath hindu nari bhi poochne lagi ki uske saath achhut-sa bartaav kyon ?namdev, jo darji samaaj ke the or jinaki saamaajik sthiti shudron main thi, chokhamela ko bahut chaahate the. ve chokhamela kii vitthal-bhakthi se abhibhoot the. hamen aise kai prasang milte hai, jab namdev ne sanathan hindu panda-pujaariyon ke krodh se chokhamela kaa bich-bachaav kiya tha.
 chokhamela ke baap-dadaon kaa kaary gaavan ke hindu gharon main mare hue jaanwaron ko uthaa gaanv ke baahar le ja kar thikaane lagaana hota tha. iske liye unhen koi mehnatnama nahin diya jaataa tha. tab, maharon ke alag mohalle gaavan ke baahar hote the. hinduon kii juuthan par maharon kaa guzar hota tha. maharon ko hindu, apni varna-vyavastha main chauthe varna main bhi nahin ginate the. unhen varna-bahya mana jaataa tha. unhen shiksha praapt karne kii manaahi thi. unhen saamaanya suvidhaayen jaise saarvjaanik kune se pani bharne kii manaahi thi. unke mandir-pravesh par paabandi thi.
 pangarpur ke vitthal, jo vishnu kaa hi rup he jinhen kabhi krishna to kabhi shiv ke swaroop main puja jaataa haisant chokhamela ne kai abhang likhe hai, jiske kaaran unhen bharat kaa pehla dalit-kavi kaha gaya he. saamaajik-parivartan ke aandolan main chokhamela pehle sant the, jinhone bhakthi-kaal ke daur main saamaajik-gaiyr barabari ko logon ke saamne rakhaa. apni rachanaaon main ve dalit samaaj ke liye khaase chintit dikhaai padate hai.
 
