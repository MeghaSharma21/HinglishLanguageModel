 chirsmmat bhautikee · aadhunik bhautikivyaavhaarik bhautikee · computesnal bhautikeeparmanvi bhautikee · nabhikeey bhautikeekan bhautikee · praayogic bhautikeesaidhantik bhautikeesghan padaarth bhautikeeyantriki · chirsmmat yantrikipramatra yantriki satatya yantriki · virupan or pravaahathos avasthaa yantriki · taral yantrikiplasma · ushmagatikisamanya aapekshikta · vishisht aapekshikatastring siddhant · M-siddhanth · Tachyonic field
 amla-kshar abhikriya siddhanth · kemiavishleshi rasayan shaastra · khagol rasayan shastrajavrasiniki · crystalakiparyaavaran rasayan shaastra · khaadya rasayan shastrabhurasayan · green rasayan shastacarbonic rasayan · padaarth vigyananvik bhautikee · nabhikeey rasayan shaastracarbonic rasayan · prakaash rasayanabhautik rasayan · radio-rasayan shaastrathos avasthaa rasayan shaastra · trivim rasayanavishaal anukanika rasayan shastraprishth vigyaan · saiddhanthik rasayan shaastra
 tarabhautikee · brahmandavidyagelactic khagol vigyaan · grahon bhuvigyangrah vigyaan · taarakeey khagol vigyaan
 vayumandaleey vigyaan · paristhitiki · paryaavarniya vigyaan · bhuganit · bhuvigyaan · bhu-akruti vigyaan · bhubhautikee · Glaciology · jalavigyaan · Limnology · khanij vigyaan · samudr vigyaan · Paleoclimatology · Palynology · 
 sharirarachana-vigyaan · khagoljeev vigyaan · jaevrasinikijiv-bhugol · jaivik abhiyantriki · jaivbhautikeevyavhaarik tantrika vigyaan · jaevpraudyogikivanaspati vigyaan · koshika vigyaan · jaev sangrakshan · himjaivikivikasaatmak jeevigyaanparisthitiki · Ethology · maanavjaati jaivikicavolutionry biology anuvanshiki jaraavidya · pratiraksha vigyaan · LimnologysamuxrI jeevigyaan · sookshmjaivikianvik jeev vigyaan · NeurosciencejIvASmavijFAna · paraseete vigyaan · sharir kriya vigyanfeshadiobiology · Soil biologySystematics · saiddhanthik jeev vigyaan
 maanavshaastra · puraatatvashaastaparaadh shaastra · janasankhyikiarthshaastra · shikshamanav bhugol · itiharasntarrashtriya sambandh · vidhibhashavigyaan · raajnneeti vigyanmanas shaastra · samajashaastra
 abhiyantrikikrushi · vaimaanik · jaevchikitsaraceinic · janpath · sanganak vaidyut · agni suraksha · anuvanshik audyogic · yantric · sainykhanan · nabhikeey · sankriya vigyaan yantramanviki · tantransh
 swasthya vigyanjaivik abhiyantriki · dantchikitsamahamari - vigyaan · swasthya seva · ayurvigyanupacharya · aushadhanirmaan · samajasevapashu chikitsa vigyaan
 vyaavhaarik bhautikee · kritrim budhimattajaivanatikta · jaev soochna vigyaan · jaevchikitsa ejiniyari · jaivsankhyikisangyanatmak vigyaan · sanganakeey bhashavigyansaanskrithik adhyayan · ciberneticparyavarniya vigyaan · paryaavarniya saamaajik vigyaanparyavarniya adhyayan · sanjateey adhyayanvikasiya manovigyaan · vaaniki · swasthyapustkaalay vigyaan · tarkshastraganitiya jeevigyaan · ganitiya bhautikeevaigyanik pratirupan · tantric abhiyantrikitantrika vigyaan · vigyaan or praudyogiki adhyayanvigyaan adhyayan · lakshan-vigyaan · samajivikinikaay siddhant · Transdisciplinarity
 vaigyanik vidhivigyaan kaa itihasavigyaan darshanavigyaan nitichetana vigyaanchadm vigyaan
 ruparekha · praveshdwar · shrenee 
 khagolbhautikee khagol vigyaan kaa vah ang he jiske antargat khagoleey pindo kii rachana tathaa unke bhautik lakshanon kaa adhyayan kiya jaataa he. kabhi-kabhi ise 'tarabhautikee' bhi kah diya jaataa he haalaanki vah khagolbhautikee kii ek pramukh shakha he jisamen taron kaa adhyayan kiya jaataa he.
 prakruti ke rahasyon ko samajhane k utkar ichha se perit hokar manushya ne akashiya pandon kaa adhyayan prarambh kiya. usne inke vishay main jitani soochna keval netron kii sahaayta se praapt kii ja sakati thi praapt kii; udhaahrant:, vah prithvi kii dainik tathaa vaarshik gatiyon or unase sambhddha bhautik ghatnaon, chandramaa kii kalaon tathaa chandra maas, grahon kii gatiyon aadi ko samajhane laga. parantu jab tak surya, chandramaa tathaa grahon ko bimb or taron ko prakashabindu samajha jaataa rahaa, inke vishay main adhik na janaa ja sakaa. italy ke jyotishi gallilyon gallily ne san 1612 main akashamandal ke adhyayan main pehali baar doordarshee kaa prayog kiya; kintu jab tak doordarshee kii rachana main samuchit unnati nahin hui, iske upyog se bhi grahprishthon ke adhyayan ke atirikt koi or vishesh mahatvapurn soochna na praapt kii ja saki. jyon jyon doordarshee kii rachana main sudhaar hota gaya, jyotish sambandhi anusandhan main uski upyogita badhati gai, parantu khagolbhautikee kaa prarambh to 19veen shatabdi ke dwitiya chaturthaansh main hua, jab surya tathaa anya taron ke prakaash ke adhyayan main germany ke bhautikavid, gustaf robert kirkhhof, dwaara pratipaadit varnakramiki ke siddhanton kaa upyog prarambh hua. is saadhan ke vikaas main photography se atyant sahaayta mili, kyonki isaki sahaayta se aalokit varncrampatt sthaayee rup se tulanaatmak adhyayan ke liye uplabdh hone lage.
 isi prakashmiti or varnakram kii rekhaon kii tivrata naapane ke sadhano ne varnakramiki dwaara kiye gaye adhyayan main sahyogi banakar, khagoleey pindon kii bhautik avasthaa ke vishay main amuly soochna pradaan kii. jab koi gas jalaai jaati he tab, kirkhhof ke siddhant ke anusaar, vah shwet prakaash kaa vikiran na karke keval vishesh varnon ke prakaash kaa hi vikiran karti he. in varnon ko gas ke lakshanik varna kehete hai. in varnon main koun koun se varna prakat honge, yah us bhautik avasthaa main sthit deeptiman gas main se yadi shwet prakaash gaman kare, to shwet prakaash kaa varnakram santat nahin hota, varan usamen gas ke lakshanik varna anupasthit hote hai. iske atirikt yadi shwet prakaash ke udgam kaa taap gas ke taap se unchaa ho, to varncrampatt main gas ke lakshanik varno ke sthaan main kaali rekhaayen, jinhen fronhophar rekhaayen kehete hai, prakat hoti hai. in kaali rekhaon ke adhyayan ke aadhaar par yah kaha ja saktaa he ki shwet prakaash kis kis gas main gaman karke varnakramdarshi tak pahunchaa he tathaa uske gas parmaanu kis bhautik avasthaa main hai.
 kirkhhof ne is siddhant kaa pratipaadan prayogon ke aadhaar par kiya tha. parantu aage chalakar parmanurachana ke gyaan or kwantum siddhant kii sahaayta se varnakramiki ke niyamon kaa pratipaadan saidhantik rup se kiya ja sakaa. uparyukt kathan se yah spasht he ki khagolbhautikee ke adhyayan main varnakramiki ke saadhan kii upyogita kii ek swaabhaavik seemaa he. yah isliye ki varnakramdarshi padaarth kii bhautik avasthaa ke vishay main tabhi soochna de saktaa he jab yah padaarth deeptiman gas ke rup main ho. at: is saadhan se yah nahin janaa ja sakegaa ki prakaash ke path main sthit pindkhand kin padaarthon ke bane hue hai tathaa unki bhautik avasthaa kya he. khagoleey pindon se jo prakaash aata he vah uske aantarik bhaagon main utpann hota he, phir bhi un bhaagon kii rachana ke vishay main varnakramdarshi kii sahaayta se kuch bhi nahin kaha ja saktaa. vah to keval in pindon ko ghere hue gasmandal ke vishay main hi soochna dene main samarth he. falat: in pindon ke aantarik bhaagon kii rachana tathaa bhautik avasthaa ke vishay main jaanane ke liye varnakramiki se bhinn sadhano kii aavashyaktaa he. in sadhano kaa varnan aage kiya jayega. agyayan ke sadhano ke vichaar se tarapind ko do mukhya bhaagon main vibhakt kiya ja saktaa he: aantarik bhaag or gasmandal
 varnakram ke adhyayan ke aadhaar par taron ke vishay main anek tathy gyaat kiye ja chuke hai jinamein se pramukh nimnlikhit he:
  surya tathaa anya taare deeptiman gas ke vishaal goleey pind hai, jinke aantarik bhaagon ke prishth kaa taap, jise prishthiya kehete hai, sahasron anshon tak hota he. prishth se jyon jyon taare ke centre kii ore badhen, taap me main vruddhi hoti jaati he; yahan tak ki kendriya taap kai lakh paaya jaataa he.?
  prayek taare kaa aantarik bhaag gasmandal se ghira hua he. in gasmandalon main jo tatv pahachaane gaye he ve sab prithvi par bhi paae jate hai. iskaa arth yah kadaapi nahin ki yahan par prithvi par paae janevaale tatwon se bhinn anya tatv nahin honge. vastav main taron ke varnakram main aisi fronhophar rekhaayen pai jaati hai jo prithvi par paae janevaale kisi bhi tatv kii rekhaon se bhinn hai. taron ke gas mandal main mukhya rup se hydrogen, helium, carbon, loha aadi upasthit hote hai. bhartiya jyotishi, meghnad saaha, ne san 1922 main apane prasiddh ooshmpyanan sutara kaa pratipaadan kiya, jisaki sahaayta se varnakram pattee kaa vaastavik tathy samajha ja saktaa he. england ke prasiddh jyotishi adington ke shabdon main saaha sutara, doordarshee ke pashchaat, jyotish main sabase adhik mahatvapurn avishkaar he.
  taare ke satat varnakram ke adhyayan se uskaa prabhavi taap nishchit kiya jaataa he. anveshan main yah kalpana kii jaati he ki tara ek adarsh krishna pind he, jiskaa taatpary yah he ki uskaa prishth is prakaar sangathit he ki vah un sab vikiranon kaa, jo usapar nipaat karte hai, purna rup seavasoshana kar letaa he. kirkhhof or bailphor or stuart ne yah siddh kiya he ki yadi pind kii urja main parivartan na ho, to prayek varna main uske vikiran or avasorana kii matraayen ek vishesh anupaat main hoti hai. krishna shabd kaa pind ke drishy rang se koi sambandh nahin he. aise pind ke saidhantik, athwa prayogtmak, adhyayan ne yah siddh kiya he ki vishesh taap par prayek varna kii tivrata nishchit hoti he. plank ne ooshmaagatiki ke aadhaar par ek sutara kaa pratipaadan kiya he, jo yah bataata he ki ooshmaa gatikeey samya kii avasthaa main adarsh krishna pind ke amuk varna ke vikiran kii amuk tivrata hoti he. upar diya rekhachitr tarangadaidhray or vikiran kii tivrata main sambandh bataata he.
 pind ke die hue taap ke liye vakr or tarangadaidhray ke aksh ke madhya main simit kshetrafal us sampurna urja ko nishchit karata he jiskaa vikiran tara akaash main prati kshan kar rahaa he. in vakron se yah bhi spasht he ki pind ke taap main parivartan ke saath hi saath mahattam tivrata ke tarangadaidhray main bhi parivartan ho jaataa he. vastut: jyon jyon pind ke taap main vruddhi hoti jaati he, mahattam tivrata kaa tarangadaidhray ghatata jaataa he, arthath vah varnakram main drishy bhaag kii ore hatataa jaataa he.
 adarsh krishna pind ke liye plank niyam ke anusaar taap or mahattam tivrata ke tarangadaidhray ke sambandh ko prakat karanevaala sutara saralata se gyaat kar liya jaataa he. at: taare ke prabhavi taap ko nishchit karne ke liye pehle uske varnakram ke adhyayan se mahattam tivrata ke vikiran kaa tarangadaidhray gyaat kiya jaataa he. taare kaa prabhavi taap vastav main us adarsh krishna pind kaa taap he jiske vikiran kii mahattam tivrata usee tarangadaidhray main he jisamen taare kii.
  taron ke varnakram lekhon main badi bhinnata pai jaati he, parantu phir bhi yadi mukhya mukhya fronhophar rekhaon par hi dhyaan den to in varncrampatton ko kuch virgon ko kuch virgon main baanta ja saktaa he. gat shatabdi main anek jyotishiyon ne taron kaa varnakram ke vichaar se vargeekaran karne kaa praytn kiya, parantu prachlit vargeekaran vartmaan shatabdi ke pratham varsho main harvard veghashaala main professor mikaring, shrimati faleming tathaa kumari kenon dwaara kiya gaya tha. is vargeekaran main kuch aksharon kaa prayog kiya gaya he, jinke varan kaa suvidha ke atirikt or koi vishesh vaigyanik aadhaar nahin he. is vargeekaran ke mukhya varg o, ba, e, pha, ga, k tathaa m se chihnit kiye jate hai suvidha ke liye inamen se prayek varg das upvargon main vibhajit kiya jaataa he. vyavhaar main taare ke varg kaa nishchay uske varncrampatt kii pramukh avasorana rekhaon kii tivrata ke aadhaar par kiya jaataa he, jo taap evam daab donon par nirbhar karti hai. at: vargeekaran main taap evam daab kaa prabhaav is prakaar vichaar me liya jaataa he ki adhikansh taare do mukhya shreniyon main vibhajit kiye ja saken : vishaal taare or vaaman taare or tab prayek shrenee main avasorana rekhaon kii tivrataayen itane niyamanusaar badalati hai ki di hui tivrataon ke liye taare ke varg kaa, falat: uske prabhavi taap kaa, nishchay anany rup se kiya ja saktaa he. diye hue varg ke vishaal taare kaa taap usee varg ke vaaman taare ke taap kii apeksha kam hota he. surya vaaman shrenee kaa sadsy he.
 nimnaankit sarini main in virgon se sangat vaaman shrenee ke taron ke liye prabhavi taap evam varncrampatt kii vishetaayen di gai he:
 aage chalakar avishisht awalokit taron ko vargeekaran main sammilit karne ke liye is vargeekaran ke prarambh main varg va or ant main na, r tathaa sa virgon kaa yoga kar diya falat: prachlit vargeekaran is prakaar he:
  varnakramiki ke saadhan ne yah bhi prakat kiya ki bahut se taare, jo bade se bade doordarshee dwaara liye gaye photographon main akele dikhaai dete hai, vastav main do taare hai, jo apane gurutvakentre kii parikrama karte rahete hai. in taron ko varnakramdarsheey yugmak taare kehete hai.
  chumbakeey kshetra main sthit deeptiman gas kii varnakram rekhaayen saadhaaran dasha main vikirit rekhaon kii apeksha adhik vistrut hoti hai tathaa prayek do main or kabhi kabhi adhik uparekhaon main khandit ho jaati he. ise jeman prabhaav kehete hai. babakaak ne kuch taron ke varncrampatton main is prabhaav ko vidyaman paaya, jiske aadhaar par usne yah nishkarsh nikaala ki in taron main surya kii bhanti chumbakeey kshetra vidyaman he.
  taron ke bich ke sthaan main sampurna rup se padaarth kaa abhaav nahin he. vahaan atyant visarit dhuli tathaa pindkhand vidyaman hai. udaahranarth, akashganga main surya ke sameep prati ghan senmi0 main madhyat: ek hydrogen parmaanu prati ghan senmi0 or prati ghan kimi0 main 10-5 senmi0 ardhavyas ke lagbhag 25 pindkhand paae jate hai. is prakaar is sthaan main sthit padaarth kaa ghanatv lagbhag 3n10-24 gram prati ghan senmi0 he. taron ke gasmandal main bhi padaarth kaa ghanatav lagbhag itnaa hi hota he. yah kathan akashganga ke anya bhaagon ke vishay main satya nahin he. ab yah nishchit rup se gyaat he ki prayek niharika ke bhinn bhinn bhaagon main ghanatv bhinn he. taare ke bheetar ke padaarth kii pravriti gas ke ghaney meghon ke rup main vidyaman hone kii pai jaati he. in meghon kaa punj taron ke punj or kabhi kabhi vishaal taramandal ke punj, ke samaan hota he. yah megh apane peeche sthit taron ke prakaash kaa avasorana hi nahin, varan uskaa prakirnan bhi karte hai, jisase taare kaa prakaash rakt varna kaa abhasith hone lagata he; udaahranarth, prithvi ke vayumandal ke anu sandhya samay surya ke prakaash kaa prakirnan kar surya ko rakt varna pradaan karte hai. is prakirnan kii maatra ke adhyayan se hi taare ke bheetar ke padaarth main vidyaman pindkhandon ke madhyapariman kaa nishchay kiya jaataa he.
 jaisaa pehle likhaa ja chukaa he, taron ke aantarik sanghatan ko jaanane kaa koi bhautik saadhan uplabdh nahin he. at: is sanghatan kaa adhyayan karne ke liye ganitiya sadhano kaa upyog karnaa padataa he. awalokit saamagree tathaa bhautik siddhanton ke anukool taron ke aantarik bhaag ke saral praturup kii kalpana kii jaati he or phir is praturup ke bhautik lakshna ganit kii reeti se nishchit kiye hote hai. yadi ye lakshan taron ke aalokit lakshanon ke samaan hon, to yah nishkarsh nikalataa he ki taare ke aantarik bhaag main bhi waisi hi bhautik avasthaaen vidyaman hai jaisi praturup main. aise kitne hi pratirupon kaa adhyayan kiya gaya he. iske falswaroop taron ke aantarik bhaag ke sanghatan ke vishay main samuchit gyaan praapt kiya ja sakaa hai.
 kuch prakaar ke taron kaa punj or unke ardhavyas gyaat hai. iske atirikt prayek taare kaa yah aavashyak lakshan he ki vah satat akaash main sab ore urja kaa vikiran karata rahata he. urja ke vikiran kii dar, jise taare kii jyoti kehete hai, taare kaa utana hi mahatvapurn lakshan he jitne uske punj or ardhavyas. yadi taron ke punj or unte ardhvyaason kaa rekhachitr khinchaa jaae, to yah spasht ho jaataa he ki taare lagbhag teen bhaagon main vibhajit kiye ja sakate hai. taron ke punj or jyotishyon kaa rekhachitr bhi is kathan kaa samarthan karata he. adhikansh taron ke liye unki jyoti punj ke lagbhag 3.5 ghaat ke anusaar vicharan karti he. in taron ke samooh ko mukhya shrenee kehete hai. jo taare is shrenee se bhinn hai, ve do prakaar ke hote hai : shwet vaaman or trumpler taare. trumpler taron kii jyoti unke punj ke anupaat main vicharan karti he. yadi ek hi punj kii mukhya shrenee ke taron or shwet-vaaman kii jyotiyon ore ardhvyaason kii tulana karen, to yah paaya jaataa he ki shwet vathan mukhya shrenee ke taare kii apeksha bahut kam jyetishman hota he or uskaa ardhavyas bhi bahut kam hota he. at: shwet vaaman kaa padaarth atyant ghan hona chahie. dwitiya-lubdhak shwet-vaaman shrenee kaa pratinidhi mana jaataa he. iskaa madhya ghanatv lagbhag 6.8 jr104 gram prati ghan senmi0 he. yahi yaheen, yadi ek hi prabhavi taap ke mukhya shrenee ke taron or shwet vaaman kii jyotiyon kii tulana karen, to shwet vaaman mukhya shrenee ke taare kii apeksha bahut hi kam jyetishmaan hota he. ye bhinnataayen taron ke aantarik sanghatan kii bhinnata kii dyotak hai.
