 superman riterns 2006 kii ek america superhiro film he, jiske nirmaataa or nirdeshak bryan singer hai. disi comics ke charitra superman par aadhaarit yah film 1978 kii superman or 1980 kii superman II kii shrunkhlaa main ek homej-sikval he, haalanki yah uske baad ai superman III or superman IV: da quest for pis filmon main hui ghatnaon ko nazarandaaj karti he. film main brandan routh ne superman kii, ket boswarath ne loise len kii or kevin spacy ne lax ludar kii bhoomika nibhaai he. iske atirikt james marden, frank langela or parker posi anya sahaayak bhoomikaaon main dikhe hai. yah film paanch saal kii anupasthiti ke baad prithvi par lautne vaale superman kii kahani bataati he, jise pataa chalata he ki uski premika loise len apane jivan main aage bad chuki he, or uskaa dushman lax ludar ek aisi yojana bana rahaa he, jo superman or duniya ko nasht kar degi.
 superman IV: da quest for pis kii vifaltaa ke baad screen par superman ko punerjeevit karne kii kai asafal pariyojnaon kii ek shrinkhalaa ke baad warner bros ne july 2004 main superman riterns ko nirdeshit or viksit karne ke liye bryan singer ko niyukt kiya. film kii principal photography kaa adhikansh hissaa sidney ke fox studio australia main hua tha, jabaki visual iffect anukramon ko soni pikchars imagework, ridam and hus, framestor, rising san pikchars or da orfnej sahit kai studio dwaara banaaya gaya tha; filmakan november 2005 main samaapt hua.
 relies hone par, superman riterns ko aalochakon se aam taur par sakaaratmak samiksha mili, jinhone iske visual effects, kahani, sangeet-score or style kii prashansa kii. haalanki, ise baad ke varshon main mishrit samiksha mili, jab aalochakon ne isaki lambaai, kahani or ection drishyon kii kami par dhyaan kendrit kiya. haalanki yah filman box offis par safal rahi thi, par warner bros phir bhi vishwavyaapee box offis ritern se niraash the. film kaa ek sikval 2009 kii garmiyon main release kiye jane kii yojana thi, lekin is pariyojna ko baad main radd kar diya gaya. 2013 main zake snyder dwaara nirdeshit or henry kaivil dwaara abhinit film main of steel ke saath superman film shrinkhalaa ko puri tarah se riboot kar diya gaya, jo aage jaakar disi ekstended univers kii pehali film bani.
