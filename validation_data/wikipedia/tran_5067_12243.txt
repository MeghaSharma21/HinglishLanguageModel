 ghadi vah yantra he jo sampurna swayanchalit pranali dwaara kisi na kisi rup main vartmaan samay ko pradarshit karti he. ghadiyaan kai siddhanton se banaayi jaati hai. jaise dhoop ghadi, yantric ghadi, electronic ghadi aadi 
 adhiktar ghadiyon main niyamit rup se aavartak kriyaayein utpann karne kii swayanchalit vyavastha hoti he, jaise lolak kaa dolan, sarpil kamanion tathaa santulan chakron ko dolan, dabavidyut manibhon kaa dolan, athwa ucch aavritiwale sanketon kii parmaanuon kii moothvastha kii atisookshm sanrachana se tulana ityadi. pracheen kaal main dhoop ke kaaran padanevaali kisi vriksh athwa anya sthir vastu kii chaaya ke dwaara samay ke anumaan kiya jaataa tha. aisi dhoopdhadiyon kaa prachlan atyant pracheen kaal se hota aa rahaa he jinamein akaash main surya ke bhraman ke karan kisi pathar yaa lohe ke sthir tukade kii parchaai kii gati main honevaale parivartan ke dwaara "ghadi" yaa "prahar" kaa anumaan kiya jaataa tha. badali ke dinon main, athwa raat main, samay jaanane ke liy jal ghadi kaa avishkaar china deshavaasiyon ne lagbhag teen hajaar varsh pehle kiya tha. kalantar main yah vidhi mixriyon, unaniyon evam romanon ko bhi gyaat hui. jalaadi main do paatro kaa prayog hota tha. ek paatr main pani bhar diya jaataa yaa or uski tali main chhed kar diya jaataa tha. usamen se thodaa thodaa jal niyantrit boondon ke rup main neeche rakhe hue duusare paatr main girtaa tha. is paatr main ekatra jal kii maatra naap kar samay anumaan kiya jaataa tha. baad main pani ke sthaan par baaluu kaa prayog hone laga. england ke alfred mahaan ne mombatti dwaara samay kaa gyaan karne kii vidhi avishkrut kii. usne ek mombatti par, lambaai kii ore samaan duriyon par chihr ankit kar die the. prayek chihr tak mombatti ke jalane par nishchit samay vyateet hone kaa gyaan hota tha.
 yantric ghadiyon main anek pahie hote hai, jo kisi kamaani, latakate hue bhaar athwa anya upayon dwaara chalaae jate hai. inhen kisi dolansheel vyavastha dwaara is prakaar ninyatrit kiya jaataa he ki inaki gati samang hoti he. inke saath hi isamen ghanti yaa ghanta bhi hota he, jo nishchit avadhiyon par swayan hi baj uthta he or samay kii soochna detaa he.
 pehali ghadi san 996 main pope silavester dwitiya ne banaai thi. europe main ghadiyon kaa prayog 13veen shatabdi ke uttarardh main hone laga tha. england ke westminster ke ghantaghar main san 1288 main tathaa saint albans main san 1326 main ghadiyaan lagaai gai thim. dover casil main san 1348 main lagaai gai ghadi jab san 1876 i. vigyaan pradarshnee main pradarshit kii gai thi, to us samay bhi kaam kar rahi thi. san 1300 main henry di vik ne pahiyaa, ankaprishth tathaa ghanta nirdeshak suyeeyukt pehali ghadi banaai thi, jisamen san 1700 i. tak minute or second kii suiyaan tathaa dolak laga die gaye the. aajkal kii yantric ghadiyaan isi shrunkhlaa kii sanshodhit, sanvardhit evam viksit kadiyaan hai.
 yantric ghadi kii aavartak kriya kisi dolak, athwa santulan chakra or santulan kamaani, athwa balakamaani, ke dolan par nirbharakarti he. in yantron kii aavart gati atyant niyamit kram se hoti he. inke saath anek daantedaar pahiyon kaa sambandh hota he. dolan pranali kaa ek dolan puraa hone par in pahiyon ke ek yaa ek se adhik daante dhoomate hai. is prakaar ye pahie dolanon kii gananaa karte hai. in pahiyon se ghadi kii suiyaan judi hoti hai, jo dial par gumti hai or dial par ankit samayvibhag kii sahaayta se samay batalaati hai. ankaprishth ghanton, minuton or secondon main vibhakt rahata he. dolak evam ganakyantr pranaaliyon ko nirantar chalaate rahane ke liye vaanchit urja kamaani yaa bhaar dwaara praapt hoti he. saadhaaran taur par dolak pranali ko ganak pranali se urja ek vishesh yantric vyavastha dwaara praapt hoti he, jise palaayan tantra kehete hai.
 yah dhaatu kaa ek gol tukdaa hota he, jo dhaatu kii ek chad dwaara latakaaya hua rahata he. jab dolak kaa dolan vistaar yaa aayam bahut adhik nahin hota, to dolak kaa dolankaal praaia: ek samaan hota he. yah dekha gaya he ki 39.14 inch lambaaiwale dolak kii chad main 0.001 inch kaa parivartan kar dene par ghadi ke samay main 1 second prati din kaa antar pad jaataa he. isi prakaar dolanvistaar yadi 3 inch se adhik badhaayaa jaay, to pratyak 0.1 inch vruddhi hone par ghadi ke samay main 1 second kaa antar aa jaataa he. isse spasht he ki taap main parivartan se dolak kii lambaai main honevaale parivartanon ke kaaran ghadi ke samay main aksar truti aa jaati he. is dosha ko dur karne ke liye chad ko ispaat-mishra-dhaatu yaa "invaar" kaa banaaya jaataa he, jo sheet taap ke prabhaav se saadhaaran ispaat kii apeksha keval dasvaan bhaag hi badalata he. harrison kaa gridispaat dolak es hi dolak k vyaavhaarik rup he.
 yah aisi vyavastha hoti he jisamen ek ghoomte hue chakra yaa pahie ke dwaara dolak ko kshanik aavartak aaveg pradaan kiye jate hai or saath hi, dolak kaa ek kampan puraa hone kii avadhi bhar us chakra kii gati rukii rahati he. is prakaar yah vyavastha dolan kii gananaa karne, dolan ko niyamit rakhane tathaa dolan aayam ko niyantrit karne kaa kaary karti he. sarvottam palaayanatantr vah he jisamen niyamit avadhi ke ananthar ek halkaa sa bhaar dolak par gir kar use ekarup aaveg us kshan pradaan karata he jab dolak apni madhyamaan sthiti se guzar rahaa hota he. yah vyavastha kai prakaar se sampann kii ja sakati he, jinamein nimnlikhit mukhya he :
 isamen ek lungar a hota he jo centre k ke chaaron ore dolan karata he. k se ek dolak neeche kii ore lataka hota he. dolak ke ardhadolan ke pashchaat pahiyaa pa kaa ek daant da lungar ke donon siron par lage paleton main se ek ko paar karata hota he. is prakaar vah us pallate ko ek halakaa sa dhakka detaa he jisase vah pallate upar uth jaataa he or doosraa pallate apane neeche vaale pahie par girakar use peeche kii ore halkaa sa jhatka detaa he. kintu is pallate kii vakrata kuch aisi hoti he ki is jatke kii pratikriya swaroop yah daant is pallate ko uthaakar iske neeche se paar ho jaataa he. is prakaar yah pahiyaa nirantar chalata rahata he or lungar kaa dolan karaata rahata he.
 is palaayanatantr ke chakra main daanton kii noken purvokt pratikshep palaayanatantr ke daanton kii nokon kii vipareet disha main baithai gai hoti hai. 
 uparyukt donon palaayanatantr praarambhik koti ke hai. inamen uttarottar sudhaar karke anek nae prakaar ke palaayanatantron kaa nirmaan kiya gaya he. aajkal prayukt honevaale palaayanatantron main aisi vyavastha hoti he ki palayanchakr, arthath uparyukt daantedaar pahiyaa, jyon hi apana aaveg dolak ko pradaan kar chuktaa he, uskaa sambandh dolak se bhang ho jaataa he. pun: kshanik sambandh tabhi sthapit hota he jab dolan apane dolan kii madhya sthiti main dubaara lautakar aata he. aise palaayan tantra ko viyukt palaayanatantr kehete hai. aadhunik ghadiyon main lage hue kronometer, yaa kalmapi, aise hi viyukt palaayanchakr hote hai. vastut: isi par ghadi kii parishuddhta or yatharthata nirbhar karti he.
 ghadi main anek pahie lage hote hai, jo kisi patansheel bhaar yaa kamaani dwaara pradutt urja se chalate hai. patansheel bhaar dwaara chalanevaali ghadiyaan aaj se saikadon varsh purv banaai gai thim. inamen ek bade se dhol ke chaaron ore lipte hue lambey dhaage ke chor se ek bhaar latakta hua hota tha, jo swayan neeche utarate hue dhol ko bhi ghumata jaataa tha. dhol ek chote pahie se judaa rahata tha. yah pahiyaa swayan ghumkar ek bade pahie ko apane daanton ke sahare ghumata tha. bade pahie ke saath ek chota pahiyaa ghumta tha, jo ek anya bade pahie ko ghumata tha. yah bada pahiyaa ek palaayan tantra se sambandhit tha, jo bhaar ke patan kii gati ko niyantrit karata tha. palaayan chakra ko ek dolak kii sahaayta se niyamit gati se ghumaya jaataa tha. dolak ke dahini ore se bain ore dolan ke saath palaayanchakr k ek daant aage badhata tha. in pahiyon main se ek ke saath ghante kii, duusare ke saath minute kii or tisare ke saath second kii sooyee judi rahati thi. ye suiyaan ek ankaprishth par gumti thim. chote pahie ke chha: dante the or yah minute k sooyee se sambandhit tha. bade pahae main 72 daante the. isse ghante kii sooyee sambanddh thi. is prakar jab chota pahiyaa 12 chakkar puraa karata tha tab bada pahiyaa ek chakkar ghumta tha.
 aadhunik ghadiyon main bhaar or dhol ke sthaan par faaulad kii ek choti si kamaani lagaai jaati he. kamaani kas di jaati he. pahiyon ke ghoomane ke liye aavashyak urja is kamaani ke dhire dhire khulne kii kriya se praapt hoti he. choti ghadiyon main dolak ke sthaan par santulanchakr laga hota he, jo daayen baayein ghurnan karata he. is ghurnan ko niyantrit karne ke liye ek keshakamani lagi hoti he. jab santulanchakr ek disha main gum jaataa he to keshakamani main anthan utpann ho jaati he, jo use pun: vipareet disha main waapas laakar ghurnan kii kriya karaati he. ghadi ko nirantar gatisheel rakhane ke liye faaulad kii kamaani ko niyat avadhi ke baad pun: kasakar lapet diya jaataa he, jiske liye ek chaabi hoti he. ghantadhvani utpann karanevaali ghadiyon tathaa nishchit samay par ghanti kii ghanghanaahat utpann karanevaali sachetak ghadiyon, athwa timopis, main ghantadhvani utpann karne kii pruthak vyavastha hoti he. aisi ghadi ke bheetar ek ghanti lagi hoti he, jisapar ek hathode kii chot padane par dhwani utpann hoti he. yah hathaudaa ek bhaar yaa kamaani se judaa rahata he, jo ise nishchit avadhi par chalaati he.
 ye ghadiyaan saamaanya yantric ghadiyon se keval is baat se bhinn hai ki inaki kamanion ko pun: lapetane ke liye vidyudvidhi kaa prayog kiya jaataa he. vidyut dwaara lapetane kii yah kriya yaa to lolak ke prayek dolan par, yaa nishchit avadhiyon ke antar par, hoti rahati he. choti ghadiyaan vidyut badariyon kii sahaayta se chalaai ja sakati he or badi dhadiyaan vidyut mukhyatar se jod di jaati hai. saral dhara main ta yah kaary kathin nahin hota, kintu prayavarti dhara jahaan hoti he vahaan vibhavaparivartak, yaa transfarmar, yaa telecron kaa prayog karnaa padataa he. inke dwaara prayavarti dhara ko disht dhara main parivartit kar diya jaataa he.
 vistrut lekh electronic ghadi par dekhen.
 vidyut ghadiyon ke parishkrut evam utkrisht rup daab-vidyut-manibhon ke kampan dwaara chalanevaali ghadiyaan hai. inamen sphatik ke manibh ko prayavarti dhara dwaara dolit karaayaa jaataa he or inhi dolanon ke dwaara ghadi chalati he.
 san 1948 main sanyukt rajya, america, ke beuro ov standerds kii ore se parmanviya ghadiyon kaa praaroop nirdhaarit karne kii ghoshan hui. ye ghadiyaan bhi daab-vidyut-manibhayukt saamaanya vidyut ghadiyon kii bhanti hoti hai. antar keval itnaa hota he ki inaki niyantrak aavriti prayavarti vidyutddhara ke badale uttejit anuon yaa parmaanuon ke swaabhaavik-anuspandan-aavriti dwaara pradaan kii jaati he. ye aavritiyaan praaia: 1010 chakra prati second kii koti kii hoti hai. aisi parmanviya ghadiyaan atyant sugrahi evam yatharth hoti hai or varsh main 0.01 second tak kii bhi truti inamen nahin aane paati.
 parmanviya ghadiyon main vaanchit anuspandan aavriti praapt karne ke liye abhi tak teen upayon par vichaar kiya gaya he: 
  parmaanu sijium kii mul avasthaa kii ati sookshm sanrachana dwaara. yah sanrachana nabhik ke chumbakeey ghurna ke kaaran varnakram rekhaon ke khandan se praapt hoti he. isaki aavriti lagbhag 9,192 megacicle prati second hoti he. 
  rubidium dhaatu kii mul avasthaa kii ati sookshm sanrachana dwaara, jisaki aavriti 6,835 me.sa./se. hoti he; or 
  ammonia-parmaanu kii utkraman aavriti ke dwaara, jisaki aavriti 23,870 me.sa./se. hoti he.
 uparyukt aavritiyon dwaara sphatik manibh kii aavriti kaa niyantran kiya jaataa he. sphatik manibh kaa dolan kuch kilo-cycle maatr hota he. use kisi aavritivardhak shrunkhlaa dwaara badhaakar atyant ucch aavritiwale sanketon main parivartit kar liya jaataa he. yah aavriti praaia: usee koti kii hoti he jis koti kii niyantrak aavriti hoti he. yadi sphatik manibh kii dolan aavriti niyantrak aavriti kii tulana main kaaphi kam hoti he, to use niyantrak aavriti kii koti tak pahunchne ke liye aisi ghadiyon main ek swayanchalit vyavastha hoti he, jise trutisanketak kehete hai. yah vyavastha trutiparimarjak kaa bhi kaary karti he. bhinn bhinn hota he.
 abhi tak parmanviya ghadiyon kaa sthool rup samaane nahin aa sakaa he, kintu isamen andeh nahin ki saakaar hone par yah kaalamaapan kaa sarvotkrisht upkaran hoga.
