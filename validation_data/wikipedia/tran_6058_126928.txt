 draupadi mahabharat ke sabase prasiddh paatro main se ek he. is mahakavy ke anusaar draupadi paanchal desh ke raja drupad kii putree he jo baad main paanchon pandavon kii patni bani. draupadi panch-kanyaon main se ek hai jinhen chir-kumari kaha jaataa he. ye krishna, yagyaseni, mahabharati, sairandhri aadi anya naamo se bhi vikhyath he. draupadi kaa vivaah paanchon pandav bhaiyon se hua tha. pandavon dwaara inase janme paanch putr up-pandav naam se vikhyath the.
 pracheen bharat ke mahakavy mahabharat ke anusaar draupadi kaa janm maharaj drupad ke yahan yajyakund se hua tha. atah yah â€˜yagyaseniâ€™ bhi kahalaai. draupadi purvajanm main kisi rishi kii kanya thi. usne pati paane kii kaamana se tapasya kii. shankar ne prasann hokar use var dene kii ichha kii. usne shankar se paanch baar kaha ki vah sarvagunsampann pati chaahati he. shankar ne kaha ki agle janm main uske paanch bharatvanshi pati honge, kyonki usne pati paane kii kaamana paanch baar dohraayi thi. 
 jab pandav tathaa kaurav rajkumaron kii shiksha purna ho gai to unhone dronacharya ko guru dakshina deni chaahi. dronacharya ko drupad ke dwaara kiye gayi apane apmaan kaa samaran ho aayaa or unhone rajkumaron se kaha, "rajkumaron! yadi tum gurudakshina dena hi chaahate ho to paanchal naresh drupad ko bandi bana kar mere samaksh prastut karo. yahi tum logon kii gurudakshina hogi." gurudev ke is prakaar kehane par samast rajkumaar apane-apane astr-shastr le kar paanchal desh kii ore chale.
 paanchal pahunchne par arjuna ne dronacharya se kaha, "gurudev! aap pehle kauravon ko raja drupad se yuddh karne kii ajna dijiye. yadi ve drupad ko bandi banane main asafal rahe to ham pandav yuddh karenge." guru kii ajna milane par duryodhana ke netritv main kauravon ne paanchal par akraman kar diya. donon pakshon ke madhya bhayankar yuddh hone laga kintu ant main kaurav parrast ho kar bhaag nikle. kauravon ko palaayan karte dekh pandavon ne akraman armbh kar diya. bhimsen tathaa arjuna ke parakram ke samaksh paanchal naresh kii sena haar gai. arjuna ne aage bad kar drupad ko bandi bana liya or guru dronacharya ke samaksh le aaye.
 drupad ko bandi ke rup main dekh kar dronacharya ne kaha, "he drupad! ab tumhaare rajya kaa swami main ho gaya hoon. main to tumhen apana mitra samaj kar tumhaare paas aayaa tha kintu tumne mujhe apana mitra sweekaar nahin kiya tha. ab bataao kya tum meri mitrataa sweekaar karte ho?" drupad ne lajja se sir jhukaa liya or apni bhul ke liye kshamayachna karte huye bole, "he dron! aapako apana mitra na maananaa meri bhul thi or uske liye ab mere hriday main pashchaatap he. main tathaa meraa rajya donon hi ab aapke aadhin hai, ab aapaki jo ichha ho karen." dronacharya ne kaha, "tumne kaha tha ki mitrataa samaan varg ke logon main hoti he. atah main tumse barabari kaa mitra bhav rakhane ke liye tumhen tumhaara aadha rajya lautaa rahaa hoon." itnaa kah kar dronacharya ne ganga nadi ke dakshini tat kaa rajya drupad ko saunp diya or shesh ko swayan rakh liya.
 guru dron se parajeet hone ke uparant maharaj drupad atyant lajjit huye or unhen kisi prakaar se nicha dikhaane kaa upaay sochane lage. isi chintaa main ek baar ve ghoomte huye kalyani nagari ke brahmanon kii basti main ja pahunche. vahaan unki bhent yaaj tathaa upyaaj naamak mahaan karmkandi brahman bhaaiyon se hui. raja drupad ne unki seva karke unhen prasann kar liya evam unase dronacharya ke maarane kaa upaay poocha. unke poochne par bade bhai yaaj ne kaha, "iske liye aap ek vishaal yajna kaa aayojan karke agnidev ko prasann kijiye jisase ki ve aapako ve mahaan balashaali putr kaa vardaan de denge." maharaj ne yaaj or upyaaj se unke kahe anusaar yajna karavaaya. unke yajna se prasann ho kar agnidev ne unhen ek aisa putr diya jo sampoorn aayudh evam kavach kundal se yukt tha. uske pashchaat us yajna kund se ek kanya utpann hui jiske netra khile huye camel ke samaan dedeepyaman the, bhauhen chandramaa ke samaan vakr thim tathaa uskaa varna shyaamal tha. uske utpann hote hi ek akashwani hui ki is balika kaa janm kshatriyon ke sanhaar or kauravon ke vinaash ke hetu hua he. balak kaa naam dhridhyumna evam balika kaa naam krishna rakhaa gaya.
 "main maharaj drupad kii nagari paanchal se aa rahaa hoon. vahaan par drupad kii kanya draupadi ke swayamvar ke liye anek deshon ke raja-maharaja padhaare huye hai."
 vedavyas-tum log paanchal chale jaao. vahaan drupad kanya panchali kaa swayamvar hone ja rahaa he. vah kanya tum logon ke sarvatha yogya he shiv ji ne use agle janm main paanch uttam pati praapt hone kaa vardaan diya tha. vah deviswaroopa balika sab bhanti se tum logon ke yogya hi he. tum log vahaan ja kar use praapt karo.
 swayamvar sabha main anek deshon ke raja-maharaja evam rajkumaar padhaare huye the kuch hi der main rajkumaari draupadi haath main varmala liye apane bhai dhridhyumna ke saath us sabha main pahaunchin. dhridhyumna ne sabha ko sambodhit karte huye kaha, "vibhinn desh se padhaare raja-maharaajaaon evam anya ganmaanya jano se meri bahan draupadi kaa vivaah hoga."
 ek ke baad ek sabhi raja-maharaja evam rajkumaron ne ek upar gumti hui machhlee kii aankh pra uske pratibimb ko neeche jal main dekhakar nishaanaa saadhane kaa prayaas kiya kintu safalataa haath na lagi or ve kantiheen hokar apane sthaan main laut aaye. in asafal logon main jaraasandh, shalya, shishupal tathaa duryodhana, duhshasan aadi kaurav bhi sammilit the. kauravon ke asafal hone par karn ne nishaanaa saadhane ke liye jaise hi dhanush uthaaya ,tabhi draupadi ne shri krishna ke ishaare par karn ko sut putr kahkar vivaah ke liye manaa kar diya . tab shri krishna ke aadesh par ek brahman ko rajkumaari ne praapt karnaa chaha. arjuna ne tailpaatr main pratibimb ko dekhte huye ek hi baan se nishaanaa laga daalaa. draupadi ne aage bad kar arjuna ke gale main varmala daal diya.
 ek brahman ke gale main draupadi ko varmala daalate dekh samast kshatriya raja-maharaja evam rajkumaron ne krodhit ho kar arjuna par akraman kar diya. pandavon tathaa kshatriya raajaaon main ghamaasan yuddh hone laga.
 pandav draupadi ko saath le kar vahaan pahunche jahaan ve apni mata kunti ke saath nivas kar rahe the. dwaar se hi arjuna ne pukaar kar apni mata se kaha, "maate! aaj ham log aapke liye ek adbhut bhiksha le kar aaye hai." us par kunti ne bheetar se hi kaha, "putron! tum log aapas main mil-baant uskaa upbhog kar lo." baad main yah gyaat hone par ki bhiksha vadhoo ke rup main hai, kunti ko atyant pashchaatap hua kintu mata ke vachanon ko satya siddh karne ke liye draupadi ne paanchon pandavon ko pati ke rup main sweekaar kar liya.
 pandavon ke draupadi ko saath le kar apane nivas par pahunchne ke kuch kaal pashchaat unke peeche-peeche krishna bhi vahaan par aa pahunche. aupchaariktaayen purna hone ke pashchaat kunti ne draupadi se kaha, "draupadi!pehle devataaon ke ansh nikaalo. phir brahmanon ko do. tatpashchaat ashriton kaa ansh alag karo. uske baad jo shesh bache uskaa aadha bhaag bhim ko or shesh aadha bhaag ham sabhi ko apni deh paroso."pativrata draupadi ne kunti ke aadesh kaa paalan kiya. bhojan ke pashchaat kushasan par mrigcharm bicha kar ve so gayi. draupadi mata ke pairon kii ore soi.
 sukhsagar ke saujany se
