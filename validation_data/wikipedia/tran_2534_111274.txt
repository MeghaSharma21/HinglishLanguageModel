 port lui morishas, kii rajdhani he. hind mahaasaagar ke tat par sthit yah morishas kaa sabase bada shahar or pramukh bandargah he. yah yahan ke port lui jile me sthit he. 2003 kii janaganana ke mutabik isaki jansankhya 147688 he. isaki sthapana french governor maahe di leberdonaire ne 1735 main kii thi. mukhya chauraahey se thodi duuri par place di arms main french shashan ke samay kii kuch puraani imaaraten hai. isamen governor house or municipal theatre bhi shaamil hai jinka nirmaan 18veen shatabdi main kiya gaya tha. yahaan par do carch or ek masjid he. port louis main supreme court or neshnal history museum bhi he. iske alaava yahaan par mask sangrahalay bhi he. is sangrahalay main africa, america, asia-oshiyana kshetra main rahane vaali janajatiyon se sambandhit mask pradarshit kiye gaye hai.
 6574 hectare main faile is park kaa nirmaan 1994 main morishas ke jangalon ko bachaane ke uddesh se kiya gaya tha. yah park sailaaniyon ko khubasurat prakritik najaare or adbhoot paudhe va pakshiyon ko kareeb se dekhne kaa mauka detaa he. chasecos yaa kyurapipe se laa mairi or maare ox vekeos ke raste yahaan aasaani se pahunchaa ja saktaa he. lee petrin main paryaton suchana centre banaaya gaya he jahaan par picnic kii suvidhaayen bhi muhaiyaa karai jaati hai. is rashtriya udyaan main paidal chalane ke liye raste banaae gaye hai jinamein se ek rasta is dweep kii sabase oonchi chotii blike river peak tak jaataa he.
 is udyaan kii sthapana 300 saal pehle french governor ne kii thi. yahaan anek durlabh prajati ke paudhe dekhe ja sakate hai. inamen vishaal victoria lily bhi shaamil he. samrajyavaadee shashan ke dauraan is udyaan main bagwani se sambandhit research kii jaati thim. port louis se yahaan ke liye niyamit rup se basen chalati hai.
 yah morishas kaa pramukh paryatak sthal he. yah morishas ke uttar pashchimi tat par sthit he. yah bahut hi khubasurat jagah he jahaan din-raat raunak rahati he. yahaan kaa mukhya aakarshan yahaan kaa samudr or uske kinare kii safed ret he jo ise paryatakon ke bich lokapriy banaati hai. grand be main scuba diving, snorkelling jaise water sports kaa anand bhi uthaaya ja saktaa he. grand be apane yahaan kii market ke liye bhi janaa jaataa he. is bazaar kaa fishan or suvidhaayen sailaaniyon ko pasand aati hai. is market kaa mukhya aakarshan yahaan milane vaala hastshilp kaa saamaan he. 
 kasela pakshi udyaan morishas ke revare nois jile main sthit he. 25 acre main failaa yah udyaan ramport mountain ke kinare basaa he. is park main africa, asia, australia se laae gaye pakshiyon kii kareeb 140 prajatiyaan rakhi gai hai. isamen lambii gardan vaala gulabi kabutar bhi shaamil he jo lupt hone kii kagaar par he. is udyaan main ek chota sa chideaghar bhi he jahaan baagh, bandar, hiran dekhe ja sakate hai. yahaan par ek jhil bhi he. yah udyaan subah 9 baje se shaam 5 baje tak khulaa rahata he. park main restaurant bhi he. jahaan aap khaane pine kaa majaa le sakate he. 
 is sangrahalay kii sthapana 1991 main morishas main rahane vaale bharatiyon kii bauddhik viraasat ko surakshit rakhane ke uddeshy se kii gai thi. is sangrahalay main bharatiyon ke morishas main basane se sambandhit abhilekh rakhe gaye hai. yah sangrahalay morishas museum council act 2000 ke antargat aata he. iskaa sanchaalan mahatma gandhi santhaan dwaara kiya jaataa he. yah sangrahalay subah 9 baje se shaam 4 baje tak khulaa rahata he or ravivaar va rashtriya avkaash ke din band rahata he. 
 saanchaa:africa deshon kii rajdhaniyaan
