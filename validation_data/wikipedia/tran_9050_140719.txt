 hrushikesh sulabh hindi ke samakaleen sheersh lekhakon main hai, jo ki kahani or naatak-lekhan kii vidhaon ke liye jane jate hai. aap ol india radio main karyrat bhi hai.
 sulabh ji ko unke kahani sangrah "vasant ke hatyare" ke liye haal hi main indu sharma antarrashtriya katha sammaan diya gaya he. ye sammaan unhen katha euke dwaara diya gaya he.
 aapkaa janm farvari 15, 1955 ko bharat main bihar ke laheji naamak ek chote se gaanv main hua. praarambhik shiksha gaanv me hi hui. laheji ke maahaul or rangamanch se judav ne aarambh se hi rangamanch kii taraf aapkaa dhyaan aakrisht kiya.
 aapke pita, swatantraaa senaanee shri ramashankar shrivastav, aapaki aage kii shiksha hetu aapako le kar patna chale aaye. hindi se snaatak hone ke baad aapane ucch shiksha prarambh kii, kintu paariwarik jimmedaariyon or aarthik tangi ke chalate, aapane ek saal ke padhai ke baad adhyayan sthagit kar diya.
 jivicoparjan karte huye bhi rachanaatmakataa ko jivit rakhane hetu aapane ol india radio main 'program-akxcutive' kaa padbhaar samhaal liya.
 april 26, 1982 ko 28 varsh kii umr main apni niyamit pathika minuji se aapkaa vivaah sampann hua. us samay, minuji apane gaanv kii iklauti snaatak mahila thim. aap donon kii teen betiyaan bhi hai - vatsala, vasundhara, evam vallari.
 aapke jivan or aapke sahitya-srijan par aapke pita, jo ki swatantraaa-senaanee hone ke saath saath ek homeopathy doctor bhi the, kaa gaharaa asar pada. aapane aksar apane vyaktitv kii sahajata or usame nihit samanubhuti kaa shrey apane pita ko diya he. aapke pita ne aap par asaadhaaran had tak vishwaas kiya or puri swatantraaa di.pichley tees varshon se sulabh ne sahitya-srijan ke alaava anek saanskrithik andolanon main bhi bhaag liya he. unki kahaniyaan tamaam patrikaon main chhapi hai, tathaa tamaam bhashaaon main unka anuwaad bhi ho chukaa he. rangamanch se bachapan se jude hone ke kaaran aapane kahaniyon or lekhon ke saath saath naatak bhi likhe.
 aapane naatak ke vidha ke apane srijan ko vishesh rup se bihari thakur dwaara prachlit kii gayi style 'bidesia' par kendrit kiya he. is style ko aadhunik bhartiya rangamanch main prayog karne ke liye aap jane jate hai. is style ke aapke prasiddh naatak 'batohi' kaa manchan rashtriya natya vidhyalay dwaara haal hi main kiya gaya tha.
 pichley kuch varshon se aap lagaataar hindi saahitiyik patrika 'kathadesh' main lekh likh rahe hai.
 ""dharti aabaa"" aapke dwaara likhaa gaya naveenatam naatak he.
 
 
 
 
 aapane mukhyatah teen vidhaon par kaary kiya he - naatak, kahani evam rangamanch-aalochana
 1. sarika2. dharmayug3. lahar 4. saakshaatkaar5. kathayatra6. ravivaar7. vasudha8. samya9. ab kahani visheshank10. vartmaan sahitya11. hans12. kathan 13. sabrang-jansatta visheshank14. kathadesh15. india today evam uskaa hi sahitya visheshank16. lokmat visheshank17. prabhaat khabar visheshank18. sambhav kahani visheshank19. janpath20. samakaleen bhartiya sahitya
 unki kahani "ashthabhujalaal kii bhujaayen" theranjedutha hindi kathakaal' main sammilit kii gayi thi. iskaa anuwaad ve. ke. rabindranath ne kiya tha.
 
