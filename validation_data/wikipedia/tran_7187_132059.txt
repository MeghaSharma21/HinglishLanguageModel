 dasven asian khel 20 sitambar se 5 oktober, 1986 ke bich tseol, dakshin korea main yojit karaae gaye the. is nagar ne 1970 main in khelon kaa aayojan karnaa tha lekin, uttar korea se mili dhamkiyon ke chalate inhen taalna padaa or tab bainkak ne un khelon kii mezbaani kii thi. in khelon ke liye banaae gaye khelsthal or suvidhaayen vahi the jinka 1988 greeshmakaleen olympic khelon main upyog kiya gaya kyonki in khelon ko pareekshan khelon ke rup main mana gaya.
 kul milakar 27 deshon se 4,839 khilaadiyon ne in khelon main bhaag liya or 25 pratiyogitaaon main pratispardhaa kii. pehali baar in khelon main judo, takwando, mahila cycling or mahila shooting laae gaye. 83 asian or 3 vishwa kirtiman tode gaye.
 haimer fankne vaale japan ke shigenobu murofushi nen lagaataar paanchavi baar swarna padak jeeta. par in khelon kaa sitara rahi bharat kii payyoli express - pi tii ushaa jinhone kul chaar swarna padak or ek rajat padak jite or athletics main swarna jeetne vaali sabase badi vijeta baniin.
 tseol asiad se dakshin korea main khel samskruti kaa bhi aagaman hua. tseol asiad kii padak talika main dakshin korea, japan ko hataa kar bahut nikatataa se china ke baad duusare sthaan par rahaa. in khelon ke baad se ab tak ke asian khelon main china or dakshin korea sabhi asian khelon main, keval hiroshima main yojit 1994 asian khelon ko chhodkar, pratham or dwitiya sthaan par rahe hai.
 mukhyabhumi china ko chhodkar, sabhi samaajawaadee deshon ne, jinamein uttar korea bhi tha, in khelon kaa raajnneetik kaarnon se bahishkaar kiya tha. ek jasoos ne khelon se kuch din purv gimpo anterrashtriya hawaondde par ek vending mashin ke peeche ek bam visphot kar diya jisase 5 log maare gaye, jiname ek takanisian bhi tha.
 strot : kul padak sthiti - tseol 1986
