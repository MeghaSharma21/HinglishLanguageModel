 asatkaryawad karanwad kaa nyaayadarshansammat siddhant jiske anusaar kaary utpatti ke pehle nahin rahata. nyaay ke anusaar upadan or nimitt kaaran alag-alag kaary utpann karne kii purna shakti nahin he kintu jab ye kaaran milakar vyapaarsheel hote hai tab inaki sammilit shakti aisa kaary utpann hota he jo in kaarnon se vilakshan hota he. at: kaary sarvatha naveen hota he, utpatti ke pehle iskaa astitv nahin hota. kaaran keval utpatti main sahaayak hote hai. sankhyadarshan iske vipareet kaary ko utpatti ke pehle kaaran main sthit maanata he, at: uskaa siddhant satkaryawad kehalaata he. nyaayadarshan bhavvaadi or yathartwaadee he. iske anusaar utpatti ke purv kaary kii sthiti mana anubhavviruddh he. nyaay ke is siddhant par akshep kiya jaataa he ki yadi asat kaary utpann hota he to shashashring jaise asat kaary bhi utpann hone chahie. kintu nyaayamanjari main kaha gaya he ki asatkaryawad ke anusaar asat kii utpatti nahin maani jaati. apitu jo utpann hua he use utpatti ke pehle asat mana jaataa he.
