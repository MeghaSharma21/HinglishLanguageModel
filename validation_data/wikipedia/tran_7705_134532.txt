 prakruti main sabhi rasinic padaarth saadhaarant: thos, drav or gas tathaa plasma - in chaar avasthaaon main paae jate hai. drav or gas pravaahit ho sakate hai, kintu thos pravaahit nahin hota. lacheele thos padaarthon main aaytan athwa aakaar ko vikrut karne se pratibal utpann hota he. alp vikrutiyon ke liye vikruti or pratibal paraspar samaanupati hote hai. is gun ke kaaran lacheele thos ek nishchit maan tak ke bahari balon ko sanbhaalane kii kshamta rakhte hai.
 pravaah kaa gun hone ke kaaran dravon or gaison ko taral padaarth kaha jaataa he. ye padaarth kartan balon ko sanbhaalane main aksham hote hai or gurutvkarshan ke prabhaav ke kaaran pravaahit hokar jis baratan main rakhe rahete hai, usee kaa aakaar dhaaran kar lete hai. thos or taral kaa yantric bhed bahut spasht nahin he. bahut se padaarth, visheshat: ucch koti ke bahulak ke yantric gun, shyaan taral or lacheele thos ke gunon ke madhyavarti hote hai.
 prayek padaarth ke liye ek aisa kranthik taap paaya jaataa he, jisase adhik hone par padaarth keval taral avasthaa main rah saktaa he. kranthik taap par padaarth kii drav or gas avasthaa main vishesh antar nahin rah jaataa. isse neeche ke prayek taap par drav ke saath uskaa kuch vaashp bhi upasthit rahata he or is vaashp kaa kuch nishchit dabaav bhi hota he. is dabaav ko vaashp dabaav kehete hai. prayek taap par vaashp dabaav kaa adhiktam maan nishchit hota he. is adhiktam dabaav ko samprukt-vaashp-dabaav ke baraabar athwa usase adhik ho, to drav sthaayee rahata he. yadi upree dabaav drav ke sampruktavashp-dabaav se kam ho, to drav asthaayee hota he.
 samprukt-vaashp-dabaav taap ke badhane se badhata he. jis taap par drav kaa samprukt-vaashp-dabaav bahari vaataavaran ke dabaav ke baraabar ho jaataa he, usapar drav bahut teji se vashpit hone lagata he. is taap ko drav kaa kvathanank kehete hai. yadi bahari dabaav sarvatha sthaayee ho to kvathanank se neeche drav sthaayee rahata he. kvathanank par pahunchne par yah khaulane lagata he. is dasha main yah taap kaa shoshan karke drav avasthaa se gas avasthaa main parivartit hone lagata he. kvathanank par drav ke ikai dravyaman ko drav se purnat: gas main parivartit karne ke liye jitne calories ooshmaa kii aavashyaktaa hoti he, use drav ke vashpibhawan kii gupt ooshmaa kehete hai. vibhinn drav padaarthon ke liye iskaa maan bhinn hota he.
 ek niyat dabaav par thos or drav donon rup saath saath ek nishchit taap par paae ja sakate hai. yah taap drav kaa himbindu yaa thos kaa dravnank kehalaata he. dravnank par padaarth ke ikai dravyaman ko thos se purnat: drav main parivartit karne main jitani ooshmaa kii aavashyaktaa hoti he, use thos ke galan kii gupt ooshmaa kehete hai. acristali padaarthon ke liye koi niyat galnaank nahin paaya jaataa. ve garam karne par dhire dhire mulaayam hote jate hai or phir drav avasthaa main aa jate hai. kaanch tathaa kaanch jaise anya padaarth isi prakaar kaa vyavhaar karte hai.
 ek niyat taap or niyat dabaav par prayek dravya kii teenon avasthaaen ek saath vidyaman rah sakati hai. dabaav or taap ke bich khichein gaye aarekh main ye niyat taap or dabaav ek bindu dwaara pradarshit kiye jate hai. is bindu ko drav kaa trik bindu kehete hai. trik vindu kii apeksha nimna daabon par drav asthaayee rahata he. yadi kisi thos ko trik vindu kii apeksha nimna dabaav par rakhkar garam kiya jaae to vah bina drav bane hi vaashp main parivartit ho jaataa he, arthath urdhvpaatit ho jaataa he.
 drav ke mukt tal main, jo us drav ke vaashp yaa saamaanya vaayu ke sampark main rahata he, ek vishesh gun paaya jaataa he, jiske kaaran yah tal tani hui maheen jhilli jaisaa vyavhaar karata he. is gun ko prishth tanaav kehete hai. prishth tanaav ke kaaran drav ke prishth kaa kshetrafal yathasambhav nunatam hota he. kisi die aaytan ke liye sabase kam kshetrafal ek gole kaa hota he. at: aisi sthitiyon main jab ki bahari bal naganya maane ja sakate hon drav kii boonde gol hoti hai. jab koi drav kisi thos, yaa anya kisi amishray drav, ke sampark main aata he to bhi sampark tal par tanaav utpann hota he.
 saadhaarant: koi bhi padaarth keval ek hi prakaar ke drav rup main praapt hota he, kintu iske kuch apwaad bhi milte hai, jaise helium gas ko dravit karke do prakaar ke helium drav praapt kiye ja sakate hai. usee prakaar para-azoxi-enisol prakaashat: vishamdaishik drav ke rup main, crystalia avasthaa main tathaa saamaanya drav ke rup main bhi praapt ho saktaa he.
 prayek dravya ke anu ek duusare ko aakarshith kiye rahete hai. is aakarshan ko antaranuk aakarshan kehete hai. isi ke kaaran kisi dravya ke anu ekatra rahete hai. dravya ke anuon par ek vikarshan bal bhi lagata rahata he. yah bal anuon ko ek duusare ke ati nikat aane se roktaa he. thos ke anuon ke bich ye bal prabal hote hai. dravon main inke maan alp or gaison main lagbhag naganya hote hai.
 crystalia thos kii lakshanik visheshta yah hoti he ki usamen nikat paraas or dur paraas main bhi anuon kii ek suniyojit vyavastha bani hoti he. kuch anu aapas main milakar chote chote gut bana lete hai. in guton kii aantarik rachana ek si hoti he. inhen ekackoshika kehete hai. yahi nikat paraas kii vyavastha kehalaati he. dur paraas kii vyavastha kaa yah arth he ki crystalia thos kii ekackoshikaaye bhi vishesh dhang se vyavasthit rahati hai, arthath ekackoshika kii vyavastha manamaani nahin varan aavarti hoti he. drav or thos main mukhya bhed yahi he ki drav main doorparaas vyavastha bilkul nahin hoti he. nikataparaas vyavastha kuch had tak bani rah sakati he, jisase drav main bhi prayek anu ke chaaron ore sthit anuon kii sankhya baraabar hoti he.
 eks-kiran vivartan ke prayogon dwaara is prakaar kii nikat paraas vyavastha kii upasthiti vaigyanikon dwaara pramanit kii ja chuki he. je.di. bernal or aar.ech. foular ne eks-kiran vivartan kaa adhyayan kiya he or uski sankhya kaa phurye vishleshan karke is tathy ko pratipaadit kiya he.
 drav ke kranthik vindu, shyanta tathaa anya gunon kii gananaa ke liye bahut se saidhantik praytn kiye gaye hai. pehle ke adhyayanon ke adhiktar lenard jones vibhav kaa upyog kiya gaya he. dravon kaa vivar siddhant apekshaakrit naveen siddhant he.
 bahut se drav vidyucchhuchaalak hai. inaki chaalakata kaa kaaran yah he ki inamen swatantra electron paae jate hai. drav lavenon kii vidyucchalakata unke ynikaran par nirbhar karti he. anya drav do mukhya bhaagon main baante ja sakate hai. jo drav vidyunmay vastu kii ore-aakarshith hote hai, unhen dhruviya or jo aakarshith nahin hote unhen adhruviya kaha jaataa he. vaastaviktaa yah he ki dhruviya dravon ke anu main sthaayee rup se kuch dvadhruv-aghurna hote hai, paratu adhruviya dravon ke anuon main aisa nahin hota. benzene adhruviya drav he. adhruviya dravon kaa paravaidyuthank 1 or 3 ke bich main paaya jaataa he. inkaa drishy kshetreey vartanaank inke radio aavritiya paravaidyuthank ke vargamul ke baraabar hota he. dhruviya dravon ke paravaidyuthank adhruviya dravon ke paravaidyutankon kii apeksha lagbhag 10 se 100 guna adhik hote hai, kintu inkaa vartanaank lagbhag utana hi hota he. drav samaanyat: samdaishik hote hai.
 dravon ke varnakram inhen padaarthon ke gasiy aanvik varnakramon se bahut kuch milte julate hai. par dravon ke raman or avarakt varnakram sangat gasiy varnakram se kuch bhinn hote hai.
