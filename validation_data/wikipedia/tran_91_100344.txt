 salphonamide dravyon kaa ek varg jiske aadhaar par anekon davaayen banaayi jaati hai. isamen para-amino-benzene salphonamide kaa mul-rachana-sutara vidyaman he. paraamino benzene salphonamide ko salphonil amide bhi kehete hai or is yogic main salphonamide mulak ke hydrogen parmaanuon ke sthaan par vibhinn yogicon ke mulak pratisthapit karke, anek yogic praapt kiye ja sakate hai, jinka samuhik naam salphonamide he.
 oshadhi vigyaan main is varg kii oshadhiyon kii apeksha sambhavat: kisi anya varg kii oshadhiyaan adhik laabhprad nahin siddh hui. iskaa kaaran yah he ki inaki sahaayta se anek jaane bachaai ja sakati hai. beemaari kii avadhi kaaphi ghatai ja sakati tathaa kuch bimariyon se bachaav kii vyavastha bhi kii ja sakati he.
 san 1908 main pi. gaylemo ne para-amino benzin salphonamide kaa sanshleshan ranjak udyog main ek dravya ke liye kiya tha or isaki sahaayta se kuch azo ranjak banaae gaye. baad main pataa chalaa ki in ranjakon main kuch pratijeevanvik prabhaav bhi he, parantu is ore kuch vishesh dhyaan na diya gaya. san 1932 main germany main fretz mitzah tathaa jojeff clerr ne praantosil tathaa anya salphonamide yukt aijo ranjakon kaa patent karaayaa or san 1935 main gerheart dom ne apane ek shodh-niabandh dwaara yah ghoshnaa kii ki usne praantosil kaa upyog chuhon main stryptococas sankraman kii chikitsa ke liye kiya tathaa yah gyaat kiya ki praantosil kii jeev-vishaaktata bahut kam he or stryptococas se sankramit chuhon par iske upyog se unki mrityu honi ruk gai yaa kam ho gai. baad main khargoshon par bhi iskaa prayog karne se yahi fal praapt hue. dom ne is ore bhi dhyaan dilaayaa ki praantasil keval jeevadhariyon ke andar hi jeevanunashak kaa kaary kar saktaa he, baahar pareekshan nalee main upasthit jeevanuon main nahin.
 iske pashchaat france main e. ziraard ne praantosil kaa sanshleshan karke uskaa naam rubiarol rakhaa tathaa jeevon main iskaa prayog karke dom ke falon kii pushti kii. je. trephuel, epa. nith tathaa di. bowet ne yah pradarshit kiya ki sharir ke utak main yah azo ranjak aijo mulak par vikhandit hokar, para-amino-benzene salphonamide banaate hai or vastav main praantosil yaa isi prakaar ke aijo ranjakon kii sankraman naashan kiya isi yogic, para-amino-benzene salphonamide, hi ke kaaran he. is vichaardhaara kii sheeghra hi pushti hui. england tathaa america main bhi is prakaar ke prayog hue or vahi fal praapt hue. inke falswaroop is baat kii pushti hui ki stryptococas sankraman main salphonamide kaa prayog ho saktaa he. kuch samay baad yah pataa chalaa ki neumonia main iskaa upyog nahin ho saktaa, par mainingitis tathaa baccha paidaa hone ke pashchaat ke sankramanon main yah bahut upyogi he.
 iske pashchaat vaigyanikon kaa dhyaan is ore gaya ki salphonamide mulak ke hydrogen parmaanuon ke sthaan par anya yogicon ke mul pratisthapit karne se anya yogic, jo kuch vishesh sankramanon main laabhprad hai praapt ho sakate hai is prakaar e. je. ivince tathaa em. e. philips ne sulpha-piridin banaaya, jo neumonia ke sankraman ke liye vishisht tha. san 1936 tathaa san 1943 ke bich main is prakaar ke anek yogicon kaa sanshleshan hua or inamen se kai atyant laabhprad siddh hue. dwitiya vishwayuddh main sainikon main inkaa upyog bahut hua, jiske falswaroop anek jane bachaai ja sakin. prayek sipaahi ke paas salphonamide powder tathaa goliyaan rahati thim. tathaa inke upyog kii vidhi bataa di jaati thi, taaki ghayal hone par vah swayan inkaa prayog kar saken.
 inaki kriya vidhi ke sambandh main yah spasht he ki ye aushadhiyaan jeevanuon ko nasht nahin karatin varan unki vruddhi ko roak detii hai. is prakaar yah jeevanuon ko maar sakanevaali jeevanunashshak aushadhiyon se bhinn hai.
 is varg kii aushadhiyon kaa manushya par kuch vishaiylla prabhaav bhi padataa he or kuch log inke liye bahut hi samvedi hote hai, at: bina chikitsak kii salaah ke inkaa prayog karnaa uchit nahin he. inase ulti, chakkar, maansik sambhranti aadi lakshan prakat hone lagate hai. kabhi kabhi raktaalpata, peshaab main rukaawat, gurde main kuch shoth aadi bhi ho jate hai. kabhi kabhi chikitsak in oshadhiyon ke saath kuch anya aushadhiyaan milakar dete hai, jisase upar likhi vyaadhiyaan na utpann hone paaen. vartmaan chikitsa vigyaan main sulpha dawaaon kaa sthaan pratijaivik padaarthon se kisi prakaar kam nahin he.
