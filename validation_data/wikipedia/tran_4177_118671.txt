 aanwale ke ped kii puja kaa mahatv
 karthik maah shukla paksh kii akshay navami ko aamala navami bhi kehete hai. is khaas din par aanwale ke ped kii puja kii jaati he. shastron ke mutabik navami se lekar poornima tak bhagwaan vishnu kaa aavanle ke ped par vaas rahata he. akshay navami kaa yah din itnaa vishesh hota he ki kisi bhi kaary kii shuruyaat bina kisi muhurt dekhe kii ja sakati he. vahiin santan prapti ke liye is din aanwale ke ped kii vidhividhan se puja va vrath karnaa faldaayi hota he. iske alaava is din aanwala va prasad swaroop chakhne se sabhi dukh va rog dur hote hai. 
 ise ichha navami bhi kaha jaataa
 akshay navami ko lekar manyata he ki is din log jis ichha ke saath pujan karte hai unki vah ichha jarur purna hoti he. isliye isko akshya navami ke saath hi ichha navami bhi kehete hai. shastron ke muitabik isi din maharishi chyavan ne aanwala kaa seven kiya tha, jiske baad unhen pun: nav yauvan kii prapti hui thi. isiilie is din aanwala kaa seven jarur kiya jaataa he. vahiin yah bhi manyata he ki isi din bhagwaan shrikrishna ne bal lilaon ke saath vrudanvan kii galiya chhod kartavyon ko puraa karne ke liye mathura prasthaan kiya tha. 
 zyada prachlit he yah vrath katha
 is vrath ko lekar kshetreey bhashaaon main kai kathaayen prachlit hai. jisamen ek katha yah bhi he. kehete hai ki ek vyapaaree or uski patni santan hone se bahut dukhi the. is dauraan log unhen vibhinn prakaar kii salaah dete the. aise main ek din kisi ne unhen bhairav baba ke saamne kisi bachche kii bali dene kii salaah di. iske liye vyapaaree nahin taiyaar hua lekin uski patni taiyaar ho gai. vyapaaree ke lakh manaa karne ke baavjood uski patni ne usase chhupakar santan prapti kii laalasaa ek bachche kii bali de di. iske baad vyapaaree kii patni ko kai bimaariyaan ho gai. bimariyon se peedit patni ne use jab yah baat bataai to vah krodhit hua. haalanki baad main vah patni ko ganga ji main snaan karaane le gaya jisase ki uske paap dhul saken. yahaan par vyapaaree kii patni ne ganga ji kii aradhana kii to ganga ji uske saamne achaanak se ek budhi stri ke rup main aakar khadi ho gai. vyapaaree kii patni ne use pranaam kiya or uske kashton ke bare main poocha. ganga ji ne use in kashton se mukti paane ke liye karthik maas kii shukla paksh kii navami ko vrath rakhane kaa saral upaaya bataaya. iske saath hi is din aanwale ke ped kii puja karne kii salaah di. kuch samay baad vyapaaree va uski patni ko putr kii prapti hui or uske saare ksht dur ho gaye. isliye is din aanwala kii ped kii puja karne, uskaa prasad chakhne or vahiin par bhojan karne kaa rivaaj he. 
 pujan kaa he ye vaigyanik kaaran
 vahiin is puja kaa ek vaigyanik pahalu bhi he. vaigyanikon ke mutabik jab aanwala ke ped kii puja hoti he to mausam teji se badal rahaa hota he. aise main is dauraan aavanla ke vriksh ke kareeb janaa or uskaa seven karnaa laabhakaari hota he. aanwale ke ped main badi maatra main vitamin si paaya jaataa he. ped jalane va sookhne ke baad bhi isamen vitamin si maujuud rahata he. swasthy rahane ke liye vitamin si bahut jaruri hoti hai kyonki yah sharir kii moolbhoot rasinic kriyaaon main yogicon kaa nirmaan or unke kaary main ek vishesh bhoomika nibhaati he. 
