 lord wiliam bantic bharat ke governor general rahe the.
 ye bharat ke pratham governor general the
 lord wiliam bantic, jinhen 'wiliam cavendish batting' ke naam se bhi janaa jaataa he, ko bharat kaa pratham governor-general kaa pad sushobhit karne kaa gaurav praapt he. pehle vah madras ke governor banakar bharat aaye the. unka shasankaal adhikanshat: shanti kaa kaal tha. lord wiliam bantic ne bhartiya riyasaton ke maamle main ahastkshep kii niti ko apanaaya tha. unhone punjab ke maharaja ranjit singh se sandhi kii thi, jiske dwaara angrez or maharaja ranjit singh ne sindh ke maarg se vyapaar ko badhaava dena sweekaar kiya tha. wiliam bantic ke bhartiya samaaj main kiye gaye sudhaar aaj bhi prasiddh hai. sati pratha ko samaapt karne main unka mahatvapurn yogadan tha. apane shasankaal ke antim samay main vah bengal ke governor-general rahe the.bharat aagamanlord wiliam bantic pehle madras ke governor kii haisiyat se bharat aaye the, lekin 1806 i. main vellore main sipaahi vidroh ho jane par unhen waapas bula liya gaya. ikkis varshon ke baad lord amherst dwaara tyaagptr de dene par unhen governor-general niyukt kiya gaya tha or unhone july 1828 i. main yah pad grahan kar liya.saamaajik sudhaar ke kaarivilliam bantic ke shashan kaa mahatva unke prashaskeey evam saamaajik sudhaaron ke kaaran he, jinke falswaroop vah bahut hi lokapriy hue. inkaa armbh sainik or asainik sevaaon main kifaayatashari baratane se hua. unhone rajasav, visheshkar afim ke ekadhikaar se hone vaali aay main baari vruddhi kii. falat: jis vaarshik bajet main ghate hote rahete the, unamem bahut bachat hone lagi. unhone bhartiya sena main prachlit kode lagane kii pratha ko bhi samaapt kar diya. bhartiya nadiyon main steamer chalavane armbh kiye, agra kshetra main krishi bhoomi kaa bandobast karaayaa, jisase rajasav main vruddhi hui, tathaa kisaanon ke dwaara di jane vaali malguzaari kaa uchit nirdhaaran kar unhen adhikaar ke abhilekh dilwaaye. bantic ne lord cornwalis kii bharatiyon ko company kii nimna naukariyon ko chhodkar unchi naukariyon se alag rakhane kii galat niti ko ulat diya or bharatiyon kii sahaayak jaj jaise ucch padon par niyuktiyaan kin. zila magistrate tathaa zila colector ke pad ko milakar ek kar diya, pradeshik adaalaton ko samaapt kar diya, bharatiyon kii niyuktiyaan achche vetan par dipti magistrate jaise prashaskeey padon par kii tathaa 'diviginal kamishnaron ' ke padon kii sthapana kii. is prakaar usne bhartiya prashaskeey dhaanche ko uskaa aadhunik rup pradaan kiya.
 bharatiyon main lokapriyata
 lord bantic ke saamaajik sudhaar bhi kuch kam mahatva ke nahin the. 1829 i. main usne sati pratha ko samaapt kar diya. karnal sliman ke sahyog se usne thagi kaa unmoolan kiya. us samay thagon kaa deshvyapee gupt sanghathan tha, ve desh bhar main ghutaa karte the or bhole-bhaale yatriyon kii rumal se galaa ghontkar hatya kar diya karte the or unka sara maal lut lete the. 1832 i. main dharm-parivartan se hone vaali sabhi ayogyataon ko samaapt kar diya gaya. 1833 i. main company ke adhikaar patr ko agle bees varshon ke liye naveen kar diya gaya. isse company china ke vyavsaay par ekadhikaar se vanchit ho gai. ab vah maatr prashaskeey sanstha rah gai. naye charter act ke dwaara anek mahatvapurn parivartan kiye gayi. bengal ke governor-general ke pad kaa naam badalakar bharat kaa governor-general kar diya gaya. governor-general kii concil kii sadsy sankhya badhaakar chaar kar di gai tathaa yah siddhanth nirdisht kiya gaya ki koi bhi bhartiya, maatr apane dharm, janm athwa rang ke kaaran company ke antargat kisi pad se, yadi vah uske liye yogya ho, vanchit nahin kiya jaayegaa.
 samachar-patron kii swatantraaa
 lord wiliam bantic ne sarkari sevaaon main bhed-bhavpurn vyavhaar ko khatm karne ke liye 1833 i. ke act kii dhara 87 ke anusaar jati yaa rang ke sthaan par yogyata ko hi seva kaa aadhaar mana. wiliam bantic ne samachar-patron ke prati udaar drushtikon apanaate hue unki swatantrata kii vakaalat kii. vah ise ‘asantosh se raksha kaa abhidwar’ maanate the. unhone madras ke sainik vidroh kaa ullekh karte hue bataaya ki, kalakatta or madras donon jagah sthiti ek jaisi thi, kintu madras main vidroh isliye tha, kyonki vahaan samachar-patron kii swatantraaa nahin thi. is prakaar wiliam bantic bhartiya samachar-patron ko mukt karnaa chaahate the. kintu 1835 i.main karaab swasthya ke aadhaar par wiliam bantic dwaara istifa dene ke kaaran samachar-patron se pratibandh hataa lene kaa shrey uske parvarti governor-general charles metcof ko mila.
 shaikshik sudhaar
 shiksha ke kshetra main wiliam bantic ne mahatvapurn sudhaar kiye. unhone shiksha ke uddeshy evam madhyam, donon par par gaharaa adhyayan kiya. shiksha ke liye anudaan kaa prayog kaise kiya jaay, yah vichaarneey vishay rahaa. vivaad fasaa tha ki, anudaan kaa prayog praachya sahitya ke vikaas ke liye kiya jaay yaa phir paashchaatya sahitya ke vikaas ke liye. praachya shiksha ke samarthakon kaa netritv 'wilson' va 'princep' ne kiya tathaa paashchaatya vidya ke samarthakon kaa netritv ‘travolian’ ne, jisko raja rammohan raay kaa bhi samarthan praapt tha. antatah is vivaad ke niptaare ke liye lord maikale kii adhyakshata main ek samiti bani, jisane paashchaatya vidya ke samarthan main apana nirnay diya. usne apane vichaaron ko 2 farvari, 1835 i. ke suprasiddh samaran patr main pratipaadit kiya. apane prastaavon main lord maikale kii yojana thi ki, "ek aisa varg banaaya jaay, jo rang tathaa rakt se to bhartiya ho, parantu pravriti, vichaar, naitikta tathaa buddhi se angrez ho.' maikale ke vichaar 7 march, 1835 i. ko ek prastaav dwaara anumodi kar die gaye, jisase yah nishchit hua ki, ucch stareey prashasan kii bhashaa angrezi hogi. 1835 i. main hi lord wiliam bantic ne kalakatta main ‘kalakatta medical college’ kii neenv rakhi.
 company ke rajasav main vriddhivitiya sudhaaron ke antargat wiliam bantic ne sainikon ko di jane vaali bhatte kii raashi ko kam kar diya. ab kalakatta ke 400 mile kii paridhi main niyukt hone par bhatta aadha kar diya gaya. bengal main bhu-rajasav ko ekatra karne ke kshetra main prabhavakaari prayaas kiye gayi. 'rabart matins bird' ke nirikshan main 'pashchimottar praant' main aisi bhu-kar vyavastha kii gai, jisase adhik kar ekatra hone laga. opium ke vyapaar ko niyamit karte hue ise keval bombay bandargah se niryaat kii suvidha di gai. iskaa parinaam yah hua ki east india company ko niryaat kar kaa bhi bhaag milane laga, jisase uske rajasav main badi zabardast vruddhi hui.
 nyalalay kii bhashaa
 lord wiliam bantic ne lord cornvallis dwaara sthapit prantiya, apiliy tathaa circuit nyaayalayon ko band karwaakar, iskaa kaary magistrate tathaa colectoron main baant diya. nyaayalayon kii bhashaa farsi ke sthaan par vikalp ke rup main sthaneey bhashaaon ke prayog kii anumati di gai. oonche str ke nyaayalayon main angrezi kaa prayog hota tha.
