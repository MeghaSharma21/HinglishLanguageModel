 nandavansh pracheen bharat kaa sarvaadhik shaktishaalee evam mahaan nyaayi athwa nai rajvansh tha. jisane paanchavin-chauthi shatabdi isa purv uttari bharat ke vishaal bhaag par shashan kiya.nandavansh kii sthapana pratham chakravarti samraat mahapadmanand ne kii thi. bhartiya itihaas main pehali baar ek aise samrajya kii sthapana hui jisaki simaaen ganga ke maidaanon ko long gai. yah samrajya vastutah swatantra rajyon yaa saamanton kaa shithil sangh naa hokar balki kisi shaktishaalee raja bal ke sammukh natmastak hote the. ye ek ekaraat kii chhatrachhaaya main ek akhand rajtantr tha, jiske paas apaar sanybal, dhanabal or janabal tha. chakravarti samraat mahapadmanand ne nikatavarti sabhi rajwansho ko jitkar ek vishaal samrajya kii sthapana kii evam kendriya shashan kii vyavastha lagu kii. isiilie samraat mahapadam nand kokendriya shashan paddati kaa janak kaha jaataa he. yah samaran yogya baat he ki nandavansh ke raja apane uttaradhikariyon or bhavi pidiyon ko daan main kya de gaye ? smith ke shabdon main kahen to "unhone 66 paraspar virdohi rajyon ko is baat ke liye vivash kiya ki vah aapasi ukhaad pachhad na karen or swayan ko kisi ucchtar niamak satta ke haathon saunp de." ni:andeh nando ke utthan ko bhartiya raajnneeti ke utkarsh kaa pratik mana ja saktaa he.
 "mahanand" main kiya gaya tha isaki pushti samraat samudragupta dwaara rachit mahakavy "krishna charitra" ke praarambhik teen shloko se hoti he. magar ukt mahakavy kaa vivaran maatr hi shesh he.
 samudr vasanaa shebhy:he aas mudamapi shriy:.upaay hastera krishya:tat:shodkrut nandsaat..
 itihaas kii jaankaree ke anek vivaran puraanon, jain or buddha granthon evam unani itihaaskaaron ke varnan main praapt hote hai. tathaapi itnaa nishchit rup se kaha ja saktaa he ki nand ek rajvansh tha jisaki adhikansh prakrutiyaan bhartiya shashan parampara kii thi. curtius kahata he ki sikandar ke samay shaashak kaa pita vastav main ek garib nai kaa betaa tha, unani lekhakon ke varnanon se gyaat hota he ki vah "vartmaan raja" agramas athwa jandrama tha, jisaki pahchaan dhananand se kii gai he. uskaa pita mahapadmanand tha, jo curtius ke upyukt kathan se kshatriya varna kaa thahartaa he. kuch puraana granth or jain granth "parishisht parvan main bhi use naapit kaa putr kaha gaya he. in anek sandarbhon se keval ek baat spasht hoti he ki nandavansh ke raja nyaay kshatriya varna ke the.
 nandavansh kaa pratham or sarvaprasiddh raja hua. puranagranth uski ginati shaishunagvansha main hi karte hai, kintu buddha or jain anutrutiyon main use ek nae vansh kaa prarambhkarta mana gaya he, jo sahi he. use jain granthon main ugrasen or puraanon main mahapadmapati bhi kaha gaya he. puraanon ke kaliyugarajavrittantavle anshon main use atibali, mahakshatrantic or or parashuram kii sangyaayen di gai hai. spasht he, bahut badi senawale us raaj ne apane samakalik anek kshatriya rajwanshon kaa uchchhed kar apane bal kaa pradarshan kiya. yah aashcharya nahin ki us apaar dhan or sainyashakti se usne himalay or narmada ke bich ke saare pradeshon ko jeetne kaa upkram kiya. uske jite hue pradeshen main akshvaku, paanchal, kauravy, kaashi, haihay, ashmak, vitihotra, kaling, shurasen, mithila, tathaa anya anek rajya shaamil the. himalay or vindhyachal ke bich kahin bhi uske shasno kaa ulanghan nahin ho saktaa tha. is prakaar usne sari prithvi par "ekarat, hokar rajya kiya. mahapadmanand kii in puranokt vijayon kii pramanikta kathasaritsagar, kharvel ke hathi gufaavale abhilekh tathaa mysore se praapt kuch abhilekhon ke kuch bikhare hue ullekhon se bhi siddh hoti he
 jain or buddha granthon se ye praapt hota hai ki mahapadmanand kii do raniyon thi rani avantika or ranimura or donon maharaniyaan hi behad sundar or khubasurat thi mahapadmanand kii raniyon ke bare main adhik jaankaree nahi milti hai
 puraanon main mahapadmanand ke das putr uttaradhikari bataae gaye hai. vahaan unke naam milte hai 
  gangan paal, panduk, pandugati, bhootpal, rashtrapal, govishanak, dashasiddhak, kaivart or dhananand, chand nand 
 chandragupta maury nand vansh ke sasthaashak chakravarti samraat mahapadmanand ke ve putr the jinka vaastavik naam chandranand tha jinaki maa ekbrahraman parivaar se thi mahapadmanand ke baad unke putr dhananand raja hue jinke dar se sikandar bhi bhaag gaya tha. dhananand ne mantri chanakya ko petakar sabha se isaliye baahar nikaala diya chanakya dhananand se pehle singhaasana par baith gayi the .chanakya ne dhananand ke sautele bhai chandranand ko bhadakaakar dhananand ko dhokhe se chandranand se maravakar chandranand kro raja banaaya or chandranand kro chandragupta maury naam diya . 
 puraanon ke sumalya ko buddha granthon main ullikhit mahapadam ke atirikt anya aath naamon main kisi se mila sakna kathin prathit hota he. kintu sabhi milakar sankhya kii drushti se navanand kahe jate the. isamen koi vivaad nahin. puraanon main un sabakaa rajyakaal 100 varshon tak bataaya gaya he - 88 varshon tak mahapadmanand kaa or 12 varshon tak uske putron kaa. kintu ek hi vyakti 88 varshon tak rajya karata rahe or uske baad ke kramagat 8 raja keval 12 varshon tak hi rajya karen, yah buddhigrahya nahin prathit hota. sinhalai anushrutiyon main navanandon kaa rajyakaal 40 varshon kaa bataaya gaya he or use ham sahi maan sakate hai. tadnusaar navanandon ne lagbhag 364 i. pus. se 324 i. pus. tak shashan kiya. itnaa nishchit he ki unamem antim raja agramas arthath ugrasen kaa putr) sikandar ke akraman ke samay magadhaa kaa samrat tha, jisaki vishaal or shaktishaalee senaaon ke bhay se unani sipaahiyon ne poras se hue yuddh ke baad aage badhane se inkaar kar diya. plutark kahata he ki chandragupta maury ne sikandar se milakar uski nichkulotpatti or janata main apriyata kii baat kahi thi. sambhav he, dhananand ko ukhaad phenkane ke liye chandragupta ne us videshi akramanakari ke upyog kaa bhi praytn kiya ho. "mahavanshatika" se gyaat hota he ki antim nand kathor shaasha tathaa lobhi or kripan swabhaav kaa vyakti tha. sambhavat: is lobhi prakruti ke kaaran hi use dhananand kaha gaya. usne chanakya kaa apmaan bhi kiya tha. isaki pushti mudrarakshas naatak se hoti he, jisase gyaat hota he ki chanakya apane pad se hataa diya gaya tha. apamaanit hokar usne nand samrajya ke unmoolan kii shapath lee or rajkumaar chandragupta maury ke sahyog se use us kaary main safalataa mili. un donon ne us kaary ke liye punjab ke kshetron se ek vishaal sena taiyaar kii, jisamen sambhavat: kuch videshi tatv or lutere vyakti bhi shaamil the. yah bhi gyaat hota he ki chandragupta ne dhananand ko ukhaad phenkane main parvatak se bhi sandhi kii thi. usne magadh par do akraman kiye, yah sahi prathit hota he, parantu "divyavdaan" kii yah anushruti ki pehle usne sidhe magadh kii rajdhani patliputra par hi dhaava bol diya tathaa asafal hokar use or chanakya ko apane praan bachaane ke liye vesh banaakar bhaagna padaa, sahi nahin prathit hoti. un donon ke bich sambhavat: 324 i. pus. main yuddh hua, jab magadh kii rajdhani patliputra main chandragupta ne mauryvansh kaa prarambh kiya.
 nando kaa samrajya saamaajik, aarthik, raajnneetik sampannataa evam sainya sanghathan kaa charam bindu tha. inaki vishaltam susangathit sena main 200000 paidal, 80000 ashwarohi, 8000 sangram rath, 6000 hathi the. jisaki sahaayta se samraat mahapadmanand ne uttar pashchim, dakshin purv disha main bahut badi sainik vijay praapt kii or us samay ke lagbhag sabhi aas pados ke samrajyo kaa ant kar ke un kaa namonishaan mitaa diya. isi kaaran inhen puraanon main sarvakshatrantic athwa doosraa parashuram kaha gaya he.
 vishwa vijeta sikandar ne bharat par akraman ke samay samraat ghanaanand kii vishaltam sena dekh kar ke hausala post ho gaya . itani vishaltam shakti ke saamne sikandar jaise mahaan vishwa vijeta ne bhi natmastak hokar waapas lautne main hi apni bhalaai samajhi.
 samraat mahapadmanand ne tatkaaleen bharat kii vistrut sabhi 16 mahajanapadon kaashi, kaushal, vajji, mall,chedi,vatsa,ank, magadh, avaneet, kuru, paanchal, gandhar kamboj,shurasen ,ashmak, evam kaling ko jitkar evam susangathit kar pratham baar sudrudh kendriya prashasan kii niv daali tathaa aage aane vaali peedi ke shaskaon ko shashan karne kii utkrisht paddati sikhalaai jiskaa prabhaav aadhunik shashan paddati main bhi dikhaai padataa he. isiiliechakravarti samraat mahapadmanand ko kendriya shashan paddati kaa janak kaha jaataa he.
 nando kaa rajkosh dhan se bharaa rahata tha, jisamen 99 karod kii apaar swarna mudraaen thi .inaki aarthik sampannataa kaa mukhya kaaran suvyavasthit laabhon unmukhi videshi evam aantarik vyapaar tha.prasiddh chini yatri huentsang ne apni yatra varnan main ullekh kiya he ki "nand raja ke paas khajaane the is main 7 prakaar ke bahumoolya keemtee pathar the".
 1.panduk athwa sahalin nandaraj mahapadmanand ke jeshth putr panduk jinako puraanon main sahalya athwa sahalin kaha gaya he .nandaraj ke shasankaal main uttar bihar main sthit vaishali ke kumaar the .tathaa unki mrityu ke baad bhi unke vanshaj magadh samrajya ke prashaasak ke rup main rahakar shashan karte rahe. in ke vanshaj aage chalakar purab dakshin kii ore bengal chale gaye ho or apane purvaj chakravarti samraat mahapadam nand ke naam par sen namataran kar shashan karne lage ho or usee kul se bengal ke aaj surya raja virasen hui jo mathura suket sthal evam mandi ke sen vansh ke janak ban gaye jo 330 isvi purv se 1290 isvi purv tak shashan kiye.
 2.pandu gati athwa sukalp anand raaj ke dwitiya putr ko mahabodhi vansh main pandugati tathaa puraanon main sankalp kaha gaya he .kathasaritsagar ke anusaar ayodhya main nand rajya kaa sainya shivi tha jahaan sankalp ek kushal prashaasak evam senanayake ke rup main rahakar uski vyavastha dekhte the tathaa kaushal ko avadh rajya banane main apni ahm bhoomika nibhaai avadh rajya ani vah rajya jahaan kisi bhi prakaar kii hinsa yaa bali puja nahin hoti ho jabaki iske purv yahaan puja main pashubali anivaary hone kaa vivaran pracheen granthon main miltaa he jis ko purnataya samaapt karaayaa or yahi kaaran he ki unhen sukalp tak kaha gaya he yani acha rahane yogya sthaan banane vaala inhen ke uttaradhikari 185 isvi purv ke baad mulya vaayu dev dev ke rup main hue jinke sikke almoda ke paas se praapt hue hai
 3.bhoot paal athwa bhoot nandi chakravarti samraat mahapadmanand ke tritiy putr bhoot paal vidisha ke kumaar athwa prakaashak the.nandaraj ke shasankaal main unki pashchim dakshin ke rajyon ke shashan prabandh ko dekhte the. vidisha ke yah shaasha kalantar main padmavati evam mathura ke bhi shaasha rahe tathaa buddha dharm kaa vyapak prachaar-prasar kii itihaaskaaron ne bhutanandi ke shasankaal ko 150 varsh purv se maanate hai.
 4.rashtrapal mahabodhi vansh ke anusaar nandaraj ke chauthe putr rashtrapal the. rashtrapal ke kushal prashaasak evam pratapi hone se is rajya kaa naam rashtrapal ke naam par maharashtra kaha jane laga yah godavari nadi ke uttar tat par paithan athwa pratishthan naamak nagar ko apni rajdhani banaai thi. rashtrapal dwaara hi mysore ke kshetra, ashmak rajya evam maharashtra ke rajyon kii dekhbhaal prashaasak ke rup main kii jaati thi jisaki kendriya vyavastha nandaraj mahapadmanand ke haathon main rahati thi.rashtrapal ke putr hi satvaahan evam meghavaal the .jo baad main purvi ghat urisa kshetra pashchimi ghat maharashtra kshetra ke alag-alag shaasha ban gaye. brahamni granthon puraanon main inhen andhra bhrity kaha gaya he.
 5.govishanak mahabodhi vansh ke anusaar nandaraj mahapadmanand ke paanchave putr govishanak the. nandaraj ne uttarapath main vijay arjeet kiya tha. mahapadmanand dwaara govishanak ko prashaasak banaate samay ek nae nagar ko basaaya gaya tha .vahaan uske liye kila bhi banwaaya gaya. iskaa namakaran govishanak nagar rakhaa gaya.unke uttaradhikari kramshah vishvadev,dhan muhoort,vrahatpal,vishwa shivadutt,haridatt, shivpal,cheteshwar,bhanu ravan,hui jo lagbhag 232 isvi purv se 290 isvi tak shashan kiya.
 6. das siddhak chakravarti samraat mahapadmanand ke chhathwein putr das siddhak the. nand rajya kii ek rajdhani madhya kshetra ke liye vaakatak me thi jahaan das siddhak ne apni rajdhani banaaya. kintu inke pita maha nandivardhan ke naam par nandaraj dwaara bataae gaye sundar nagar nandivardhan nagar ko bhi inhone apni rajdhani ke rup main prayukt kiya jo aaj nagpur ke naam se janaa jaataa he. sarvapratham vindh kshetra main apni shakti kaa sanvardhan kiya isliye unhen vindhyas shakti bhi kaha gaya. jinhone 250 isvi purv se 510 isvi tak shashan kiya.
 7. kaivart nandaraj mahapadmanand ke saatven putr the jinka varnan mahabodhi vansh main kiya gaya he .yah ek mahaan senanayake evam kushal prashaasak the. anya putron kii tarah kaivart kisi rajdhani ke prashaasak naa hokar balki apane pita ke kendriya prashasan ke mukhya sanchaalak the .tathaa samraat mahapadmanand jahaan kahin bhi jate the, mukhya angrakshak ke rup main unke saath saath rahete the pratham patni se utpann donon chote putr kaivart or ghanaanand tathaa duusari patni pura se utpann chandranand athwa chandragupta teenon putr nand raaj ke paas patliputra kii rajdhani main rahakar unke kaaryon main sahyog karte the. jisamen chandragupta sabase chota va kam umr kaa tha. kaivart kii mrityu samraat mahapadmanand ke saath hi vishayukt bhojan karne se ho gai jisase unka koi rajvansh aage nahin chal sakaa.
 8. samraat ghanaanandsamraat mahapadmanand kii pratham patni mahanandini se utpann antim putr tha. ghanaanand jab yuvaraj tha tab aaneko shaktishaalee rajyon ko magadh samrajya ke adheen kara diya. nandaraj mahapadmanand kii mrityu ke baad 326 isvi purv main ghanaanand magadh kaa samraat bana. nandaraj evam bhai kaivart kii mrityu ke baad yah bahadur yoddha shokgrast rahane laga. phir bhi isaki bahaduree kii charchaa se koi bhi iske samrajya kii taraf akraman karne kii himmat nahin kar sakaa. vishwavijeta sikandar ne bhi nand samrajya kii sainyashakti evam samruddhi dekh kar hi bharat par akraman karne kii himmat nahin kii or waapas yunaan laut jane main hi apni bhalaai samajhi. sikandar ke senapati celukas kii sainik madad se inkaa sautela bhai chandragupta 322 isvi purv main magadh kii satta praapt karne kii ladaai kiya jisase yuddh ke dauraan ghanaanand kii mrityu ho gai or magadh kii satta chandragupta ko praapt hui.
 9. chandranand athwa chandragupta samraat mahapadamanand kii mura naamak duusari patni se utpann putr kaa naam chandragupta chandranand tha. jise maury vansh kaa sansthaapak kaha gaya he mudrarakshas main chandragupta ko nand kii santan tathaa vaayu puraana main chandragupta ko nandavanshi raja kaha gaya he.
 344 i. pus. main samraat mahapadyanand ne nand vansh kii sthapana kii. samraat mahapadam nand ko bharat kaa pratham aitihaasik chakravarti samraat hone kaa gaurav praapt he. samraat mahapadam nand ko kendriya shashan paddati kaa janak bhi kaha jaataa he . puraanon main inhen mahapadam tathaa mahabodhivansh main ugrasen kaha gaya he. yah nai jati se the!
 samraat mahapadam ko ekaraat, sarv kshatrantak, ek chhatra prithvi kaa raja,bhargav aadi oopaadhiyon se vibhooshit kiya gaya he. mahapadam nand ke pramukh rajya uttaradhikari hue hai- ugrasen, pandu, pandugti, bhootpal, rashtrapal, yovishanak, dashasiddhak, kaivart, dhananand.  samraat ghanaanand ke shashan kaal main bharat par sikandar akraman dwaara kiya gaya. lekin magadh ke samraat dhananand kii vishaal sena ke aage sikandar natmastak ho gaya or laut jane main hi apni bhalaai samajhi.
 
