 shunga vansh ke antim shaasha devbhuti ke mantri vasudev ne uski hatya kar satta praapt kar kanv vansh kii sthapana kii. kanv vansh ne 75i.pus. se 30i.pus. tak shashan kiya. vasudev patliputra ke kanv vansh kaa pravartak tha. vaidic dharm evam samskruti sangrakshan kii jo parampara shungo ne prarambh kii thi. use kanv vansh ne jari rakhaa. is vansh kaa antim samraat susharma kanya atyant ayogy or durbal tha. or magadh kshetra sankuchit hone laga. kanv vansh kaa samrajya bihar, purvi uttar pradesh tak simit ho gaya or anek praanton ne apane ko swatantra ghoshit kar diya tatpashchaat uskaa putr narayan or ant main susharma jise satvaahan vansh ke pravartak simuk ne padchyut kar diya tha. is vansh ke chaar raajaaon ne 75i.pus.se 30i.pus.tak shashan kiya.
 puraanon main inhen shungabhrity kaha gaya he. yah brahamn vansh tha. kanv vanshi shaskaon kaa rajya magadh evam uske aasapaas ke kshetra tak simit rah gaya tha.kaha jaataa he ki inhone shunga vansh ke shaskaon ke kshetra ko hadapney kii koshish nahi kii, balki unhe apane adheen kar liya.
