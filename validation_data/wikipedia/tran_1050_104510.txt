 hero ek bhartiya hindi ection film he. jiskaa nirdesan nikhil adwani kar rahe hai. yah film hero kii punah nirmaan he.film main aditya pancholi ke bete suraj pancholi or sunil shetty kii suputree athiya shetty mukhya bhoomika main hai. film 25 sitambar 2015 ko cinemagharon main pradarshit hogi.
 suraj ek gunda rahata he. jisaki mulaaqaat ek din radha se hoti he. radha mukhya police adheekshak kii beti hoti he. ek din suraj radha ko yah bol kar apane saath le jaataa he ki police ne usase use shahar se dur le jane ke nirdesh diye hai. baad main radha ko pataa chal jaataa he ki use suraj ne apharan kar liya he. lekin kuch samay ke baad suraj use chhod detaa he. lekin tab tak vah usase pyaar karne lagata he. iske baad use kai pareshaani kaa saamana karnaa padataa he.
 14 agast 2013 ko khabar mili thi kii govinda or vinod khanna bhi is film main abhinay karenge. 25 octubar 2013 subhash ghai ne kaha tha ki salmaan khan ek vishesh upasthiti kar sakate hai, lekin vah mukhya rup se film ke nirmaataa ke rup main kaam karengen. 19 sitambar 2013 ko khabar mili thi ki salmaan khan apni khud kii prodkashan studio salmaan khan prodkashan naam se kholenge tathaa apni pehali film hero kii rimek film banaaenge. may 2013 main subhash ghai ne kaha tha ki ve hero kii rimek film banaaenge saath hi puri film dobaaraa likhakar punah sampadan karenge. 9 farvari 2014 ko yah pushti kii gai ki athiya shetty or suraj pancholi hero kii punarnirmit film hero main pramukh bhoomika nibhaayenge. is prakaar donon jawan sitaron ne apni pehali film kii taiyaari shuru kar di.
 ek tha tiger film ke dauraan suraj pancholi us film main sahaayak nirdeshak the. suraj pancholi ke janmdin ke duusare din subah-subah salmaan khan aa kar unase kehete hai ki janmdin ki baat kyon nahin bataai or uske baad is film ke liye unhen chun liya.
