 krittika, jise plydies bhi kehete hai, vrish taramandal main sthit B shrenee ke taron kaa ek khulaa taraguchh he. yah prithvi ke sab se sameep vaale taragucchon main se ek he or bina doorabeen ke dikhne vaale taragucchon main se sab se saafe nazar aata he. krittika taraguchh kaa bahut si maanav sabhyataaon main alag-alag mahatv rahaa he. isamen sthit zyaadaatar taare pichley 10 karod varshon ke andar janmen hue nile rang ke garam or bahut hi roshan taare hai. iske sabase roshan taron ke ird-gird dhul bhi damakati hui nazar aati he. pehle samajha jaataa tha ki yah yahan ke taron ke nirmaan ke baad bachi-kuchi dhul he, lekin ab gyaat hua he ki yah antartaarkeey madhyam main sthit ek alag hi dhul or gas kaa badal he jisamen se krittika ke taare guzar rahen hai. 
 khagolashastriyon kaa anumaan he ki is taraguchh or 25 karod varshon tak saath hai lekin uske baad aasapaas gurutvkarshan ki kheenchaatani se ek-duusare se bichhadakar titar-bittar ho jaayenge. krittika prithvi se 400 or 500 prakaash varsh ke bich kii duuri par sthit he or isaki thik duuri par vaigyanikon main 400 se lekar 500 prakaash varshon ke bich ke aankadon main anban rahi he.
 krittika ko angrezi main "plydies" kehete hai. farsi main ise "parveen" kehete hai jo bhartiya upmahadweep main bhi bahut si mahilaon ke naam ke liye istemaal hota he, jaise ki parveen babi. arabi bhashaa main ise "suraayaa" yaa "soraya" bolte hai, jiskaa aam bhartiya or pakistani uccharan "sur​iyya" he. yah naam bhi bhartiya upmahadweep, iran or afghanistan main striyon ke liye prachlit he or 1940-1950 ke dashakon kii ek mashhoor hindi film abhinetri kaa naam bhi tha. dhyaan den kii farsi-arabi lipi ke "ث‎" kii dhwani ko bhartiya, pakistani, afkhaan or irani log "sa" kaa uccharan dete hai jabaki arab log "ji" kaa uccharan dete hai, isliye arabibhashi is naam ko "touraayaa" uccharit karte hai.
 krittika ko bhartiya sabhyataa main ek nakshatra kaa darja mila hua he, jiskaa naam krittika nakshatra hi he. yah yuddh ke devtaa "skanda" se sambandhit he, jinaki chah maaen thim or har maan ke liye unka ek bhinn mukh tha. skanda ko vishesh rup se tamil samskruti main "murugan" or "sentil" ke naam se puja jaataa he.
 krittika hamase 400-500 prakaash varshon kii duuri par he. yadi iskaa apana aakaar dekha jaae to iske kendriya bhaag kaa ardhavyas lagbhag 8 prakaash varsh he. iske gurutvkarshan se utpann jowarbhata bal lagbhag 43 prakaash varshon ke ardhavyas vaale kshetra main jor par he. adhyayan karne par isamen 1,000 se bhi zyaada taare or anya khagoleey vastuen pai gai he, haalanki isamen bahut se ek dikhne vaale taare vastav main dwitare honge isliye hakeekat main yah aankada or bhi adhik hona chahie. isamen sthit taron main se 14 prithvi se bina doorabeen ke sahaayta ke dekhe ja sakate hai. agar krittika main maujuud sabhi vastuon ko milakar kul dravyaman dekha jaae to yah lagbhag hamaare suraj ke dravyaman kaa 800 guna he.
 krittika main bahut se bhure boune bhi sthit hai, jo vaise to taron kii tarah gas ke bane hote hai lekin itane bade bhi nahin hote kii inamen hydrogen kuchalakar nabhikeey sanlayan shuru ho sake. is vajah se yah taron kii roshni nahin rakhte. puure krittika ke lagbhag 25% sadsy aise hi bhure boune hai haalanki dravyaman kam hone se inkaa krittika ke kul dravyaman main hissaa keval 2% hi he. khagolashastriyon ne krittika jaise nae taragucchon ke bhure bunon ko parakhane main bahut jor lagaaya he kyonki inamen phir-bhi kuch roshni he or yah thik se dekhe ja sakate hai. adhik aayu vaale taragucchon ke bhure boune buudhe or dhundhale hote hai.
 krittika ke nau sabase roshan taron ke angrezi naam unani mithy-kathon ke kuch paatro par rakhe gaye hai or is prakaar hai: 
