 bharat ke punjab praant ke batala stesan se 6 kilometre par yah sthaan he, yahaan par swami kartikeya kaa uttar bharat kaa ati pracheen mandir he, swami kartikeya kii puja kaalsarp dosha ke liye kii jaati he. is mandir ke paas ek bahut bada sarovar he, yahaan par mukhya mandir me swami kartikeya or bhagwaan shiv or mata parvati devi kii pracheen murtiya he, sarovar ke madhya main bhi bhagwaan shiv kaa mandir he, kartikeya hi rahu ke devtaa or ganeshji ketu ke devtaa maane jate hai, kaha jaataa he ki dono ne apane apane ko uttam maanane ke liye bhagwaan shivaji se nyaay karne ke liye kaha, unhone prithvi kii parikrama karne ke liye dono se kaha, kartikeya or ganeshji dono ne ajna ko shirodharya karne ke baad apni apni yatra shuru kii, kartikeya to prithvi parikrama ke liye chal diye jabaki ganeshji ne bhagwaan shiv or mata parvati kii parikrama karke prithvi parikrama kaa laabh uthaaya, kartikeya ko raste me hi pataa lag gaya, ve jahaan the vahi par ruk gayi, kaha jaataa he ve yaheen par ruke the, tabhi se is sthaan ko achaleshwar ke naam se janaa jaataa he, yahaan par naagon ke devataaon vasuon or ganon ne yajna kiya tha, guru nanakdev bhi yahaan par kuch samay ke liye rahe the or sadhana kii thi, karthik shukla navami or dasmi ko yahaan par mela lagata he, in dono tithiyon main yahaan par snaan karne se kalsarp dosha kaa prabhaav samaapt hojaataa he.
