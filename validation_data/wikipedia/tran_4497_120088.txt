 shreya ghoshaal ek bhartiya parshv gayika he. unhone bollywood main, kshetreey filmon bahut saare gane gaae or kasturi jaise bhartiya dharawahikon ke liye bhi gaaya he.hindi ke alaava, unhone asamiya, bengali, kannada, malayalam, marathi, punjabi, tamil or telegu main bhi gane gaae hai.
 shreya ghoshaal kaa janm ek bengali parivaar main hua. ve rajasthan, kota ke paas ek chote-se kasbe ravatbhata main pali-badhin. ve ek bahut hi padhe-likhe parivaar se hai. unke pita bhabha parmaanu anusandhan kendra main nabhikeey urja sanyantr ejeeniyar ke rup main bhartiya nabhikeey urja nigam ke liye kaam karte hai, jabaki unki maa sahitya kii snatakottar chaatra hai.
 chaar saal kii umr se ghoshaal ne hormonium par apni maa ke saath sangat kiya. unke mata-pita ne unhen kota main maheshachandra sharma ke paas hindustani shastreey sangeet kii vidhiwat shiksha ke liye bheja.
 bacchee ke rup main zee tivi par sa re ga maa kii children special apisod kii pratiyogita kaa khitaab unhone jeeta. us samay aaj ke prasiddh gayak sonu nigam ne is kaarykram kii mejabani kii thi. kalyanji, jo pratiyogita ke nirnaayak the, ne unke mata-pita ko mumbai aane ke liye manaaya. unhone 18 maheenon tak unase shiksha lee or mumbai kii mukt bhide se shastreey sangeet kii talim ko jari rakhaa. 
 ravatbhata ke atomic energy central skool or anushktinagar main unhone padhai kii. snaatak ke liye unhone SIES college ke kala sankaay main daakhila liya.
 film nirdeshak sanjay lila bhansaali kaa dhyaan apni ore tab khinchaa jab unhone sa re ga maa paa main duusari baar bhaag liya, is samay ve vyaskon ke saath pratispardhaa main bhaag le rahi thim. saal 2000 main, unhone apni film devdas main mukhya mahila kirdaar paro, jis kirdaar ko aishwarya raay ko nibhaana tha, kii aawaaj ke liye mauka dene kaa prastaav rakhaa. film main shreya ne ismail darbar ke sangeet nirdesan main paanch gane gaae. duniya bhar ke filmi darshakon ne eshwarya raay par filmaaya gaya, ghoshaal kaa gaanaa suna or bahut hi jald ve bollywood main alka yaajik, sunidhi chouhan, sadhana sargam or kavita krishnamurthi ke saath chotii kii parshv gayik ban gayin. is geet ne unhen us saal kaa sarvshereshth gayika kaa filmafere puraskaar dilaayaa. saath hi ubhartee pratibhaaon ke liye diya janevaala aar di burman puraskaar bhi unhen usee puraskaar samaaroh main diya gaya.
 devdas ke baad, e. aar. rahamaan, anu malik, himesh reshmia, mani sharma, em. em. kiraavanee, nadeem-shravan, shankar-ehsaan-loyal, preetam, vishaal-shekhar, hansalekha, mano murti, gurukiran, illaya raja, yuvan shankar raja or herries jayraj samet bahut saare sangeet nirdeshkon ke nirdesan main bahut sari abhinetriyon ke liye gaati rahi hai. unhone uttar or dakshin film udyogon ke liye bahut saare puraskaar jite hai. bhul-bhulaiya ke ‘mere dholana’ geet ke liye bhi unhen bahut vaahvahee mili.
 aaj ghoshaal udyog kii ek pratishthit gayika hai or unhone hindi, tamil, telegu, malayalam, bengali, kannada, gujarati, meiti, marathi or bhojpuri samet vibhinn kshetreey bhashaaon main gane record kiye hai. amul star voij of india chote ustad sangeet kaarykram main bhi ve nirnaayak ke rup main aayin. unhone bahut saare bhartiya tivi dharawahikon ke liye sheershak geet bhi gaaya.
 ghoshaal ne apane college kii padhai puri kar lee he or ve sahitya main em. e. karne kii taiyaari kar rahi hai. ve pashchimi sangeet main singhoni or instrulmental kaa anand leti hai or unka pasandida group ABBA he. lekin bhartiya sangeet nishchit rup se unki aatma he. unki aawaaj kaa gathan is tarah kaa he ki romani geet us par fabtaa he or aawaaj ko ve bakhubi pesh kar sakati hai . devdas ke alaava, jism, saaya, intehaan, out of control, khaaki, munnabhai MBBS, dhooma, kuch kaha aapane, armaan, desh devi, mujhe meri kamas, LOC kargil, etbaar, krish, police force, lage raho munnabhai, guru, big B, sagar eliaj jaiki reloded se lekar haal kii blue, qurbaan, gazani, rab ne bana di jodi, 3 idiyats,P.K vagairah ke liye unhone gane gaae. 2007 main unke gaae geeton ke liye sarvshereshth parshv gayika kaa ipha 2008 main unka naam paanch main se chaar namakanon main aayaa. sarvshereshth gayika kaa filmafere puraskaar 2009 jeeta or singh ij king main preetam kaa gaanaa ‘teri ore’ ke liye unhone ipha 2009 jeeta. ve hindi film udyogon kii akeli aisi gayika hai, jinhen 25 varsh kii umr main hi teen rashtriya puraskaar mili. malayalam main film "nilaatmaara" kaa unka gaaya taaja gaanaa anuraaga vilochannai super hit he.
 mujic kaa mahamuqabla kaarykram main shreya’ja superstar team ke liye shreya ghoshaal team captain, nirnaayak or paramarshdaata hai.
 naishanal film awords 
 filmafere awords 
 filmafere awords south 
 ipha awords 
 zee sine awords 
 star screen awords 
 anya awords 
