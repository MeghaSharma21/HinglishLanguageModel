 saamne he kyon use log bura kehete hajisko dekha hi nahin usko khuda kehete he.
 1- jivan kii utpatti ke bare vigyaan ne siddh kiya ki kareeb 4,80,000 varsh purv prithvi grah kaa nirmaan hua evam is prakaar prithvi ke lagbhag 70 pratishat bhaag par jal va 30 pratishat bhaag par sthal bhaag kaa nirmaan hua. prithvi ke upar jal main sarvapratham protein, protein ke baad ekkosiya,bahukoshiya evam kramshah vikaas ke falswarup prakruti main maanav jeev astitv main aayaa. maanav kii utpatti ke baad, kramshah parivaar, samaaj, rajya, desh va vishwa kaa nirmaan hua. maanav ke avchetan man main kahin na kahin, utpatti siddhant samaaya huya he isaliye sabhi dharm main ainsaa mana jaataa ki ishwar yaa khuda,bhagwaan ek he arthath sristi kaa srijan karata ek he. ek prayog ke dwaara ek adhyayan kiya jaye ki ek baccha yaa baccho ke samooh ko janm se hi dharm ke bare main bataaya hi na jaye evam aabhaar,puja yaa upasna ke bare main unase vichaar liye jaye,tab shaayad- sabase pratham mata,pita,parivaar,samaaj,anya jeevon evam prakruti ko hi mahatvapurn maanengen. arthath hamen janm se hi ek vishesh dharm se judne kaa kaaran hamen jo sikhaaya jaataa he usee se bandha ke hi rah jate he evam avchetan man ganth taiyaar ho jaati he. iske vipareet yah bhi sikhaaya jaataa ki syvan kaa dharm shreshth va duusare kaa dharm galat yaa kamjor he evam isse man va matishk main syvan ke dharm ke prati andhaa lagaav evam anya dharm ke prati irsha,nafrat paidaa ho jaati he evam maanav maanav kaa dushman ban jaataa he. vartmaan samay main alag alag dharmo main nafrat,ghrinaa hona to dur kii baat he varan ek hi dharm log bhi aapas main ladte marate rahete he.
 2- dharm arthath dhaaran karnaa arthath ainse siddhant yaa niyam jisase shaareerik, maansik, aadhyatmik, saamaajik ,bhautik yaa parabhautik hit juda ho. is prakaar maanav sahit sabhi jeevon kaa janm prithvi par hota he va jivan purna karne karne ke liye aavashyak kaarak arthath bhojan, pani, vaayu evam jivan ke aavashyak roti, kapada, makaan, anya vastuein ,paristhitiyaan maan prithvi se hi purna hoti he. jivan purna hone ke baad panch tatv se nirmit sharir prithvi va prithvi se sambandhit karko main samaa jaataa he arthath jivan kii shuruyaat prithvi se prarambh va prithvi par hi purna hoti he. janm dene vaali ko duniya main maan kaha jaataa he tab sabhi jeevon ko janm dene vaali evam paalan poshan karne vaali prithvi duniya kii maan he, shaayad is satya se sabhi sahamat hogen. samaaj main vyaktigat maan ke liye santan ke kuch kartavya hote he tab phir sabhi ke maan prithvi ke liye bhi kartavya hona chaiye. samast vishwa ke sabhi vigyaaniko ,buddhijiviyon, samaaj seviyon, vichaarco kaa dhyaan, badalte paryaavaran evam bhavishya main aane vaale dushprabhavon par hai, sabhi vishwa ekamat he ,vibhinn sammelnon ke dwaara vichaar kar rahe he ki yadi samast maanav samaaj ne samay rahete hi uchit nirnay nahin liya to aane vaala prakritik ansulan ke dushprabhavon se puri duniya ke bhavishya main bahut hi bhayabhay, bhanyakar sristi vinaashak parinaam aane vaala he evam jiske liye puure vishwa ke maanav jimmedaar hongen. shaayad jab yah samay aayegaa koi parameshwar,ishwar,khuda,bhagwaan bachaane ke liye nahin aayegaa kyonki sabhi dharm siddhant yahi kehete he ki bure karm kaa bura fal va achche karm kaa acha fal praapt hota he. survey bhavantu sukhinah,survey santu niraamayaah,survey bhadrani pashyantu maa kashchit duhbhagabhavet arthath samast vishwa sukhi ho,samast vishwa nirogi ho, sabhi prem se rahen, vishwa main kisi ko bhi shaareerik ,maansik ksht na ho,is udeshy se purna kuch ainse kaary yaa siddhant hone chaiye evam siddhaton ko ham sabhi dhaaran karen to nishchit hi jis swarg kii kalpana vibhinn dharm grathon main kii he,vah swarg nishchit hi hamaari prithvi par nirmit hoga.
 yah meraa ,yah tumhaara ,is prakaar ke tuchh vichaar ,saamaanya arthath sankeern vichaar dhaaraon vaale ke hote he,lekin ucch soch va vrahat vichaar dhaaraon vaale ke liye liye samast vishwa ek parivaar ke saamaan he|
 prakruti se maanav va sabhi jeev paidaa hote he ,prakruti hi sabhi jeevon kaa paalan karti he evam antim samay main sabhi maan prakruti kii god main samaa jate he ,jo kii prakruti kaa atal siddhant he evam sabhi jeevon par lagu hota he | lekin vartmaan samay main maanav apane ahm kii santushti va swaarth ke kaaran, dharm ke naam par manushya ko manushya kaa shatru bana diya he, jiske parinaam swaroop ek ore prem ,shanti,karuna,ekta va aapasi saamanjasy main kami aa rahi he evam duusari ore manushyon main manushyon ke prati hi ghranaa va nafrat main teevr gati se vruddhi ho rahi he |
 maine lagbhag sabhi dharm grantho ke adhyayan kaa prayaas kiya evam paaya kii sabhi dharmo va majahab main prem, tyaag, seva, karunaa, sahaayta, anhisa,ekta ,prakruti va prakruti kii samast chizon se prem kaa hi mahatv bataaya gaya he. vishwa main ek bhi dharm yaa majahab nahin jisamen ahan ,hinsa ,foot ,dhokhaa,chal, kapat, ko mahatv diya ho yaa karne kii baat ko mahatv diya ho lekin dharm ke thekedaaron ne syvan ke swaarth ke liye maanav samaaj ko bahut se samooh main batkar ek duusaren kaa dushman bana diya.
 he maanav tere paas gyaan,dhan,pad,takat jo bhi he vah sabhi prakruti arthath maan prithvi kii dein he,vishwa main koi bhi dharmadhish,gyani,vaigyanik ,netaa,vyapaaree anya vyakti ek buund jal yaa ek buund rakt yaa ek chota sa ped yaa bhojan kaa ek kan paidaa nahin kar saktaa,na hin ek second ke liye praan vaayu bina jivit nahin kar saktaa he, to phir kis baat kaa anh paal rahaa he. he maanav jab tuun kuch paidaa nahin kar saktaa he ,to tuje jhinane kaa koi adhikaar nahin he. jab tu ek jeev ko punerjeevit nahin kar saktaa he, to tuje jeevon ko maarane kaa koi adhikaar nahin he.
 he maanav! sarvapratham syvan se prem kar ,parivaar se prem kar, pados se prem kar,samaaj se prem kar, apane gram yaa shahar se prem kar, apane rajya va desh se prem kar ,vishwa se prem kar evam prithvi kii samast chijo se prem karâ€¦ is prakaar dhire dhire prem ke sagar main ghota lagaaye ja, ek din sari duniya prem ho jaayegi. jiske parinaam swarup ishwar, khuda,prabhu va param pita, bhagwaan jisko ham vibhinn naamo se pukaarte he uski krupa sabhi ke upar avashya barasegi.http://www.bhoojyotish.com/bhoo-dharam-site/
