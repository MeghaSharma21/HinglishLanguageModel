 doctor pramod karan sethi duniyabar main mashhoor 'jaipur paanv' ke janak the. shri ramachandra sharma ke saath milakar unhone san 1969 main 'jaipur paanv' naamak sasta evam lacheela kritrim pair kaa vikaas kiya. ve haddi rog visheshgy or magasaysay va padmashri puraskaron se sammanit the.
 kaashi hindu vishvavidhyalay main bhautikee ke professor dow en. ke. sethi ke yahaan 23 navambar 1927 ko janme doctor pramod karan sethi ne agra vishvavidhyalay se saat vishyon main sarvocch ankon ke saath embibies kii pariksha or 1952 main master of surgery kii oopaadhi hasil kii. dow sethi ne 1954 main england ke edinbura se ekarsies kii degree lee.
 doctor pramod karan sethi ne ek sarjan ke rup main 1954 main savai maansingh aspataal main apni seva shuru kii or navasthapit asthi vibhaag main khud ko ek visheshgy ke rup main sthapit kiya.
 yahaan karyrat ramchand ke sahyog se doctor sethi ne 1969 main 'jaipur foot' ko viksit kar use vishwa patal par sthaan dilaayaa. unki is khoj ne kisi na kisi vajah se apana paanv ganvaane vaale lakhon-karodon logon ko apane paanvon par chalane ke kaabil banaaya. jaipur ke naam par rakhe gaye 'jaipur foot' kaa puri duniya main itane logon ne istemaal kiya ki doctor sethi ko iske liye giness book of world records main sthaan diya gaya. mashhoor actress sudhaa chandran ko bhi jaipur foot se nai jindagi mili thi.
