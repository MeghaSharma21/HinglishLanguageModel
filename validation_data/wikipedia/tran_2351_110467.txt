 khagolbhautik fauwara ek khagoleey parighatna hoti he jisamen kisi ghurnan karti hui khagoleey vastu ke ghurnan aksh kii upree or nichali dishaao main ynikrut padaarth fowaron main tej gati se phenkaa jaataa he. kabhi-kabhi in fowaron main padaarth kii gati prakaash kii gati ke sameep aane lagati he or yah aapekshik fauware ban jate hai, jinamein vishisht aapekshikta ke prabhaav dikhne lagate hai.
 khagolbhautik fowaron kaa gathan ek jatil prakriya he jis se kai prakaar ke urjavan khagoleey strot sambandhit ho sakate hai. haalanki inke nirmaan va sanchaalan ko puri tarah abhi samajha nahin gaya he lekin yah sambhav he ki kisi bhimkaay vastu kii parikrama kar rahe abhivruddhi chakra se malbe lekar uljhe hue chumbakeey kshetra use do vipareet dishaao main phenkate hai. yah fauware kuch hi degree chaude hote hai.
 brahmand ke sabase sakriya or shaktishaalee fauware vishalkay kaale chhidron dwaara banaae jate hai jo quesar or anya sakriya gallexiyon ke kendra main milte hai. aise fauware karodon prakashavarsh lambe ho sakate hai. inke alaava kuch dwitara mandalon main bhi fauware milte hai, visheshkar jab dwitare kaa ek tara duusare se padaarth khinch rahaa ho or apane ird-gird parikrama karata hua ek abhivruddhi chakra bana le.
