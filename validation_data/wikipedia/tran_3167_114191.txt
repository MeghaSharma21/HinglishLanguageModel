 vaidic samay se hi vishnu sampoorn vishwa kii sarvocch shakti tathaa niyanta ke rup main maanya rahe hai.
 hindu dharm ke aadharbhoot granthon main bahumanya purananusaar vishnu parameshwar ke teen mukhya roopon main se ek rup hai. puraanon main trimurti vishnu ko vishwa kaa paalanhaar kaha gaya he. trimurti ke anya do rup brahma or shiv ko mana jaataa he. brahma ko jahaan vishwa kaa srijan karne vaala mana jaataa he, vahiin shiv ko sanhaarak mana gaya he. multah vishnu or shiv tathaa brahma bhi ek hi hai yah manyata bhi bahushah sweekrut rahi he. nyaay ko prashray, anyaay ke vinaash tathaa jeev ko paristhiti ke anusaar uchit maarg-grahan ke nirdesh hetu vibhinn roopon main avatar grahan karanevaale ke rup main vishnu maanya rahe hai.
 purananusaar vishnu kii patni lakshmi hai. kaamdev vishnu ji kaa putr tha. vishnu kaa nivas ksheer sagar he. unka shayan sheshnag ke upar he. unki naabhi se camel utpann hota he jisamen brahma ji sthit hai.
 vah apane neeche vaale baayein haath main padam, apane neeche vaale daahine haath main gada ,upar vaale baayein haath main shankh or apane upar vaale daahine haath main chakra dhaaran karte hai.
 
 'vishnu' shabd kii vyutpatti mukhyatah 'vish' dhaatu se hi maani gayi he. nirukt main yaskacharya ne mukhya rup se 'vish' dhaatu ko hi 'vyapti' ke arth main lete hue usase 'vishnu' shabd ko nishpann bataaya he. vaikalpik rup se 'vish' dhaatu ko bhi 'pravesh' ke arth main liya gaya he, 'kyonki vah vibhu hone se sarvatra pravesh kiya hua hota he.
 aadi shankaracharya ne bhi apane vishnusahasranam-bhashya main 'vishnu' shabd kaa arth mukhyatah vyapak hi mana he, tathaa uski vyutpatti ke rup main spashtatah likhaa he ki "vyapti arth ke vaachak nuk pratyyant 'vish' dhaatu kaa rup 'vishnu' banataa he".'vish' dhaatu ko unhone bhi vikalp se hi liya he or likhaa he ki "athwa nuk pratyyant 'vish' dhaatu kaa rup vishnu he; jaisaa ki vishnupurana main kaha he-- 'us mahatma kii shakti is sampoorn vishwa main pravesh kiye hue hai; isliye vah vishnu kehalaata he, kyonki 'vish' dhaatu kaa arth pravesh karnaa he".
 rugveda ke pramukh bhashyakaron ne bhi praayah ek swar se 'vishnu' shabd kaa arth vyapak hi kiya he. vishnusukt kii vyakhya main acharya sayan 'vishnu' kaa arth vyapnsheel tathaa sarvavyaapak karte hai; to shripad damodar satavlekar bhi iskaa arth vyapaktaa se sambaddh hi lete hai. maharishi dayanand saraswati ne bhi 'vishnu' kaa arth anekatra sarvyaapee paramatma kiya he or kai jagah param vidvan ke arth main bhi liya he.
 is prakaar suspasht parilakshith hota he ki 'vishnu' shabd 'vish' dhaatu se nishpann he or uskaa arth vyapanyukt he.
 vaidic dev-parampara main sookhton kii sankhyik drushti se vishnu kaa sthaan gaun he kyonki unka stvan maatr 5 sookhton main kiya gaya he; lekin yadi sankhyik drushti se na dekhakar unpar or pahaluon se vichaar kiya jaay to unka mahatva bahut badhkar saamne aata he. rugveda main unhen 'brihachharir', yuvakumar aadi visheshnon se khyapit kiya gaya he.
 rugveda main ullikhit vishnu ke swaroop evam vaishishtyon kaa avlokan nimnanki binduon main kiya ja saktaa he :-
 vishnu kii anupam visheshta unke teen paad-prakshep hai, jinka rugveda main baarah baar ullekh miltaa he. sambhavtah yah unki sabase badi visheshta he. unke teen pad-kram madhu se paripurna kahe gayi hai, jo kabhi bhi ksheen nahin hote. unke teen pad-kram itane vistrut hai ki unamem sampoorn lok vidyaman rahete hai . ‘tredha vichkramanh’ bhi prakaaraantar se unke teen paad-prakshepon ko dhvanit karata he. ‘urugay’ or ‘urukram’ aadi pad bhi ukt tathy ke parichaayak hai. madhu se aapurit unke teen pad-kram main se do drushtigochar hai, teesraa sarvatha agochar. is tisare sarvocch pad ko pakshiyon kii udaan or martya chakshu ke us paar kaha gaya he. yask ke purvavarti shakpuni in teen paad-prakshepon ko brahmand ke teen bhaagon-- prithvi, antariksh or dhuloak main surya kii sanchaar gati ke pratik maanate hai. yask ke hi purvavarti aurnavabh unhen surya ke udai, madhyakash main sthiti tathaa ast kaa vaachi maanate hai. tilak mahoday inase varsh ke tridhavibhaajan kaa sanket maanate hai.yadi dekha jaay to adhikansh vidvan vishnu ko surya-vaachi maan kar udaykaal se madhyahn paryant uskaa ek padprakshep, madhyahn se astkaal paryant dwitiya padprakshep or astkaal se punah agrim udaykaal tak tritiy paad-prakshep sweekaarte hai. inhen purvokt do paad-prakshepon ko drushtigochar or tisare ko agochar kaha gaya he. lekin mcdanal sahit anya anek vidwaanon kaa bhi kahana he ki is arth main tisare charan ko 'sarvocch' kaise mana ja saktaa he? isliye ve log purvokt shakpuni kii tarah teen charnon ko saura devtaa ke teenon lokon main se hokar jane ke maarg ko maanate hai. surya kii kalpana kaa hi samarthan karte hue mcdanal ne vishnu dwaara apane 90 ashwon ke sanchalit kiye jane kaa ullekh kiya he, jinamein se pratye ke chaar-chaar naam hai. is prakaar 4 kii sankhya se gunikrut 90 arthath 360 ashwon ko ve ek saura varsh ke dinon se abhinn maanate hai. vastutah vishnu ke do padon se sampoorn vishwa kii niyantranaatmakataa tathaa tisare pad se unka param dham arthath unki prapti sanketit he. swayan rugveda main hi in teen padon kii rahasyatmak vyakhya kii gayi he. isliye is pad ko gyanatmak maanakar rugveda main hi spasht kaha gaya he ki vishnu kaa param pad gyaniyon dwaara hi gyatavya he.
 vaise to vishnu ko vaani main nivas karne vaala bhi mana jaataa he, kintu unka param priy awaas sthal 'pathah' rugveda main bahucharchit he. acharya sayan ne ‘giri’ pad ko shlisht maanakar uskaa arth 'vaani' ke saath-saath lakshanik rup main ‘parvat ke samaan unnat lok’ bhi kiya he. 'giri' ko yadi in donon arthon main sweekrut kar liya jaay to samasya kaa samaadhaan ho jaataa he. vishnu kaa teesraa pad jahaan pahunchataa he vahi unka awaas sthaan he. vishnu kaa lok ‘param pad’ he arthath gantavya roopen vah sarvotkrisht lok he. us ‘param pad’ kii visheshta yah he ki vah atyadhik prakaash se yukt he. vahaan anek shringon vaali gaayen sancharan kiya karti hai. ‘gaavah’ yahan shlisht pad kii tarah he. shlesh se uskaa arth ‘gaayen’ karne par vahaan dugdh aadi bhautik pushti kaa prachurya evam ‘kirane’ karne par vahaan prakaash arthath atmik unnati kaa bahulya sahaj hi anumey he.vishnu ke ‘param pad’ main madhu kaa sthaayee utsa he. yah ‘madhu’ devataaon ko bhi anandit karanevaala he. is shlisht pad kaa jo bhi arth kiya jaay par vah har sthiti main parmanand kaa vaachak he, jiske liye devtaa sahit samast praani abhilaashi bhi rahete hai or prayatnsheel bhi. isliye ukt lok kii prapti kii kaamana sabhi karte hai. usee mantra main vahaan punyashalee logon kaa, tripti kaa anubhav karte hue ullekh bhi hua he.
 vishnu kii ek pramukh visheshta unka indra se maitribhav he. indra ke saahchary main hi unke teen paad-prakshepon kaa pravartan hota he. indra ke saath milakar vah shambar daitya ke 99 kilon kaa vinaash karte hai. isi prakaar vah vrutra ke saath sangram main bhi indra kii sahaayta karte hai. donon ko kahin-kahin ek duusare kii shaktiyon se yukt bhi batalaaya gaya he. is prakaar vishnu dwaara sompaan kiya janaa or indra dwaara teen paad-prakshep kiya janaa bhi varnit he. rugveda, mandal 6, sookt 69 main donon devon kaa yugmaroopen stvan hua he. isi prakaar rugveda ke mandal 5, sookt 87 main indra ke sahchar marudganon ke saath unki sahastuti praapt hoti he.
 vish dhaatu se vyutpann vishnu pad kaa shabdic arth ‘vyapak, gatisheel, kriyasheel athwa udhyam-sheel’ hota he. apane bal-vikram ke hi kaaran ve logon dwaara stut hote hai. ve anant veeryavale hai. is gun ke kaaran hi unhen pratik rup se ‘vrishna’ bhi mana gaya he.
  apane veery athwa vir karmon ke kaaran ve shatruon ke bhay kaa kaaran hai. unase log usee prakaar bhaybheet rahete hai, jis prakaar kisi parvatachaari singh se. ‘parameshwaradbhitih’ aadi shruti-vachanon se saamaanya janon kaa bhi unase bhay karnaa siddh ho jaataa he. unase bhaybheet hona akaaran nahin he. ve kutsiton kaa vadh aadi hinsakarm karne vaale hai. yahan yah dhyatavya he ki ve kutsit hinsadikarta kaa hi vadh karte he. isliye unke liye kaha gaya he ki ve hatyare nahin hai.
 vishnu visteern, vyapak or apratihat gati vaale hai. ‘urugay’ or ‘urukram’ aadi pad is tathy ke poshak hai. ‘urugay’ kaa arth acharya sayan dwaara ‘mahjjanon dwaara stuyaman’ athwa ‘prabhutatya stuyaman’ karne se bhi vishnu kii mahima vikhandit nahin hoti. da.yadunandan mishra kaa kahana he ki is pad kaa arth ‘visteern gati vaala’ karne ke liye ham is liye aagrahvan hai, kyonki use ‘sabhi lokon main sancharan karne vaala’ kaha gaya he. unke pad-kram itane sudeergh hote hai ki ve apane teen paad-prakshepon se hi teenon lokon ko naap lete hai.
 vishnu ke teen pad yadi sristi karte hai, sthaapan karte hai, dhaaran karte hai to vahiin par ashrith janon kaa paalan-poshan bhi kiya karte hai. logon ko apana bhogy annadi unheen teen pad-kramon ke prasadswarup praapt hota he, jisase ki ve param tripti kaa anubhav kiya karte hai. jo log vishnu kii stuti karte hai, unka ve sarvavidh kalyaan karte hai, kyonki unke stavnadi karm se use param sphurti milti he. is prakaar sphurti-pradaayini stuti vishnu tak pahunchaa paane ke liye sabhi lalayit rahete hai. ve varisht daata hai.
 vishnu ke gunon main bhi trayaatmakataa parilakshith hoti he. ve teen pad-kram vaale, teen prakaar kii gati karne vaale, teenon lokon ko naap lene vaale or lokatray ke dharak hai. isi prakaar vah ‘tridhaatu’ arthath sat, raj or tam kaa samikrut rup athwa prithvi, jal or tej se yukt bhi hai.
 vishnu parthiv lokon kaa nirmaan or param vistrut antariksh aadi lokon kaa prasthaapan karne vaale hai. ve swanirmit lokon main teen prakaar kii gati karne vaale hai. unki ye teen gatiyaan udbhav, sthiti or vilay kii pratik hai. is prakaar jad-jangam sabhi ke ve nirmaataa bhi hai, paalak bhi or vinaashak bhi. ve 'lokatray kaa akelaa dharak' hai. ve apane teen paad-prakshepon se akele hi teenon lokon ko naap lete hai. lokatray ko naap lene se bhi yah falit hota he ki lokatray arthath vahaan ke samgr praani unke purna niyantran main hai. vishnu bhrun-rakshak bhi hai. garbhasth beej kii raksha ke liye or sundar balak kii utpatti ke liye vishnu kii prarthana kii jaati he.unke paalak swaroop par spasht bal dene ke kaaran rugveda main ahoratr agnirup main bhi unhen 'vishnurgopa paraman paati..' arthath sabake rakshak-paalak kaha gaya he. acharya sayan rugveda ke ashtum mandal ke pachchisven sookt ke barahawein mantra kii vyakhya main bhi vishnu ko spasht rup se 'paalan se yukt' maanate hai.....
 isliye samgr pariprekshya main rugveda main vishnu ko param hitaishi kaha gaya he.
 sarvaadhik mantron main varnit hone ke baavjood indra ko 'sukrit' or vishnu ko 'sukruttarah' kaha gaya he. 'sukruttarah' kaa acharya sayan ne 'uttam fal pradaan karne waalon main shreshth' arth kiya he; shripad satavlekar ji ne 'uttam karm karne waalon main sarvshereshth' arth kiya he or maharishi dayanand saraswati ji ne bhi 'ativ uttam karm vaala' arth kiya he. indra 'sukrit' he to vishnu 'sukruttarah' hai. taatpary spasht he ki rugveda main hi yah maan liya gaya he ki vishnu sarvocch hai. isi prakaar indra ke raja hone ke baavjood vishnu kii sarvocchata rugveda main hi is baat se bhi spasht ho jaati he ki usamen vishnu ke liye kaha gaya he ki "ve sampoorn vishwa ko akele dhaaran karte hai" tathaa indra ke liye kaha gaya he ki ve rajya karte hai. taatpary spasht he ki sristi ke sarjak evam paalak vishnu ne sanchaalan hetu indra ko raja banaaya he. is susandarbhit pariprekshya main vishnu kii sarvocchata se sambaddh brahman granthon evam baad kii puranic manyataayen bhi swatah udbhasith ho uthati hai.
 brahman-yug main yajna-sanstha kaa vipul vikaas hua or iske saath hi devamandali main vishnu kaa mahatva bhi pehle kii apeksha adhiktar ho gaya. aitarey brahman ke armbh main hi yajna main sthaan dene ke kram main agni se armbh kar vishnu ke sthaan ko 'param' kaha gaya he. inke madhya anya devataaon kaa sthaan he.
 is tarah spasht rup se vaidic samhita granthon main sarvapramukh sthaan praapt agni kii apeksha vishnu ko atyucch sthaan diya gaya he. vastutah vishnu ko mahattam to rugveda main bhi mana hi gaya he, par varnan kii alpata ke kaaran vahaan unka sthaan gaun lagata he. brahman granthon main spasht kathan ke dwaara unhen sarvocch pad diya gaya he. yah shreshthata is katha se bhi spasht hoti he ki vishnu ne apane teen pagon dwaara asuron se prithvi, veda tathaa vaani sab chhinakar indra ko de di. vaidic vishnu ke teen pagon kaa yah brahmanon main kathatmak roopaantaran he; or isi ke saath vishnu kii sarvshereshthata bhi brahman yug main hi spasht ho gayi.aitarey brahman spasht rup se vishnu ko dwarpal kii tarah devataaon kaa sarvatha sangrakshak maanata he.
 rugveda tathaa brahmanon main uplabdh sanketon kaa puraanon main paryaapt parivardhan hua-- kathatmak bhi, vivarnaatmak bhi or vyaakhyaatmak bhi. puraanon ne is jagat ke mul main vartmaan, nity, ajanma, akshay, avyay, ekares tathaa hey ke abhaav se nirmal parabrahm ko hi vishnu sangya di he. ve 'paraanaa parah', intaraatma main avasthit paramatma, param shreshth tathaa rup, varna aadi nirdeshon tathaa visheshan se rahit hai. ve janm, vruddhi, parinaam, kshay or naash -- in chah vikaron se rahit hai. ve sarvatra vyaapt hai or samast vishwa kaa unheen main vaas he; isiilie vidvan unhen 'vasudev' kehete hai. jis samay din, raat, akaash, prithvi, andhkaar, prakaash tathaa inke atirikt bhi kuch nahin tha, us samay ekmaatr vahi pradhan purush param brahm vidyaman the, jo ki indriyon or buddhi ke vishay nahin hai. sristi ke armbh main brahma ji ko vishnu ji ne jo mul gyanaswaroop chatupashloki bhagwat sunaaya tha, usamen bhi yahi bhav vyakt hua he -- sristi ke purv keval main hi main tha. mere atirikt na sthool tha na sookshm or na donon kaa kaaran agyaan. jahaan yah sristi nahin he, vahaan main hi main hoon or is sristi ke rup main jo prathit ho rahaa he, vah bhi main hi hoon or jo kuch batch rahegaa, vah bhi main hi hoon. in sandarbhon se vishnu kii sarvocchata tathaa sarvaniyanta hone kii bhaavana spasht parilakshith hoti he.
 mana gaya he ki vishnu ke do rup hue. pratham rup-- pradhan purush or doosraa rup 'kaal' he. ye hi donon sristi or pralay ko athwa prakruti or purush ko sanyukt or viyukt karte hai. yah kaal rup bhagavan anadi tathaa anant hai; isliye sansar kii utpatti, sthiti or pralay bhi kabhi nahin rukate.
 vaishnavon ke sirmaur tathaa 'puraanon kaa tilak' ke rup main maanya bhagwat mahapurana main sristi kii utpatti ke prasang main kaha gaya he ki sristi karne kii ichha hone par ekarnav main soye vishnu kii naabhi se camel kaa pradurbhaav hua or usamen samast gunon ko abhasith karne vaale swayan vishnu ke hi antaryami rup se pravisht hone se swatah vedamay brahma kaa pradurbhaav hua.
 isi prakaar adhikansh puraanon main vishnu ko param brahm ke rup main sweekaar kiya gaya he. unase sambaddh kathaon se puraana bhare pade hai. paalankarta hone ke kaaran unhen jaagtik drushti se yada-kada vividh prapanchon kaa bhi sahaara lenaa padataa he. asuron ke dwaara rajya chin lene par punah swargadhipaty-prapti hetu devataaon ko samudr-manthan kaa paraamarsh dete hue asuron se chal karne kaa suzav dena; tathaa kamoddeepak mohini rup dharankar asuron ko mohit karke devataaon ko amrit pilaanaa; shankhachud ke vadh hetu tulsi kaa satitv bhang karne sambandhi devibhagwat tathaa shivpurana jaise uppuraanon main varnit kathaon main vishnu kaa chal-prapanch drashtavy he. is sambandh main yah anivarytah dhyatavya he ki paalankarta hone ke kaaran ve parinaam dekhte hai. kinhin varadaanon se asuron/anyaayiyon ke bal-vishisht ho jane ke kaaran yadi chal karke bhi anyaayi kaa ant tathaa anyaay kaa parimarjan hota he to ve chal karne se bhi nahin hichakate. ramavatar main chhipakar bali ko maarna tathaa krishnavatar main mahabharat yuddh main anek chhalon kaa vidhayak bananaa unke isi drushtikon kaa parichaayak he. chhidranveshi log inhen kathaon kaa upyog manamaani vyakhya karke ishwar-virodh ke rup main karte hai. parantu inhen sandarbhik gyaan kii drushti se dekhnaa isliye aavashyak he kyonki puraanon yaa tatsambandhi granthon main ye prasang vipareet sthitiyon main saamaanya se itar vishisht kartavya ke gyaan hetu hi upasthaapit kiye gayi hai. dhyatavya he ki puraanon main tathvik gyaan ko hi brahm, paramatma or bhagwaan kaha gaya he.
 vishnu kaa sampoorn swaroop gyanatmak he. puraanon main unke dwaara dhaaran kiye jane vaale aabhushanon tathaa ayudhon ko bhi pratikatmak mana gaya he :-
 is prakaar samast srujanaatmak upadan tattvon ko vishnu apane sharir par dhaaran kiye rahete hai.
 vishnu kii akruti se sambandhit stutiparak ek shloke atiprasiddh he :-
 shantakaaran bhujagashyann padmanabhan sureshm.
 vishvadharan gagansadrushan megh varnan shubhangam..
 lakshmikaantan kamalnayanan yogibhirdhyanagamyam.
 vande vishnu bhavabhayaharan sarvalokaikanatham..
 bhavarth - jinaki akruti atishay shant he, jo sheshnag kii shaiya par shayan kiye hue hai, jinaki naabhi main camel he, jo devataaon ke bhi ishwar or sampurna jagat ke aadhaar hai, jo akaash ke sadrush sarvatra vyaapt hai, nilmegh ke samaan jinka varna he, atishay sundar jinke sampurna ang hai, jo yogiyon dwaara dhyaan karke praapt kiye jate hai, jo sampurna lokon ke swami hai, jo janm-maran rup bhay kaa naash karne vaale hai, aise lakshmipathi, kamalnetra bhagwaan vishnu ko main pranaam karata hoon.
 vishnu kii sarvshereshthata kaa yah taatpary nahin he ki shiv yaa brahma aadi unase nune hai. oonch-neech kaa bhav ishwar ke paas nahin hota. vah to lila main sristi-sanchaalan hetu sagun hone kii praathamikta maatr he. isliye vaishnav ho yaa shaiva -- sabhi puraana tathaa mahabharat jaise shreshth granth ek swar se ghoshit karte hai ki ishwar ek hi hai. kaha gaya he ki ek hi bhagavan janardan jagat kii sristi, sthiti or sanhaar ke liye 'brahma', 'vishnu' or 'shiv' -- in teen sangyaaon ko dhaaran karte hai. anekatra vishnu tathaa shiv ke ek hi hone ke spasht kathan uplabdh hote hai.
 'avatar' kaa shabdic arth he bhagavan kaa apni swatantry-shakti ke dwaara bhautik jagat main moort rup se aavirbhaav hona, prakat hona. avatar kii siddhi do dashaon main maani jaati he -- ek to apane rup kaa parityag kar kaaryvash naveen rup kaa grahan; tathaa doosraa naveen janm grahan kar sambaddh rup main aana, jisamen mata ke garbh main uchit kaal tak ek sthiti kii baat bhi sannivisht he. isamen atyalp samay ke liye rup badalakar yaa kisi duusare kaa rup dharankar punah apane rup main aa janaa shaamil nahin hota.
 shrimadbhagavadgita ke chaturth adhyay ke suprasiddh saatven evam aathven shloke main bhagavan ne swayan avatar kaa prayojan bataate hue kaha he ki -- jab-jab dharm kii haani or adharm kaa utthan ho jaataa he, tab-tab sajjanon ke paritran or dushton ke vinaash ke liye main vibhinn yugon main utpann hota hoon.iske atirikt bhagwat mahapurana main ek vishisht or adhik udaatt prayojan kii baat kahi gayi he ki bhagavan to prakruti sambandhi vruddhi-vinaash aadi se pare achintya, anant, nirgun hai. to yadi ve avatar rup main apni lila ko prakat nahin karte to jeev unke ashesh gunon ko kaise samajhate? atah jeevon ke preranaroop kalyaan ke liye unhone apane ko tathaa apni lila ko prakat kiya. isliye vibhinn avatar-kathaon main kai visham sthitiyaan hai jisase jeev yah samaj sake ki paristhiti ke anusaar uchit maarg kaisaa hota he!
 vishnu ke avtaron kii pehali vyavasthit suchi mahabharat main uplabdh hoti he.mahabharat ke shaantiparv main avtaron kii kul sankhya 10 bataayi gayi he :-
 hans: kurmashch matsyasch pradurbhava dwijottam .
 varaho narsinghsch vamano ram ev c. 
 raamo dashrathishchaev satvat: kalkirev c .
 arthath hans kurm matsay varah narsingh vaaman parashuram dasharathanandan ram yaduwanshi shrikrishna tathaa kalki -- ye sab mere avatar hai.aage yah bhi kaha gaya he ki ye bhoot or bhavishya ke sabhi avatar hai.mulpath main varnan chah avtaron kaa he :-1.varah 2.narsingh 3.vaaman 4.parashuram 5.ram 6.krishna
 chunki mahabharat buddha ke janm se purv kii athwa buddha ke avtari hone kii kalpana se pehle kii rachana he; atah swaabhaavik rup se usamen kahin buddha kaa namonishaan nahin he. uske badale hans ko avatar rup main ginaney se dash kii sankhya puri ho gayi he.
 mahabharat ke dakshinatya paath main avatar kaa varnan is prakaar he :-
 matsay: kurmo varahashch narsinghsch vaaman:.
 raamo ramashch ramashch krishna: kalki c te dash.
 yahan purvokt avtaron main se hans ko chhodkar tisare ram arthath balram ko jod dene se dash kii sankhya puri ho gayi he.is vivaran se ek baat pramanit ho jaati he ki mahabharat-kaal tak dash se adhik avtaron kii kalpana bhi nahin kii gayi thi; anyathaa un dash avtaron ko 'bhoot or bhavishya ke bhi sabhi avatar' nahin kaha gaya rahata.
 baad main anya avtaron kii bhi kalpana prachlit hui or kul avtaron kii gananaa choubees tak pahunch gayin.
 bhagwat mahapurana main 22 tathaa 24 avtaron kii gananaa ke baavjood avtaron kii bahumanya sankhya mahabharat vaali dash hi rahi he. padmapurana, lingapurana, varahapurana, matsaypurana aadi anek puraanon main samaan rup se dash avtaron kii baat hi bataayi gayi he. agnipurana ke varnan main bhi bilkul vahi kram he. is sandarbh kaa nimnaankit shloke praayah sarvanishtha he :-
 matsayah kurmo varahashch narsinghoth vamanh.
 raamo ramashch krishnashch buddhah kalkishch te dash.
 is prakaar vishnu ke dash avatar hi bahumanyata praapt hai. inke sankshipt vivaran is prakaar hai :-
 dashavathar ke atirikt anya chaudaa avtaron ke naam is prakaar hai :-
