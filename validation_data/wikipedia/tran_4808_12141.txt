 kumarasambhavam mahakavi kalidas virachit kartikeya ke janm se sambandhit mahakavy he jisaki gananaa sanskrit ke 'panch mahakavyon' main kii jaati he.
 yah mahakavy 17 sargon main samaapt hua he, kintu lok dharna he ki keval pratham sarg hi kalidas rachit he. baad ke anya nau sarg anya kavi kii rachana he. kuch logon kii dharna he ki kavy aath sargon main hi shivparvati samagam ke saath kumaar ke janm kii purvasuchana ke saath hi samaapt ho jaataa he. kuch log kehete hai ki aathven sarg main shivparvati ke sambhog kaa varnan karne ke kaaran kalidas ko kusht ho gaya or ve likh na sake. ek mat yah bhi he ki unka sambhogvarnan janamanas ko ruchi nahin isliye unhone aage nahin likhaa.
 isamen varnit katha sankshep main is prakaar he-
 parvataraaj himalay ke mainaak naamak putr or gauri naamak kanya hui. kanya parvati or uma naam se bhi vikhyath hui. jab kanya hui to ek din uske ghar naarad aae or bhavishyavaanee kii ki kanya kaa vivaah shiv se hoga. yah bhavishyavaanee sunakar himalay niÃshchat ho gaye. udhar shiv himalay ke shikhar par tap kar rahe the. himalay ne ek sakhi ke saath uma ko unki paricharya ke liye bhej diya or uma bhakthibhaav se shiv kii seva karne lagi.
 unheen dinon tarakasur se yuddh main devtaa log parajeet ho gaye. daitya anek prakaar ke chal karne laga. tab indra sahit saare devtaa brahri ke paas aae. tarakasur ke nimit yogya senapati kii maang kii. tab brahri ne kaha ki shankar ke veery se utpann purush hi tumhaara yogya senapati ho saktaa he. isliye tum log prayaas karo jisase shiv parvati ke prati aasakt hon. yadi shiv ne parvati ko sweekaar kar liya to parvati se jo putr hoga to uske senapati banane par tumhaari vijay hogi. tatpashchaat indradi devtaa shiv ke virakt bhav ko hataane ke upaay par vichaar karne ke liye ekatra hue. jab madan us sabha main aae to indra ne unase annurodh kiya ki ve apane mitra vasant ke saath shiv ke tapasya sthaan par jaayan or shiv ko parvati ke prati aasakt karen. tadnusaar madan apni patni rati or mitra vasant ko lekar shankar ke ashram main pahunchaa. jab parvati kamalbies kii maala arpan karne shiv ke nikat pahaunchi or shiv ne use lene ke liye haath badhaaya, tab madan ne apane dhanush par mohanastra chadhaaya. tatkshan shiv kaa man vichlit hua. shankar ne is prakaar man ke aksmaat vikrut hone kaa kaaran jaanane ke liye chaaron ore drushti daudai. unhen sharasandhan karata madan dikhaai padaa. use dekhte hi shiv aag babula ho gaye; unke tritiy netra se agnijvaala prakat hui or madan usamen bhasma ho gaya.
 rati apane pati ko is prakaar bhasma hote dekh vilaap karne lagi or vasant se chita taiyaar karne ko kaha or swayan praan tyaagane ko taiyaar hui. tab akashwani hui ki thodaa sabra karo tumhe tumhaara pati punah praapt hoga.
 udhar shiv narisampark se bachane ke liye antardhan ho gaye. madan ke bhasma hone or shiv ke antardhan ho jane se parvati ne apana sara manorath vifal hote dekha or yah sochakar ki yah rupasaundarya vyarth he, ve shiv ko prasann karne ke liye ek parvat shikhar par ja kar ugr tap karne lagi. kuch kaal ke ananthar shiv kaa man pighla unhone parvati ko sweekaar karne kaa vichaar kiya. kintu isse purv unhone parvati kii pariksha karne kaa nishchay kiya or ve ek tapasvi ke ashram main pahunche. parvati ne atithi ke rup main unka samuchit satkar kiya. tadantar us tarun tapasvi ne parvati se jigyaasa kii ki kiski prapti ke liye itani ugr tapasya kar rahi ho. atithi ke prashn ko sunakar parvati lajjit hui or apane manobhaav prakat karne main sankoch karne lagi tab unki sakhi ne shiv kii prapti kii ichha kii baat kahi. yah sunakar tapasvi veshdhari shiv, shiv ke durgunon or kurupata aadi kaa ullekh kar unki ninda karne lage. parvati ko yah shiv ninda nahin hui or unhe daantne lagi. tab shiv apane swaroop main prakat hue or unka haath pakad liya.
 tatpashchaat shiv ne saptarshi ke bulaakar himalay ke paas bheja. unhone unase jaakar bataaya ki shiv ne parvati kaa panigrahan karne kii ichha prakat kii he. tab vivaah kaa nishchay hua or vivaah kii taiyaari hone lagi. saptamatrikas duulhe ke yogya vastra lekar ai par shiv ne un sab ko sweekaar nahin kiya or nandi par savaar hokar hi chale. pashchaat vivaah kii sari kriyaayein hui. vivaah sampann hone par shiv sahit parvati ne brahri ko pranaam kiya. brahri ne aashirwad diya. tumhen vir putr ho. apsaraon ne aakar var-vadhu ke sammukh ek naatak prasttut kiya. naatak samaapt hone ke baad indra ne shiv se madan ko jivit karne kaa anurodh kiya. ant main shiv or parvati ke ekant milan kii charchaa vistaar se kii gai he. is mahakavy main anek sthalon par smaraneey or manoram varnan hua he. himalayavarnan, parvati kii tapasya, brahrichari kii shivaninda, vasant aagaman, shivparvati vivaah or ratikriya varnan adbhut anubhuti utpann karte hai. kalidas kaa bala parvati, tapaswini parvati, vinayavati parvati or pragalbh parvati aadi roopon nari kaa chithran adbhut he.
