 nirdeshaank: 23°32′N 77°49′E / 23.53°N 77.82°E / 23.53; 77.82
 vidisha bharat ke madhya pradesh praant main sthit ek pramukh shahar he. yah malwa ke upjau pathari kshetra ke uttar- purv hisse main avasthit he tathaa pashchim main mukhya pathaar se judaa hua he. aitihaasik va puratathvik drushtikon se yah kshetra madhyabhaarat kaa sabase mahatvapurn kshetra mana ja saktaa he. nagar se do mile uttar main jahaan is samay besanagar naamak ek chota-sa gaanv he, pracheen vidisha basii hui he. yah nagar pehle do nadiyon ke sangam par basaa hua tha, jo kalantar main dakshin kii ore badhata ja rahaa he. in pracheen nadiyon main ek choti-si nadi kaa naam vais he. ise vidisha nadi ke rup main bhi janaa jaataa he.
 vidisha main janmen shri kailash satyaarthee ko 2014 main nobel shanti puraskaar mila.
 pracheen nagar vidisha tathaa uske aas-paas ke kshetra ko apni bhugolic vishistataa ke kaaran ek saath dashan yaa dasharn kshetra kii sangya di gai he. yah naam chhathi shatabdi i. pus. se hi chalaa aa rahaa he. is naam kii smriti ab bhi betwa kii sahaayak nadi dhasaan nadi ke naam main avshisht he. kuch vidwaan iskaa namaakaran dasharn nadi ke kaaran maanate hai, jo das choti-badi nadiyon ke samavaay- rup main bahati thi. jahaan pracheen sanskrit- sahitya main vidisha kaa naam vaidis, vedish yaa vedisa miltaa he, vahiin paali granthon main ise vesanagar, vaissanagar, vaisyanagar yaa vishvanagar kaha gaya he. kuch viddhanon kaa maananaa he ki vividh dishaao ko yahan se maarg jane ke kaaran hi is nagar kaa naam vidisha padaa.
   ""vividha disha anyatra iti vidisha.
 puraanon main isaki charchaa bhadravati yaa bhadravatipuram ke rup main he. jain- granthon main iskaa naam bhaddalpur yaa bhaddilpur miltaa he. madhyayug aate- aate iskaa naam surya ke naam par bhelli swamin, bhelsani yaa bhelasa ho gaya. sambhawatah padhane ke kram main hui kisi galatfahami ke kaaran 11 shatabdi main alburuni ne ise "mahavalistaan' ke naam se sambodhit kiya he. 17 veen sadi main aurangzeb ke shashan kaal main iskaa naam alamgirpur rakhaa gaya. san 1947 i. tak sarkari ricodaç main ise "pargane alamgirpur' likhaa jaataa rahaa. parantu british kaal main logon main bhelaswami yaa bhelasa naam hi prachlit rahaa. baad main san 1952 i. main janaaagrah par tatkaaleen raashtrapati dow rajendra prasad dwaara is sthaan kaa tatkaaleen purana naam vidisha ghoshit kar diya.
 vidisha bharatvarsh ke pramukh pracheen nagaron main ek he. jo hindu tathaa jain dharm ke samrudh kendra ke rup main jaani jaati he. jeern avasthaa main bikhri padi kai khandharnuma imaaraten yah bataati he ki yah kshetra aitihaasik evam puratathvik drushti kone se madhya pradesh kaa sabase dhani kshetra he. dharmik mahatv ke kai bhawanon ko muslim akramanakariyon ne yaa to nasht kar diya yaa masjid main badal diya. mahishmati ke baad vidisha hi is kshetra kii sabase purana nagar mana jaataa he. mahishmati nagari ke hraas hone ke baad vidisha ko hi purvi malwa kii rajdhani banane kaa saubhaahgya praapt hua. isaki charchaa vaidic saahitiyon main kai baar miltaa he.yahan itihaas ne anek pidhiyon tak apane chihn chode. aaj sampurna vidisha- mandal paryatakon evam darshakon kii ruchi ke aitihaasik evam darshneey pracheen smarakon se bharaa padaa he.
 is nagar kaa sabase pehla ullekh mahabharat main aata he. is poor ke vishay main ramayana main ek parampara kaa varnan miltaa he jiske anusaar ramachandra ne ise shatrughna ko saunp diya tha. shatrughna ke do putr utpann huye jinamein chota subahu naamak tha. unhone ise vidisha kaa shaasha niyukt kiya tha. thode hi samay main yah nagar apni anukool paristhitiyon ke kaaran punap uthaa. bhartiya aakhyaan, kathaon evam itihaas main iskaa sthaan niraale tarah kaa he. is nagar kii naiysargik chata ne kaviyon or lekhakon ko prerana pradaan kii. vahaan par kuch videshi bhi aaye or isaki visheshtaon se prabhavit huye. katipay buddha granthon ke varnan se lagata he ki is nagar kaa sambandh sambhavat: kisi samay ashok ke jivan ke saath bhi rah chukaa tha. inke anusaar is nagar main dev naamak ek dhanimani seth rahata tha jisaki deva naamak sundar putree thi. apane pita ke jeevankaal main ashok ujjayini kaa rajyapal niyukt kiya gaya tha. patliputra se is nagar ko jate samay vah vidisha main ruk gaya thaan deva ke rup evam gunon se vah prabhavit ho uthaa or usase usne vivaah kar liya. is rani se mahendra naamak aagyaakaari putr or sanghmitra naamak aagyaakaarini putree utpann hui. donon hi uske param bhakt the or use apane jivan main bade hi sahaayak siddh huye the. sanghmitra ko buddha granthon main vidisha kii mahadevi kaha gaya he.
 is nagar kaa varnan kalidas ne apane suprasiddh granth meghdoot main kiya he. anke anusaar yahan par dasharn desh kii rajdhani thi. pravasi yaksha apane sandeshvahak megh se kahata he- are mitra! sun! jab tu dasharn desh pahunchega, to tuje aisi phulwaariyaan milengi, jo foole huye kevadon ke kaaran ujali dikhaayi dengi. gaanv ke mandir kauon aadi pakshiyon ke ghonslon se bhare milenge. vahaan ke jangal paki hui kaali jamunon se laden milenge or hans bhi vahaan kuch dinon ke liye aa based hogen.he mitra! jab tu is dasharn desh kii rajdhani vidisha main pahunchega, to tuje vahaan vilaas kii sab saamagree mil jaayegi. jab tu vahaan suhaavnee or manabhaavani naachati hui laharon vaali vetravati ke tat par garjan karke uskaa meetha jal piiyegaa, tab tuje aisa lagegaa ki maano tu kisi katili bhauhon vaali kamini ke othon kaa ras pi rahaa he.vahaan tu pahunch kar thakaavat mitaane ke liye 'neech' naam kii pahari par utar janaa. vahaan par foole huy kadamb ke vrikshon ko dekhakar aisa jaan padegaa ki maanon tujhse bhent karne ke kaaran uske rome-rome farfara uthe hon. us pahari kii gufaaon se un sugandhit padaarthon kii gandh nikal rahi hogi, jinhen vahaan ke rasik veshyaaon ke saath rati karte samay kaam main laate hai. isse tuje yah bhi pataa chal jaayegaa ki vahaan ke naagarik kitni swatantraaa se javaani kaa anand lete hai. kalidas ke is varnan se lagata he ki ve is nagar main rah chuke the or is kaaran vahaan ke pradhan sthanon tathaa puravaasiyon ke saamaajik jivan se parichit the.
 shungon ke samay main is nagar kaa raajnneetik mahatva bad gaya. samrajya ke pashchimi hisson kii dekh-rekh ke liye vahaan ek duusari rajdhani bhi sthapit kii gai. vahaan shunga-rajkumaar agnimitra samraat ke pratinidhi ke rup main rahane laga. yah vahi agnimitra he, jo kalidas ke 'malvicagnimitram' naamak naatak kaa nayak he. is granth main use vaidish arthath vidisha kaa nivasee kaha gaya he. uskaa putr vasumitra yawanon se ladane ke liye sindhu nadi ke tat par bheja gaya tha. devi dhaarani, jo agnimitra kii pradhan mahishi thim us samay vidisha main hi thim. 'malvicagnimitram' main apane putr kii suraksha ke liye unhen atyant vyakul dikhaaya gaya he.shungon ke baad vidisha main naag raja rajya karne lage. is naag-shakha kaa ullekh puraanon main hua he. isi vansh main ganapatinag hua tha, jiske naam kaa ullekh samudragupta kii prayag-prashasti main hua he. vah bada parakramee lagata he. uske rajya main mathura kaa bhi nagar sammilit tha. vahaan se uske sikke mili hai. kuch logon kaa anumaan he ki jab samudragupta uttari bharat main digvijay kar rahaa tha us samay vahaan ke nav raajaaon ne uske viruddh ek gutbandi kii, jiskaa nayak ganapatinag tha. aisa gut sachmuch bana yaa nahin, is vishay main ham bahut nishchit to nahin ho sakate. par itnaa spasht he ki us samay ke rajmandal main ganapatinag kaa naam bade hi aadar ke saath liya jaataa tha.bharhut ke lekhon se lagata he ki vidisha ke nivasee bade hi dani the. vahaan ke ek abhilekh ke anusaar vahaan kaa revatimitra naamak ek naagarik bharhut aayaa hua tha. uski bharya chanda devi ne vahaan par ek stambh kaa nirmaan kiya tha. bharhut ke anya lekhon main vidisha ke katipay un nagarikon ke naam milte hai, jinhone yaa to kisi smarak kaa nirmaan kiya tha yaa vahaan ke mathon ke bhikshusangh ko kisi tarah kaa daan diya tha. inamen bhootrakshit, aryama naamak mahila tathaa venimitra kii bharya washiki aadi pramukh the.kala ke kshetra main is nagar kaa mahatva kuch kam nahin tha, periplus naamak videshi mahanavik ke anusaar vahaan hathi-daant kii vastuen uttar koti kii banati thim. buddha granthon ke anusaar vahaan kii bani hui tej dhar kii talavaaron kii badi maang thi. is sthaan sein shunga-kaal kaa bana hua ek garud-stambh mila he, jisase gyaat hota he ki vahaan par vaishnav dharm kaa vishesh prachaar tha. is stambh par ek lekh miltaa he jiske anusaar takshashila se heleodoras naamak unani vidisha aayaa tha. vah vaishnav matavalambi tha or is stambh kaa nirmaan usee ne karaayaa tha. saanskrithik *drushti se yah lekh bada hi mahatvapurn he. yah is baat kaa parichaayak he ki videshiyon ne bhi bhartiya dharm or samskruti ko apana liya tha. vidisha main isi tarah or bhi bhaagon se log aaye honge. is dharmakendra main apane aadhyatmik laabh ke liye logon ne smarakon kaa nirmaan kiya hoga. vidisha ko skanda puraana main tirthasthan kaha gaya he.heleodoras dwaara nirmit vidisha kaa uparyukt garud-stambhakala kaa ek acha namoona he. vah mulat: ashok ke hi stambhon ke adarsh par bana tha. par saath hi usamen kuch moulik visheshtayen bhi hai. iskaa sabase nichalaa bhaag aath konon kaa he. isi tarah madhya bhaag solah kone kaa or upree bhaag battis kone kaa he. yah visheshta hamen ashok ke stambhon main nahin dikhaai detii. isse lagata he ki vidisha ke kalakaar nipun the or unki pratibha moulik koti kii thi.
 isaki bhugolic sthiti badi hi mahatvapurn thi. patliputra se kaushambi hote huye jo vyapaarik maarg ujjayini kii ore jaataa tha vah vidisha se hokar gujarata tha. yah vetravati nadi ke tat par basaa tha, jisaki pahchaan aadhunik betwa nadi ke saath kii jaati he. betwa kii sahaayak nadi dhasaan nadi ke naam main avshisht he. kuch vidwaan iskaa namaakaran dasharn nadi ke kaaran maanate hai, jo das choti-badi nadiyon ke samavaay- rup main bahati thi. is kshetra kii jalwaayu atyant swasthyavardhak he. kark rekha ke aasapaas sthit is kshetra main na adhik thand padati he, na hi adhik garmi. barish saadharantaya 40 inch hoti he. ek kivdanti ke anusaar yahan kii ajasr jal dene vaali badali langadi he. atah un par dayaa karke bade-bade badal yahan jal barasaa jate hai. yahan kabhi sookhaa nahin padataa. vidisha ke sameep se hi vindhyas parvaton kii shreniyon kaa silsilaa purv se pashchim kii ore gaya he. ye shreniyan na to adhik unchi he, na hi lambii.
 vindhyas parvat ke aas-paas chaaron taraf saikadon milon tak upjau krishi bhoomi he, jo bahut upjau maani jaati he. yahan praapt hone vaali upjau kaali mitti kii sataha to kahin- kahin 30- 40 feet tak gahari he. yahan gehun tathaa chanaa kaa utpaadan vishesh rup se hota he, lekin dhan, kapaas va bajra bilkul nahin upjaae jate.
 aitihaasik nagari hone ke kaaran vidisha kii pracheen imaarte or sthapaty darshneey hai. iske atirikt yahan prakritik sthal or dharmik mahatv ke sthaan bhi dekhne ke yogya hai. vidisha ke nikatavarti chote chote nagar apane main mahatvapurn aitihaasik dharohar samete hue hai. atah itihaas main ruchi rakhane waalon ke liye inako dekhnaa bhi ruchikar he. prakritik sthalon main luhaangi girishrenee vidisha nagar ke madhya railway stesan ke nikat hi sthit he jahaan se raisen kaa kila, sanchi kii pahadiyaan, udaygiri kii shreniyan, vaitravati nadi va unke kinaaron par lagi vrikshon kii shrinkhalaayen atyant sudar dikhti he. charantirth main chvayan rishi ne kii tapasthali tathaa sangam darshneey hai. aitihaasik bhawanon main vidisha kaa kila or vijay mandir, vidisha paryatakon ke liye rochak hai. ise atirikt aitihaasik or puratathvik mahatv ke anek chote nagar vidisha ke paas based hue he jo paryatakon ko lubhaate hai. inamen besanagar, jise paali buddha granthon main vessagar kaha gaya he, bhaddilpur jo jainiyon ke dasven tithrthankar bhagwaan shitalnath kii janmabhumi he, udaygiri kii guphaayen jo 4veen- 5veen sadi puraani hai paryatakon ke aakarshan kaa kendra banati hai. kai imaaraten va unase judi aitihaasik ghatnaon ke samete sironj, nandavanshi ahir thakuron kii bhoomi lateri, parmarvansheey raja udaiditya ke swarnakaal kaa pratik udaipura, pahari kii upatyaka main basaa gyaraspur, aitihaasik nagar shamshabad, buddha stupon ke liye janaa jane vaala sanchi, rangai-chapai kaary ke liye prasiddh ganj basauda, romantic sarovar ke nikat basaa badhoh or saatkhni haveli ke liye prasiddh marakheda vidisha jile ke mahatvapurn paryaton sthal hai.
