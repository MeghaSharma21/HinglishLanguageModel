 hindko pashchimottaree pakistan ke kaibar-pakhtuunakva praant ke hindkovi logon or afghanistan ke kuch bhaagon main hindki logon dwaara boli jane vaali ek hind-arya bhashaa he. kuch bhashavaigyanikon ke anusaar yah punjabi kii ek pashchimi upbhasha he haalanki isapar kuch vivaad bhi rahaa he. kuch pashtun log bhi hindko bolte hai. punjabi ke maatrubhaashi bahut had tak hindko samaj-bol sakate hai. duniya bhar main anumaanit 20-50 lakh log hindko bolte hai.
 bollywood ke kuch mashhoor abhinayta hindko-maatrubhaashi pariwaron se hai, masalan praan, dilip kumaar or shahrukh khan. raaj kapur, prithviraj kapur or uske parivaar ke anya sadsy bhi peshawar main rahe the or hindko bolte the.
 hindko shabd kaise bana iske bare main kai vichaar prachlit hai. asia or iran se hindustan aane vaale aarambhik logon kaa hindukush parvat ko paar karne ke baad isi boli ke saath sampark sthapit hua. kyunki hindukush ko paar karne ke baad hindustan ke raste main koi khaas rukaawat nahin thi isi liye is boli ko hindustan kii boli yaa hindko kaha gaya.
 unani logon ne hindustan ke liye indicos shabd kaa prayog kiya he or isi liye yahan kii boli kaa naam hindko pada. kuch logon kaa yah bhi kahana he ki yah naam ise iraneeyon ne diya. sindh ghati ke pahaado ke madhya yaa aage-peeche yah bhashaa boli jaati thi. farsi main pahaad shabd ke liye koh shabd he or isi se yah shabd hindko bana.
 hindko ek hind-aryaa boli he. sansakrut bhashaa ke vyakarankaar panini bhi isi ilaake se sambandh rakhte the. yah bhashaa bhi punjabi ke samaan prakrit se bani. aajkal puraane samay kii tarah hindko un jagahon par boli ja rahi he jo ki gandhar rahatal kaa sthaan the. isliye hindko puraani gandhar rahatal kii bhi aam bolchaal kii bhashaa thi or yah sansakrut ke bhi nazadik thi.
 hindko bhashaa ko afghanistan ke hindki lag bolte hai. pakistan ke sarahadi rajya kaa hazaare kaa desh jisamen manasaharaa, kaayaan, naaraan, balakot, abtabad haripur, savaabi, peshawar, kohat, deraa ismail khan aadi jagahon par yah bahusankhyak logon ke bich boli jaati he. punjab ke zila atak main bhi log apni boli ko hindko kehete hai. punjabi bolne vaale logon ko hindko samajhane main koi pareshaani nahin hoti or naa hi hindko bolne waalon ko punjabi yaa pothohari samajhane main koi dikkat aati he.
