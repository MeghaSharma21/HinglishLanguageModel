 kshayarsha faras naresh daryavush kaa putr or uttaradhikari. vah faras kaa kaa chauthaa rajaadhiraj tha.
 daryavush pratham kii pratham patni kii teen santaanen thi. unamem jyeshtha aartazebizo ko usne uttaradhikari banaaya tha. kintu khabbaas ke vidroh ke samay uski duusari patni attoss ne apane jyeshtha putr kshayarsha ko uttaradhikari manonith karvaa diya. kshayarsha kii nason main kurush kaa bhi rajrakt tha at uske uttaradhikari hone main koi kathinaayee nahin ho saki. daryavush ke pashchaat rajarohan ke samay vah kisi bhi desh par akraman karne ke paksh main nahin tha, kintu pramukh raajpurushon ne use samaran dilaayaa ki marathan kii paraajay kaa badla abhi nahin liya ja sakaa he. udhar mishra main vidroh kii aag bhadak uthi thi. khabbaas ne us vidroh kaa puraa intjaam kar rakhaa tha. nirantar do varsho tak delta tathaa simavarti bhaag par morchebandi kii thi. kshayarsha ko sarvapratham isi vidroh ko dabaane ke liye prayaas karnaa padaa. khabbaas kaa sara prayaas vyarth siddh hua. kshayarsha ne vidroh dabaa diya, pujaariyon ko mukt kar diya gaya tathaa uske mandir kaa khajaana le liya gaya. raja kaa bhai aakhminus vahaan kaa kshatrap banaaya gaya. khabbaas bhaag niklaa uski mrityu naa hone se kshayarsha ko mishra kii puri shakti nahin praapt ho saki. anushruti he ki usne ek baar pun aakar khaldon ko chaunkaa diya. kintu vah apane manachaahe naresh ko singhaasana par na baitha sakaa. yadi janashruti satya na bhi ho to bhi prathit hota he ki mishra main ek baar vidroh hua tha. joparis ke putr megabiss ne, jo vahaan kaa anuvanshik kshatrap tha, badi nirdayata se vidroh ko shant kiya. belush kaa mandir lut liya gaya. devtaa kii murti nikaal lee gai. pujaariyon kaa vadh kar diya gaya janata ko anshat das bana liya gaya.
 misr se lautne ke pashchaat kshayarsha ne ek vishaal sena ekatra kii. herodotas ke anusaar is sena kii sankhya, jisko usne apane vishaal samrajya ke sabhi praanton se ekatra kiya tha, bahut badi thi. vah is sena ke saath apane pita kii marathan kii paraajay kaa badla lene ke liye chal padaa. is abhiyaan kii tithi 480 i. pus. he. kshayarsha ne apni sena ko samudr ke path se sanchalit kiya. tatavarti pradesh se jis prakaar is vishaal sena ko rasad pahunchaai gai uski prashansa itihaaskaar karte hai. kshayarsha swayan sainyasanchalan kar rahaa tha. is sambhavit yuddh kaa pataa unaniyon ko lag chukaa tha. ve sabhi sammilit rup se farsiyon kii sena ko rokane ke liye prastut ho gaye. keval ve hi usamen sammilit nahin ho sake jo tab tak faras ke adheen ho chuke the. 1401 vir liodinas ke sangrakshan main thermapili ke tang raste par aa date jo faras kii sena ke avrodh ke liye sarvottam tha. ek ore gaharaa samudr duusari ore abhranlihagra parvatashpankhalaa or inhen donon ke bich main thermapili kaa tang rasta. unaniyon ne farsiyon ke akraman ke purv hi is sthaan par or sena bhejnaa chaha. kintu farsiyon ne kuch pehle hi akraman kar diya ek ore asankhya sena duusari ore keval 1400 vir. unani kuch ghabadaae or lautne kaa iraadaa kiya. kintu vir liodinas ne kaha--yadi aap log chahen to lauten par hamen or sparta ke in veeron ko is darre par ade rahanaa he, ham yaheen rahenge. ek bhi na hataa. sabhi ade rahe. ghanghor yuddh hua or do din tak astr shastron kii khankhanaahat main yah nishchit na ho paaya ki vijay kiski hogi. 
 vishwa ke itihaas main vishwasghatiyon kaa bhi apana sthaan rahaa he. itihaas ke kram ko badalane main inhone mahatvapurn kaary kiye hai. effialtis naamak ek gaderiye ne kshayarsha kii sena ko bhedon kaa pahari rasta dikhaa diya. falswaroop farsiyon kii sena ke kuch bhaag ne pahadiyon ko parkar vir leonidas par peeche se akraman kiya. leonidas ne turant veeron ko chhantakar muqabla karne ke liye bheja or swayan sparta ke keval 300 veeron ke saath saamne se farsiyon kaa muqabla kiya. par thermapili kii raksha na ho saki. sabhi unani vir khet rahe. farsiyon kii sena darre se hokar yunaan main umad padi. thibj ne bina lade hi ghutane tech die tathaa farsiyon kii sharten sweekaar kar lee. athensvaasiyon ko akashwani se aadesh mila ki unki raksha keval elamies ke kashthaprachiron ke bheetar hi sambhav he. sachmuch yaheen se unaniyon kaa pasa palata. thamisthoklis ne 20 sitambar san 400 i. ko farsiyon ko salaamies kii khadi kii raah lene ke liye baadhya kar diya. yadi kshayarsha salaamies par vijay praapt kar letaa to puraa greece uske charnon main hota. at ethens kii sena kaa captain concil se chhipaakar baahar niklaa or gupt rup se kshayarsha ke paas jhootha sandesh bheja ki runani sena ke aadhe log bhaagane ke paksh main hai. yah khabar paakar kshayarsha ne thik vahi kiya jaisaa thamisthoklis ne sochaa tha. usne jaldmarumadhya ke muhane se apni sena ke kuch bhaag ko hat jane kaa aadesh diya. is tarah chaalaaki se or veerta se unani vijayi hue. farsiyon kii sena badi veerta se ladi par unki vishaal sankhya or unke utsaah tathaa saahas ne unki sahaayta na kii. unki nausena bikhar gai. kshayarsha aglios ke parvatshikhar par singhaasana par baitha farsiyon kii is paraajay ko dekhakar baukhala uthaa or apane vastron ko faad daalaa. vah apni sena ke saath susa waapas lautaa kintu yunaan ko is avijit sthiti main chhodane se purv usne mardonius ko uski prarthana par, bachi hui sena ke saath yuddh karne kii ajna de di. donon senaaon kii bhidnt platiya ke maidan par hui. herodotas ke anusaar unaniyon kii ore 1,10,000 tathaa farsiyon kii ore 3,00,000 aadmi the. kai dinon tak donon senaaon kii muthabheden hoti raheen. maardonius maaraa gaya. macedoniya ke raja ne vishwasghaat kiya tha. farsiyon kii paraajay hui.
 kshayarsha ne rajdhani lautakar apane avshishtha saahas or budhimatta ko antpur kii striparayanata main khapa diya. uske jivan ke antim dinon main rajya main virodh tathaa vidroh uth khadey ho rahe the. uski angrakshak sena ke captain aartbaani ne 465 i. purv main uskaa vadh kar diya.
