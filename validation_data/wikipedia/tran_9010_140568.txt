 beesvin putali gyaanavati ne jo katha sunai vah is prakaar he- raja vikramaditya sachche gyaan ke bahut bade parkhi the tathaa gyaniyon kii bahut kadra karte the. unhone apane darbar main chun-chun kar vidwaanon, panditon, lekhakon or kalakaaron ko jagah de rakhi thi tathaa unke anubhav or gyaan kaa bharpoor sammaan karte the. ek din ve van main kisi kaaran vicharan kar rahe the to unke kaanon main do aadamiyon kii baatcheet kaa kuch ansh padaa. unki samaj main aa gaya ki unamem se ek jyotishi he tathaa unhone chandan kaa tikaa lagaaya or antadhryaan ho gaye. jyotishi apane dost ko bolaa- "maine jyotish kaa puraa gyaan arjeet kar liya he or ab main tumhaare bhoot, vartmaan or bhavishya ke bare main sab kuch spasht bataa saktaa hoon." 
 doosraa uski baton main koi ruchi na letaa hua bolaa- "tum mere bhoot or vartmaan se puri tarah parichit ho isliye sab kuch bataa sakate ho or apane bhavishya ke bare main jaanane kii meri koi ichha nahin he. acha hota tum apana gyaan apane tak hi simit rakhte." magar jyotishi rukne vaala nahin tha. vah bolaa- "in bikhri hui haddiyon ko dekh rahe he. main in haddiyon ko dekhte hue bataa saktaa hoon ki ye haddiyaan kis jaanavar kii hai tathaa jaanavar ke saath kya-kya beetaa." lekin uske dost ne phir bhi uski baton main apni ruchi nahin jataai. tabhi jyotishi kii nazar zamin par padi pad chinhon par gai. usne kaha- "ye pad chinh kisi raja ke hai or satyata kii jaanch tum khud kar sakate ho. jyotish ke anusaar raja ke paanvon main hi prakritik rup se camel kaa chinh hota he jo yahan spasht nazar aa rahaa he." 
 uske dost ne sochaa ki satyata kii jaanch kar hi lee jaae, anyathaa yah jyotishi bolta hi rahegaa. pad chinhon kaa anusaran karte-karte ve jangal main andar aate gaye. jahaan pad chinh samaapt hote the vahaan kulhadi liye ek lakadahaara khadaa tha tathaa kulhadi se ek ped kaat rahaa tha. jyotishi ne use apane paanv dikhaane ko kaha. lakadahare ne apane paanv dikhaae to uskaa dimag chakra gaya. lakadahare ke paanvon par prakritik rup se camel ke chinh the. jyotishi ne jab usase uskaa asli parichay poocha to vah lakadahaara bolaa ki uskaa janm hi ek lakadahare ke ghar hua he tathaa vah kai pushton se yahi kaam kar rahaa he. jyotishi soch rahaa tha ki vah rajkul kaa he tathaa kisi paristhitivash lakadahare kaa kaam kar rahaa he. 
 ab uskaa vishwaas apane jyotish gyaan se uthne laga. uskaa dost uskaa uphaas karne laga to vah chidhkar bolaa- "chalo chalakar raja vikramaditya ke paanv dekhte hai. agar unke paanvon par camel chinh nahin hua to main samooche jyotish shasr ko jhootha samajhuunga or maan luungaa ki meraa jyotish adhyayan bekaar chalaa gaya." ve lakadahare ko chhod ujjain nagari ko chal pade. kaaphi chalane ke baad rajmahal pahunche. raajakmal pahunch kar unhone vikramaditya se milane kii ichha jataai. jab vikram saamne aae to unhone unase apana pair dikhaane kii prarthana kii. vikram kaa pair dekhakar jyotishi sann rah gaya. unke paanv bhi saadhaaran manushyon ke paanv jaise the. un par waisi hi aadi-tirchhi rekhaayen thim. koi camel chinh nahin tha. jyotishi ko apane jyotish gyaan par nahi, balki puure jyotish shasr par andeh hone laga. vah raja se bolaa- "jyotish shasr kahata he ki kamalchinh jiske paanvon main maujuud hon vah vyakti raja hoga hi magar yah saraasar asaty he. 
 jiske paanvon par mainen ye chinh dekhe vah pushtaini lakadahaara he. dur-dur tak uskaa sambandh kisi rajgaraane se nahin he. pet bharne ke liye ji tod mehnat karata he tathaa har sukh-suvidha se vanchit he. duusari ore aap jaisaa chakravatti samraat he jiske bhagya main bhoga karne vaali har chiz he. jisaki kirkitt dur-dur tak faili hui he. aapako raajaaon kaa raja kaha jaataa he magar aapke paanvon main aisa koi chinh maujuud nahin he." raja ko hansee aa gai or unhone poocha- "kya aapkaa vishwaas apane gyaan tathaa vidya par se uth gaya?" jyotishi ne jawaab diya- "bilkul. mujhe ab ratti bhar bhi vishwaas nahin rahaa." usne raja se namratapurvak vidaa lete hue apane mitra se chalane kaa ishaara kiya. jab vah chalane ko hua to raja ne use rukne ko kaha. 
 donon thithak kar ruk gaye. vikram ne ek chaaku mangavaya tathaa pairon ke talvon ko khurachne lage. khurachne par talvon kii chamadi utar gai or andar se camel ke chinh spasht ho gaye. jyotishi ko hatprabh dekh vikram ne kaha- "he jyotishi maharaj, aapke gyaan main koi kami nahin he. lekin aapkaa gyaan tab tak adhuraa rahegaa, jab tak aap apane gyaan kii dingen haankenge or jab-tab uski jaanch karte rahenge. maine aapaki baaten sun leen thim or main hi jangal main lakadahare ke vesh main aapse mila tha. maine aapaki vidwata kii jaanch ke liye apane paanvon par khaal chadha lee thi, taaki camel kii akruti fik jaae. aapane sab camel kii akruti nahin dekhi to aapkaa vishwaas hi apni vidya se uth gaya. yah acchhee baat nahin hai."
 jyotishi samaj gaya raja kya kahana chaahate hai. usne tay kar liya ki vah sachche gyaan kii jaanch ke bhounde tareekon se bachegaa tathaa badbolepan se parhez karegaa.
 ratnamanjari  • chitralekha  • chandrakala  • kaamkandala  • leelavati  • ravibhama  • kaumudi  • pushpavati  • madhumalati  • prabhavati  • trilochana  • padmavati  • kirtimati  • sunayana  • sundaravati  • satyavati • vidyavati  • taravati  • ruparekha  • gyaanavati  • chandrajyoti  • anurodhwati  • dharmavati  • karunavati  • trinetri  • mriganayani  • malayavati  • vaidehi  • maanavati  • jayalakshmi  • kaushalya  • rani rupavati  • dekhen: singhaasana battisi • raja bhoj • 
