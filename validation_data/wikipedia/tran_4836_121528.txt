 bahut se vidyut yaa electronic ghatakon yaa avyavon ko jodakar vidyut paripath banate hai. paripathon main ghatak do prakaar se jode ja sakate hai:shreneekram or samanantarkram main. jis paripath main sabhi ghatak shreneekram main jude hon, use shrenee paripath or jis paripath main sabhi ghatak samanaantar kram main jude hon use samanaantar paripath kaha ja saktaa he. shrenee paripath main harek ghatak se samaan dhara pravaahit hoti he, jabaki samanaantar paripath main harek ghatak par samaan voltata uplabdh hoti he. shrenee paripathon main prayek ghatak kaa karyrat rahanaa aavashyak he, anyathaa paripath tut jaayegaa. shreneekram paripathon main koi bhi ghatak kharaab hone par bhi shesh ghatak kaary karte rahenge, kintu kisi bhi ghatak ko short circuit hone par puraa paripath short-circuit ho saktaa he. 
 yadi kisi paripath main kisi sthaan par 10 om ke pratirodh kii aavashyaktaa he kintu vah uplabdh nahin he kintu 5-5 om ke do pratirodh sulabh hai to inako shreneekram main jodakar lagaaya ja saktaa he. isi prakaar yadi 20-20 om ke do pratirodh uplabdh hone par unhen samaantarkram main jod dene se 10 om kaa tulya pratirodh praapt ho jaataa he. dedh-do volt sahan kar sakane vaale saikadon balbon ko shreneekram main jodakar 230 volt se gharelu bijli se unako jagamagaaya jaataa he. kahin par 24 volt kii jarurat ho to 12 volt vaali do badariyon ko shreneekram main jodakar 24 volt praapt kiya ja saktaa he. paripathon main bhinn prakaar ke avyav bhi shreneekram yaa samaantarkram main jude ho sakate hai udhaaharan ke liye diod kii raksha ke liye uske shreneekram main upyukt maan kaa fus laga diya jaataa he; yaa pankhe ko chaalu/band karne ke liye uske shreneekram main ek switch daalaa jaataa he. isi tarah kisi vidyut-apaghattiya sandharitra main ulti disha main voltata na lag jaye iske liye uske samaantarkram main ek diod daal diya jaataa he. kisi sthaan par 2 ampir dhara vahan kar sakane vaala diod lagaana ho to 1 ampear dhara vahan kar sakane vaale do diod samaantarkram main laga dene se bhi kaam chal saktaa he.
 jab vidyut ke do yaa adhik ghatak is prakaar jode jate hai ki sabamein ek hi dhara pravaahit ho to ise shreneekram kehete hai. arthath, shreneekram main jude sabhi avyavon main prayek kshan ek samaan dhara pravaahit hoti he. kintu un alag-alag ghatakon ke siron ke bich kaa vibhavaantar un ghatakon ke vidyutiya gunon par nirbhar hoti he. udhaaharan ke liye yadi 10 om, 20 om or 50 om ke teen pratirodhon ko shreneekram main joda gaya ho or 10 om vaale pratirodh main 2 ampiore dhara bah rahi ho to 20 om evam 50 om vaale pratirodhon main bhi 2 ampear dhara pravaahit ho rahi hogi. kintu in teenon pratirodhakon ke vibhavaantar alag-alag honge.
 
 
 samaantar kram main jude do yaa adhik 'do siron vaale' vidyut avyavon main sabhi ke siron ke bich vibhavaantar samaan hota he kintu inamen se hokar bahane vaali dhara alag-alag ho sakati he jo un avyavon ke pratirodh, prerakatv, dharita evam anya baton par nirbhar karti he. gharon main lage hue bijli ke balb, pankhe, tubalite aadi sabhi samaantarkram main jude hote hai.
 
 
 
