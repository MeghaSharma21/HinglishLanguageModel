 
 ortigornis paundisriena
 safed teetar, gora teetar yaa ram teetar  francolin jati kaa ek sadsy he jo ki dakshin asia ke maidaanon or sookhe ilaakon main paaya jaataa he. jin deshon kaa yah mul nivasee he or jahaan isko prachlit kiya gaya he vah is prakaar hai:-
 yah ek chote aakaar kaa tiitharanuma pakshi he. nar maadaa se thodaa bada hota he or 29 se 34 se. me. lanbaa hota he jabaki maadaa 26 se 30 se. me. lambii hoti he. nar or maadaa kaa vazan kramash: 260 se 340 gram or 200 se 310 gram hota he.nar or maadaa takreeban ek jaise dikhte hai lekin nar ke takhne main ek ubhaar hota he or kabhi-kabhi do ubhaar tak bhi dekhe gayi hai. yah chatakile rangon vaala pakshi he or puure sharir evam punch tak main safed, kaali, gadhi bhuri or halki bhuri dhaariyaan hoti hai. apane anya teetar biraadaron kii tarah khatara aane par yah udne se behatar bhaagna pasand karata he or kaafii tej bhaag letaa he.
