 deepika pallical ek bhartiya mahila squash khilaadi hai. under 19 kii category main unhen number van mahila squash khilaadi kaa darja diya gaya tha. abhi ve vishwa ranking main 10wein sthaan par hai, jo unki ab tak kii sarvshereshth ranking he. ve dablyoo es e ranking ke antargat sheersh 10 main pahunchne vaali pehali bhartiya mahila he.ve 2012 champions ke toornament main up vijeta rahi thi. saath hi australian open squash-2012 mahila australian open squash-2012 ke semi final tak pahunchne main safal rahi. unhone farvari 2013 main midowood farmesi open jitkar chatha dablyoo es e khitaab jeeta. oktober 2013 main unhone vishwa kii purv number ek khilaadi australia kii rachel grinham ko haraakar macau main macau open kaa khitaab jeeta he. deepika ke kariyar kaa yah saatvaan mahila squash sangh khitaab he.
 glassgo main chal rahe 20 wein kamanwealth khelon main deepika pallical evam joshna chinappa kii jodi ne 02 agast 2014 ko squash main bharat ke liye swarna padak jitkar itihaas rachaa. bhartiya jodi ne england ke squash main varchasv ko todate hue final main jeni dunkaf evam ladra masaro kii jodi ko lagaataar 11-6, 11-8 se haraakar safalataa hasil kii. yah jeet isliye bhi aitihaasik mahatv kii rahi kyonki bharat nen isse pehle squash khel main koi bhi padak hasil nahin kiya tha.
 deepika kaa janm 21 sitambar 1991 ko chennai main hua. unka puraa naam deepika rebeka pallical he. unke pita sanjeev pallical ek udyogpati hai or unki maa susaan pallical ek cricket khilaadi rahi hai, abhi ve ek travel angesi kaa sanchaalan karti hai. deepika ne naunvi tak kii padhai good shaiferd skool se kii he. iske baad main ladi andel skool chali gayi kyonki vahaan khel ke liye paryaapt suvidhaayen maujuud thim. unhone chennai ke itiraj college se apni aage kii padhai puri kii. deepika jab 6veen kaksha main thim tab unhone apana pehla antarashtriya match landan main khelaa. bachapan se hi unhen is khel ke prati gahari ruchi thi or mahaj 11 saal kii umr main ve neshnal champion ban chuki thim. is khel ke prati unki gajab kii lalak ne unhen kai toornament kaa sartaaj banaaya. ve kai antarrashtriya khitaab hasil kar chuki hai.
 deepika itiraj college chennai main angreji vishay se adhyayanrat hai. unki sagaai bhartiya cricket team ke wicket keeper-ballebaaj dinesh karthik se 15 navambar 2013 ko hui he. donon kii sheeghra hi shaadi hogi.
 deepika ke prifational karier ke antargat dablyoo ai es pi e daure kaa mukhya aakarshan nimnlikhit hai:
