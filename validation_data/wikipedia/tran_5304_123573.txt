 sansparsh prakram gandhakaml nirmaan kii vartmaan samay main prachlit vidhi he. yah ucch sandrata vaale amla ke nirmaan main upyogi he. is abhikriya main platinum kaa upyog utprerak ke rup main kiya jaataa he. kintu is platinum ke saath arsainik kii ashuddhiyaan abhikriya karne kaa dar rahata he, atah aajkal venedium oxide kaa utprerak ke rup main upyog hota he. 
 san 1831 main is prakram kaa patant britain ke sirka vyapaaree peregin philips ne kiya tha. ucch sandrata vaale gandhakaml ke utpaadan ke alaava is prakram kii visheshta yah he ki isse sulfur trioxide or olium bhi praapt hota he.
