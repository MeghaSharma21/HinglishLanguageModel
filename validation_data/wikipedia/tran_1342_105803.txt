 paal samrajya
 harsh ke samay ke baad se uttari bharat ke prabhutv kaa pratik kannauj mana jaataa tha. baad main yah sthaan dilli ne praapt kar liya. paal samrajya kii neenv 750 i. main 'gopal' naamak raja ne daali. bataaya jaataa he ki us kshetra main faili ashaanti ko dabaane ke liye kuch pramukh logon ne usko raja ke rup main chunaa. is prakaar raja kaa nirvachan ek abhootpurv ghatana thi. iskaa arth shaayad yah he ki gopal us kshetra ke sabhi mahatvapurn logon kaa samarthan praapt karne main safal ho sakaa or isse use apni sthiti majboot karan main kaafii sahaayta mili.
 paal vansh kaa sabase bada samraat 'gopal' kaa putr 'dharmpal' tha. isane 770 se lekar 810 i. tak rajya kiya. kannauj ke prabhutv ke liye sangharsh isi ke shasankaal main armbh hua. is samay ke shaskaon kii yah manyata thi ki jo kannauj kaa shaasha hoga, use sampoorn uttari bharat ke samraat ke rup main sweekaar kar liya jayega. kannauj par niyantran kaa arth yah bhi thi ki us shaasha kaa, upree ganga ghati or uske vishaal prakritik sadhano par bhi niyantran ho jayega. pehle pratihaar shaasha 'vatsaraj' ne dharmpal ko parajeet kar kannauj par adhikaar praapt kar liya. par isi samay rashtrakut samraat 'dhruv', jo gujarat or malwa par prabhutv ke liye pratihaaron se sangharsh kar rahaa tha, usne uttari bharat par dhaava bol diya. kaafii taiyaariyon ke baad usne narmada paar kar aadhunik jhansi ke nikat vatsaraj ko yuddh main parajeet kiya. iske baad usne aage badhkar ganga ghati main dharmpal ko haraaya. in vijayon ke baad yah rashtrakut samraat 790 main dakshin laut aayaa. aisa lagata he ki kannauj par adhikaar praapt karne kii isaki koi vishesh ichha nahin thi or ye keval gujarat or malwa ko apane adheen karne ke liye pratihaaron kii shakti ko samaapt kar dena chahta tha. vah apane donon lakshyon main safal rahaa. udhar pratihaaron ke kamazor padane se dharmpal ko bhi laabh pahunchaa. vah apni haar se sheeghra uth khadaa hua or usne apane ek vyakti ko kannauj ke singhaasana par baitha diya. yahan usne ek vishaal darbar kaa aayojan kiya. jisamen aas-pados ke kshetron ke kai choti raajaaon ne bhaag liya. inamen gandhar, madra, purvi rajasthan tathaa malwa ke raja shaamil the. is prakaar dharmpal ko sachche arthon main uttarapathaswamin kaha ja saktaa he. pratihaar samrajya ko isse bada dhakka laga or rashtrakooton dwaara parajeet hone ke baad vatsaraj kaa naam bhi nahin suna jaataa.vishay suchi
 in teenon samrajyon ke bich qareeb 200 saal tak aapasi sangharsh chalaa. ek baar phir kannauj ke prabhutv ke liye dharmpal ko pratihaar samraat 'nagabhatta' dwitiya se yuddh karnaa padaa. gwalior ke nikat ek abhilekh mila he, jo nagabhatta kii mrityu ke 50 varshon baad likhaa gaya or jisamen uski vijay kii charchaa kii gai he. isamen bataaya gaya he ki nagabhatta dwitiya ne malwa tathaa madhya bharat ke kuch hisson par vijay praapt kii tathaa 'turushk tathaa saindhav' ko parajeet kiya jo shaayad sindh main arab shaasha or unke turki sipaahi the. usne bang samraat ko, jo shaayad dharmpal tha, ko bhi parajeet kiya or use munger tak khaded diya. lekin ek baar phir rashtrakut bich main aa gaye. rashtrakut samraat govind tritiy ne uttari bharat main apane pair rakhe or nagabhatta dwitiya ko peeche hatana padaa. bundelkhand ke nikat ek yuddh main govind tritiy ne use parajeet kar diya. lekin ek baar punah rashtrakut samraat malwa or gujarat par adhikaar praapt karne ke baad waapas dakshin laut aayaa. ye ghatnaayen lagbhag 806 se 870 i. ke bich hui. jab paal shaasha kannauj tathaa upree ganga ghati par apana prabhutv qaayam karne main asafal hue, to unhone anya kshetron kii taraf apana dhyaan diya. dharmpal ke putr devpal ne, jo 810 i. main singhaasana par baitha or 40 varshon tak rajya kiya, pragajyotishpur tathaa urisa ke kuch kshetron main apana prabhaav qaayam kar liya. nepal kaa kuch hissaa bhi shaayad paal samraaton ke adheen tha. devpal kii mrityu ke baad paal samrajya kaa vighatan ho gaya. par dasvin shatabdi ke ant main yah phir se uth khadaa hua or terahavin shatabdi tak iskaa prabhaav qaayam rahaa.arab vyapaaree suleman ke anusaar
 1 arab vyapaaree suleman ke anusaar :-paal vansh ke armbh ke shaskaon ne aathvin shatabdi ke madhya se lekar dasvin shatabdi ke madhya, arthath qareeb 200 varshon tak uttari bharat ke purvi kshetron par apana prabhutv qaayam rakhaa. dasvin shatabdi ke madhya main bharat aane vaale ek arab vyapaaree suleman ne paal samrajya kii shakti or samruddhi kii charchaa kii he. usne paal rajya ko 'ruhamaa' kahkar pukaara he or kaha he ki paal shaasha or uske padosi rajyon, pratihaaron or rashtrakooton main ladaai chalati rahati thi, lekin paal shashan kii sena uske donon shatruon kii senaaon se badi thi. suleman ne bataaya he ki paal shaasha 50 hazaar haathiyon ke saath yuddh main jaataa tha or 10 se 15 hazaar vyakti keval uske sainikon ke kapadon ko dhone ke liye niyukt the. isse uski sena kaa anumaan lagaaya ja saktaa he.
 paal vansh ke bare main hamen tibeti granthon se bhi pataa chalata he, yadhyapi yah satarahavin shatabdi main likhe gaye. inke anusaar paal shaasha buddha dharm tathaa gyaan ko sangrakshan or badhaava dete the. nalanda vishvavidhyalay ko, jo saare purvi kshetra main vikhyath he, dharmpal ne punah jivit kiya or uske kharche ke liye 200 gaanvon kaa daan diya. usne vikramshila vishvavidhyalay kii bhi sthapana kii. jisaki khyaati keval nalanda ke baad he. yah magadh main ganga ke nikat ek pahari chotii par sthit tha. paal shaskaon ne kai baar viharon kaa bhi nirmaan kiya jisamen badi sankhya main buddha rahete the.paal shaasha or tibet
 paal shaskaon ke tibet ke saath bhi bade nikat ke saanskrithik sambandh the. unhone prasiddh buddha vidwaan santarakshit tathaa deepakar ko tibet aane kaa nimantran diya or vahaan unhone buddha dharm ke ek nae rup ko prachlit kiya. nalanda tathaa vikramshil vishvavidhyalayon main badi sankhya main tibeti vidwaan buddha adhyayan ke liye aate the.
 paal shaskaon ke dakshin purv asia ke saath aarthik tathaa vyapaarik sambandh the. dakshin purv asia ke saath unka vyapaar unke liye bada laabhadaayak tha or isse paal samrajya kii samruddhi badi. malaya, java, sumatra tathaa padosi dwipon par rajya karne vaale shailendra vansh ke buddha shaskaon ne paal-darbar main apane rajdooton ko bheja or nalanda main ek math kii sthapana kii anumati maangi. unhone paal shaasha devpal se is math ke kharch ke liye paanch graamon kaa anudaan maanga. devpal ne uskaa yah anurodh sweekaar kar liya. isse hamen in donon ke nikat sambandhon ke bare main pataa chalata he.
 dharmpal - gopal ke baad uskaa putr dharmpal 770 i. main singhaasana par baitha. dharmpal ne 40 varshon tak shashan kiya. dharmpal ne kannauj ke liye tridaleey sangharsh main ulajhaa rahaa. usne kannauj kii gaddi se indraudh ko haraakar chakrayudh ko asin kiya. chakrayudh ko gaddi par baitaane ke baad usne ek bhavy darbar kaa aayojan kiya tathaa uttarapath swamin kii oopaadhi dhaaran kii. dharmpal buddha dharmavalambi tha. usne kaaphi math va buddha vihaar banawaaye.
 usne bhagalpur jile main sthit vikramshila vishvavidhyalay kaa nirmaan karavaaya tha. uske dekhbhaal ke liye sau gaanv daan main diye the. ullekhneey he ki pratihaar raja nagabhatta dwitiya evam rashtrakut raja dhruv ne dharmpal ko parajeet kiya tha.
 devpal - dharmpal ke baad uskaa putr devpal gaddi par baitha. isane apane pita ke anusaar vistaaravaadi niti kaa anusaran kiya. isi ke shasankaal main arab yatri suleman aayaa tha. usne munger ko apni rajdhani banaai. usne purvottar main prajyotishpur, uttar main nepal, purvi tat par urisa tak vistaar kiya. kannauj ke sangharsh main devpal ne bhaag liya tha. uske shasankaal main dakshin-purv asia ke saath bhi maitreepurn sambandh rahe. usne java ke shaasha balputradev ke aagrah par nalanda main ek vihaar kii dekharekh ke liye 5 gaanv anudaan main die.
