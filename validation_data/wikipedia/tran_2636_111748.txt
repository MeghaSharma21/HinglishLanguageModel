 shani kii saadhe saati, bhartiya jyotish ke anusaar navagrahon main se ek grah, shani kii saadhe saat varsh chalane vaali ek prakaar kii grah dasha hoti he. jyotish evam khagolashastra ke niyamanusaar sabhi grah ek raashi se duusari raashi main bhraman karte rahete hai. is prakaar jab shani grah lagn se barahavin raashi main pravesh karata he to us vishesh raashi se agali do raashi main guzarate hue apana samay chakra puraa karata he. shani kii manthar gati se chalane ke kaaran ye grah ek raashi main lagbhag dhai varsh yatra karata he, is prakaar ek vartmaan ke pehle ek pichley tathaa ek agle grah par prabhaav daalate hue ye teen guna, arthath saadhe saat varsh kii avadhi kaa kaal saadhe saat varsh kaa hota he. bhartiya jyotish main ise hi saadhe saati ke naam se janaa jaataa he.
 saadhe saati ke armbh hone ke bare main kai manyataayen hai. ek pracheen manyata ke anusaar jis din shani kisi vishesh raashi main hota he us din se shani kii saadhe saati shuru ho jaati he. ek anya manyata yah bhi he ki shani janm raashi ke baad jis bhi raashi main pravesh karata he, saadhe saati kii dasha armbh ho jaati he or jab shani janm se duusare sthaan ko paar kar jaataa he tab isaki dasha se mukti mil jaati he. jyotishvid shani ke armbh or samaapti ko lekar ek ganitiya vidhi kaa akalan karte hai, jisamen saadhe saati ke armbh hone ke samay or samaapti ke samay ke anumaan hetu chandramaa ke spasht anshon kii aavashyaktaa hoti he. chandramaa ko is vidhi main kendra maan liya jaataa he. is prakaar saadhe saati kii avadhi main shani teen raashiyon se nikalataa he, to teenon raashiyon ke anshon ke kul samay ko do bhaagon main vibhajit kar liya jaataa he. is prakriya main chandra se donon taraf ek-ek ansh kii duuri banati he. shani jab is ansh ke armbh bindu par pahunchataa he tab saadhe saati kaa armbh mana jaataa he or jab antim ansh ko paar kar jaataa he tab iskaa ant mana jaataa he.
 jyotish shaastra ke anusaar alag alag raashiyon ke vyaktiyon main iskaa prabhaav bhi alag alag hota he. kuch vyaktiyon ko saadhe saati armbh hone ke kuch samay purv hi iske sanket mil jate hai or avadhi samaapt hone se purv hi uske prabhaavon se mukt ho jate hai, vahiin kuch logon ko der se shani kaa prabhaav dikhaai padataa he or saadhe saati samaapt hon ke kuch samay baad tak iske prabhaav samaapt hote hai. unke anusaar saadhe saati ke sandarbh main kundalee main janm chandra se dwadash sthaan kaa vishesh mahatv he. is sthaan kaa mahatv adhik isaliye hai ki dwadash sthaan chandra rashi ke nikat hota he. jyotish main dwadash sthaan se kaal purush ke pairon kaa vishleshan kiya jaataa he to duusari ore buddhi par bhi iskaa prabhaav hota he.
 jyotishshastriyon ke anusaar kuch vishesh prakaar kii ghatnaayen hoti hai jinase saadhe saati chaalu hone ke sanket milte hai. is dauraan asaamaanya ghataanaon se abhas ho saktaa he ki avadhi chaalu he. jyotishacharya iske prabhaav se bachane hetu kai upaay bataate hai:
 kehete hai ki shiv kii upasna karne waalon ko isse raahat milti he. at: niyamit rup se shivlinga kii puja va aradhana kerani chahie. pipal vriksh shiv kaa rup mana jaataa he, vaise isamen sabhi devataaon kaa nivas maanate hai, atah pipal ko arghr dene se shani dev prasann hote hai. anuraadhaa nakshatra main amavasya ho or shanivaar kaa yoga ho, us din tel, til sahit vidhi purvak pipal vriksh kii puja karne se mukti milti he. shanidev kii prasannataa hetu shani stotra kaa niyamit paath karnaa chahie. iske alaava hanuman ji ko bhi rudravatr mana jaataa he. atah unki aradhana bhi iske nivaaran hetu faldaayi hoti he. manyata anusaar naav ke tale main lagi keel or kaale ghode kaa naal bhi isamen sarthak upaay hote hai. inaki anguthi banavaakar dhaaran kar sakate hai. shani se sambandhit vasteen, jaise lohe se bane bartan, kaala kapadaa, sarson kaa tel, chamade ke juute, kaala surama, kaale chane, kaale til, urad kii saabut daal, aadi shanivaar ke din daan karne se evam kaale vastra evam kaali vastuon kaa upyog karne se shani kii prasannataa praapt hoti he. iske alaava anya upaay bhi bataaye jate hai. shani kii dasha se bachane hetu kisi yogya pandit se mahamrityunjay mantra dwaara shiv kaa abhishek karaaen to bhi mukti milanaa sambhav hota he.
 shani kii dhaiya or saadhe saati ko praayah ashubh evam hanikaarak hi mana jaataa he. vidwaan jyotishshastriyon ke anusaar shani sabhi vyakti ke liye kshtakaari nahin hote hai. shani kii dasha main bahut se logon ko apeksha se badhkar laabh, sammaan va vaibhav kii prapti hoti he. haalanki kuch logon ko shani kii dasha main kaaphi pareshaani evam ksht kaa saamana karnaa hota he. is prakaar shani keval ksht hi nahin dete balki shubh or laabh bhi pradaan karte hai. is dasha ke samay yadi chandramaa ucch raashi main hota he to adhik sahan shakti aa jaati he or kaary kshamta bad jaati he jabaki kamazor va neech kaa chandra sahansheeltaa ko kam kar detaa he va man kaam main nahin lagata he. isse samasyaayein or bad jaati hai. janm kundalee main chandramaa kii sthiti kaa aankalan karne ke saath hi shani kii sthiti kaa aankalan bhi aavashyak hota he. agar lagn,vrish,mithun,kanya,tula,makar athwa kumbh he to shani haani nahin pahunchaate hai varan unase laabh va sahyog miltaa he shani yadi lagn kundalee va chandra kundalee donon main shubh kaarak he to kisi bhi tarah shani kshtakaari nahin hota he. kundalee main sthiti yadi iske vipareet he to saadhe saati ke samay kaaphi samasya or ek ke baad ek kathinaaiyon kaa saamana hota padataa he. yadi chandra raashi evam lagn kundalee uparokt donon prakaar se mail nahin khate hon arthath ek main shubh hon or duusare main ashubh to saadhe saati ke samay mila-jula prabhaav miltaa he.
