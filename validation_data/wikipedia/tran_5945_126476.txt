 haath main pakadakar istemaal karne vaale computer ko simputer kehete hai. simputer ko time patrika ne das sabase badi or mahatvapurn takneekee khojon main shaamil kiya he. simputer banane ke peeche uddeshy yah he ki computer ko aam aadmi tak saral, saste or kai bhashaaon main pahunchaaya jaae. ise 28 oktober 2004 ko singapore main vishwa bazaar main utaara gaya. simputer ko encor ke teen takneekee visheshgyon or bhartiya vigyaan santhaan ke chaar vaigyanikon ne sanyukt rup se viksit kiya he.simputer ke kai model hai. sabase sasta model he sirf das hazaar rupe kaa jabaki mahangi kism kaa model he pachchis hazaar rupe kaa. simputer ko hindi, tamil or kannada jaisi kai bhartiya bhashaaon main istemaal kiya ja saktaa he. ab vaigyanik simputer ko kai duusari bhartiya bhashaaon main bhi viksit karne kii koshish kar rahe hai. encor singapore aarthik vikaas board or singapore kii hi ek anya company time tu tok ke saath milakar simputer kaa utpaadan karegi. simputer kaa padhai ke liye bhi istemaal karne kii yojana he. is bare main chhattisgarh main prayog chal rahe hai.
 emida simputer naam se bazaar main utaare gaye ye computer shuru main teen model main uplabdh honge.sabase saste model monocrome screen vaala he. isamen 206 Mhz kshamta kaa procesar or 64MB kii memory he. isaki sahaayta se internet sarfing kii ja sakati he, email kiye ja sakate hai or screen par likhaa ja saktaa he. keemat kam rakhane ke liye isamen lines oparating system kaa upyog kiya gaya he.
