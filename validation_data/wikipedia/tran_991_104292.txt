 albumin, yaa albumen ek prakaar kaa protein he. yah sandra lavan gholon main dhime-dhime ghulata he or phir ushn koegulation hone lagata he. albumin vaale padaarth, jaise andey kii safedi, aadi ko albuminoaids kehete hai. prakruti main vibhinn tarah ke albumin paae jate hai. andey or manushya ke rakt main paae jane vaale albumin ko sabase adhik pahachaane mili he. yah maanav sharir main kai mahatvapurn kaary karata he. yah vibhinn prakaar ke paudhon or jantuon kaa rachanaatmak avyav hai. 
 
 albumin vastav main ek golakaar protein hota he. isaki sanrachana khurdari or gol hoti he. iske anu jal ke sang ek ghol taiyaar karte hai, jisamen vibhinn prakaar ke padaarth hote hai. mansapeshiyon main paae jane vaale protein reshedaar hote hai. inaki sanrachana alag tarah kii hoti he or ye pani main nahin ghulte hai. albumin manushya ke sharir main jivan ke liye ati mahatvapurn ghatak hote hai. ye vasamay utakon se sharir main mahatvapurn amlon kaa nirmaan karte hai. ye shaareerik kriya ko niyantrit kar rakt main hormone or anya padaartho ke parisanchaalan main sahyog dete hai. sharir main inkaa abhaav hone par kai tarah kii samasyaayein ho sakati hai. rogiyon ke sharir main isaki apekshit kami ke lakshan hone par chikitsak kai baar albumin ke pareekshan kaa paraamarsh bhi dete hai. andey ke safed hisse main paae jane vaale albumin ko ovelbumin kehete hai. garm karne par albumin or protein jam jate hai. is gun ke kaaran ye pakaane main achche hote hai. isi kaaran se anda jaldi ubalata he. isamen paaya jane vaala albumin duusare tatwon ko shuddh karne ke liye bhi kaam laayaa jaataa he. ise soup banane ke liye bhi prayog kiya jaataa he. pakaae jane par protein fail jate hai or inaki sanrachana main badlaav aata he. ovelbumin is sthiti main aanshik rup se failte hai, jisase in par ek sataha ban jaati he. ise adhik garm karne par uski vaastavik sanrachana nasht ho jaati he.
 albumin rakt plasma kaa mukhya ghatak he; yah rakt main jal, catayan, vasa amla, hormone, bilirubin or anya drugs ko baandh kar rakhata he. iskaa pramukh kaam rakt ke coloadial osmotic dabaav kaa niyaman karnaa bhi he. alpha fetoprotein ek bhruneey plasma protein hota he jo uske vibhinn catyanon ko baandh kar rakhata he.
 maanav serum albumin kii triayami sanrachna eks-re crystalographi dwaara 2.8 Ã… ke vishleshan str kii khoj abhi jari he. albumin main teen homologus domen hote hai, jo ek hridayakar anu banaate hai. prayek domen do up-domenon kaa sangyojan hota he. in up-domenon kii samaan avasanrachana hoti he. sanrachana ke aadhaar par dekhen to sabhi serum albumin samaan hote hai, prayek domen main 5 yaa 6 aantarik daicelphid bandha hote hai, jaisaa ki is aarekh main dikhaaya gaya he:
 
 pyaaj ke danthal main jal kii maatra adhik rahati he tathaa khanij lavan or vasa kaa bhi samavesh hota he. iske bijon main rangahin, gunakari va svachh tel hota he, jisamen gandhak, albumin, churnak va amla aadi kaa samavesh hota he. yah tel udansheel hota he or yahi padaarth pyaaj khate main saans ke saath jab sharir se baahar nikalataa he to munh se durgandh aane lagati he. ayurveda shaastra main aanwala ko ucch koti kaa rasayan mana gaya he. isamen prachur maatra main vitamin si ke saath hi galic acid, tannic acid, albumin, celulose or khanij dwavy bhi acchhee maatra main paye jate hai. 
 pichley dinon america kii ek company ne jaevpraudyogiki dwaara dhan kii ek kism taiyaar kii he, jisamen maanav doodh main paye jane vaale protein paae jaaenge. america ke krishi vibhaag ne ise manyata bhi de di he. ye kism america company vedria biosince ne taiyaar kii he. isaki visheshta he ki iske beej main lisojime, lactoforin or maanav serum kaa albumin paaya jaataa he. ye teenon padaarth aushadhiy gunon vaale hai or maanav doodh main paye jate hai.
 is lekh main saarvajanik domen pi.fam evam interpro IPR014760 se liya paath prayog hua he.
