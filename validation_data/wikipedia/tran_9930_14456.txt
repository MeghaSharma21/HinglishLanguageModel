 gulab khandelwal ek bhartiya kavi hai.
 mahakavi gulab khandelwal kaa janm apane nanihaal rajasthan ke shekhavati pradesh ke navalgadh nagar main 21 farvari san 1924 i. ko hua tha. or unka dehant 02 july 2017 ko america main hua. unke pita kaa naam sheetalprasad tathaa mata kaa naam vasanti devi tha. unke pita ke agraj raysahab surajulalji ne unhen god le liya tha. unke purvaj rajasthan ke mandava se bihar ke gaya main aakar bas gayi the. kaalaantar main gulabji pratapgarh, u.pra. main kuch varsh bitaane ke pashchaat america ke ohio pradesh main nivas karne lage. ve prativarsh bharat aate rahete the. 
 shri gulab khandelwal kii praarambhik shiksha gaya main hui tathaa unhone kaashi hindu vishvavidhyalay se 1943 main bi. e. kiya. kaashi vidya, kavy or kala kaa garh rahaa he. apane kashivas ke dauraan gulabji bedab banarsi ke sampark main aaye tathaa us samay ke sahitya mahaarathiyon ke nikat aane lage. ve vay main kam hone par bhi us samay ke sahityakaron kii ekmaatr sanstha prasad-parishad ke sadsy bana liye gayi jisase unamem kavita ke sanskaar pallavit hue. 
 sahitya goshtiyon main ve bedab banarsi, maithilisharan gupt, niraala, babu shyamsundar das, pan ramachandra shukla, acharya vishwanath prasad mishra, pan shrinarayan chaturvedi, raay krishnadas, pan seetaram chaturvedi, acharya nandadulaare vaajapeyi, pan ayodhyasingh upaadhyaay 'hariudh' aadi se milane kaa avasar paane lage. ve in goshtiyon main kavita sunaate to gurujan-mandali unhen shubhashish se sinchati.
 apni kavitaaon se lokmanas ko apni ore aakarshith karte huye unki saahitiyik mitramandali tathaa shubhachintakon kaa dayera badhane laga. sarvashree harivansh raay bachchan, acharya vishwanath prasad mishra, sumitranandan pant, mahadevi verma, acharya hajaari prasad dvivedi, kanhaiyalaal mishra prabhakar, dow ramkumar verma, acharya seetaram chaturvedi, nyaayamurti mahesh narayan shukla, praachaarya vishwanath singh, mananeey gangasharan singh, shankaradayal singh, kamta singh 'kaam' aadi inke daayre main aate gayi.
 mitra mandali main kashmir ke purv yuvaraj dokarna singh, dow shambhunath singh, acharya vishwanath singh, dow hansraj treepathi, dow kumaar vimal, pro jagadish pandeya, pro devendra sharma, shri vishwambhar ’maanav’, shri trilochan shastri, kedarnath mishra ’prabhaat’, bhavani prasad mishra, nathmal kediya, sheshendra sharma evam indira dhanraj giri, dow rajeshwarasahay treepathi, pan shridhar shastri, vidyanivas mishra, arjuna choube kaashyap aadi ke naam vishesh ullekhneey he. kavi gulab antarrashtriya hindi samiti ke adhyaksh pad par bhi rah chuke the|
 purvavarti vyaktitv kaa prabhaav	 	1. tulsidas	2. shakespeare	3. kabir
 samakaleen vyaktitv kaa prabhaav	1. kavyaguru narayananand saraswati	2. kavindra rabindranath thakur	3. mahatma gandhi	4. niraala
 	mahakavi gulab khandelwal kii kuch pustaken mahavidhyalayon ke shikshan-paathyakramon main bhi rah chuki hai jo is prakaar hai -
 	1. ’alok-vrutt’- khandakavy- 1976 se uttar pradesh main intermediat board main paathyakram main sweekrut he.	2. ’ushaa’- mahakavy - magadh vishvavidhyalay ke bi.e. ke paathyakram main 1968 se kai varshon tak rahaa. 	3. ’kach-devayani’-khandakavy- magadh vishvavidhyalay ke bi. e. course main tha.	4. ’alok-vrutt’-khandakavy- 1976 se magadh vishvavidhyalay ke bi. e. ke course main tha.
 	1. 1979 main uttar pradesh hindi sahitya sammelan ne unhen sammanit kiya tathaa 	2. 1989 main akhil bhartiya hindi sahitya sammelan, prayag ne tatkaaleen adhyaksh dow ramkumar verma ke kar-kamalon dwaara sahitya-vachaspati kii sarvocch oopaadhi se sammanit kiya.	3. 1997 main gulabji kii do pustakon ’bhakthi-ganga’ tathaa ’tilak karen raghubir’ kaa udghaatan mananeey raashtrapati shri shankaradayal sharma ke kar-kamalon dwaara hua.	4. 2001 main itawa main shri murari baapu, uttar pradesh ke tatkaaleen governor vishnukaant shastri, purv aterni general shri shaantibhushan tathaa uttar pradesh ke purv mukhyamantri shri mulaayam singh yadav -chaaron ne milakar gulabji ko sammanit kiya jisapar murari baapu ne kaha, "aaj dharm, shashan, raajnneeti or kanoon ne ek saath aapako sammanit kiya he."
 	1. 1985 main kavy-sambandhi uplabdhiyon ke liye balteemor nagar kii maanad naagarikta pradaan kii gayi.	2. 6 disambar 1986 main rajdhani washington di. si. main vishisht kavi ke rup main sammanit kiya gaya. ukt diwas ko marylland ke governor ne sampoorn marylland rajya main tathaa balteemor ke meyar ne balteemor nagar main hindi diwas ghoshit kiya.	3. 26 janvari 2006 main america kii rajdhani washington di. si. main america or bharat ke sammilit tattwavdhan main yojit ganatantr-diwas samaaroh main maryland ke governor dwaara kavi-samraat kii oopaadhi se alankrita kiya gaya.
 mahakavi gulab khandelwal ke kavy par huye shodh -	sarvapratham em. e. kaa shodh-nibandh magadh vishvavidhyalay se mukul khandelwal ne prastut kiya tha. uske baad shri hansraj treepathi ke nirdesan main do shodh-nibandh avadh vishvavidhyalay se huye.	gulab khandelwal ke kavy par vibhinn vishvavidhyalayon main huye shodh par nimnlikhit vidhyaarthiyon ko pi. ech. di. kii oopaadhi pradaan kii gai	1. sagar vishvavidhyalay, madhya-pradesh se yashwant singh ko 1966 main	2. magadh vishvavidhyalay, bihar se rabindra raay ko 1985 main	3. meerut vishvavidhyalay, uttar pradesh se vishnuprakash mishra ko 1992 main	4. ruhelkhand vishvavidhyalay, uttar pradesh se purti avasthi ko 1994 main	5. mahatma jyotiba phule vishvavidhyalay, uttar pradesh se snehakumari kanaujia ko 2006 main	6. kurukshetra vishvavidhyalay, haryana se dow ramapati singh ke nirdesan main huye ek shodh ko 2008 main		uparyukt shodh unke samgr sahitya par huye hai. gulabjika kavy-sansar bahut vishaal he. ab aavashyaktaa he ki unke ghazal-sahitya, geeti-kavy, prabandh-kavy, prasanggarbhatv, chhandavidhan, bhashaa-prayog, natya-sahitya, nutan prayog aadi par alag-alag shodh kiye jaayen tabhi unke saath nyaay ho saktaa he.
 gulabji ke kavy par mili vibhinn puraskaar -	chah pustaken hindi santhaan dwaara puraskrit huin - 	1. ushaa - uttar pradesh dwaara puraskrit- 1967 main 	2. rup kii dhoop - uttar pradesh dwaara puraskrit- 1971 main	3. sau gulab khile - uttar pradesh dwaara puraskrit- 1975 main	4. kuch or gulab - uttar pradesh dwaara puraskrit- 1980 main	5. ahalya - uttar pradesh dwaara vishisht puraskaar- 1980 main	6. ahalya - shri hanuman mandir trust, kalakatta, akhil bhartiya rambhakti puraskaar - 1984 main	7. aadhunik kavi,19 - bihar sarkaar dwaara, sahitya sambandhi akhil bhartiya granth puraskaar 1989 main	8. har subah ek tazaa gulab - uttar pradesh dwaara niraala puraskaar - 1989 main
 gulabji akhil bhartiya hindi sahitya sammelan, prayag ke adhyaksh pad par lagaataar chah baar nirvirodh chune gayi the . ve mahaamanaa madan mohan malviya dwaara sthapit bharti parishad ke bhi adhyaksh rah chuke the.
 	 gulabji aaajeevan apni moulik udbhaawanaaon se bharti ke bhandar ko samrudh karte rahe. unhone apana lakshya yahi nirdhaarit kiya-"gandh banakar hawa main bikhar jaayan hammeos banakar pankhuriyon se jhar jaayan hamatu na dekhe hamen baag main bhi to kyatera aangan to khushboo se bhar jaayan ham	sahitya ke kshetra main gulabji ke avdaan ko nakaara nahin ja saktaa. unka yah avdaan do prakaar kaa he. na sirf unhone utkrisht sahitya kii rachana hi kii he balki aanevaali pidiyon ke liye pagarhndiyaan bhi banaakar chodi hai. ve kavy kii anek vidhaon ke pratham praneta rahe hai jinka sankshep main ullekh is prakaar he -
 doha bahut purana chand he kintu aadhunik hindi main bihari jaise shringaar ke tathaa dingal kavi suryamall jaise viraras ke dohe sarvapratham gulabji ne hi prastut kiye. ucch koti kii bhavapravanta tathaa bhashaa kaa kasaav tathaa pravaah kavi ke samarthy ke dyotak hai.
 gulabji ne angrezi ke sonet rup kaa hindi main pratham baar 1941 main prayog kiya. anjaan logon ne trilochan shastri ko sonet ke pravartak kaa naam de diya. kisi ne shastriji kii pustak khol kar dekhne kaa ksht bhi nahin kiya ki vah gulabji kii pustak ke kitne samay baad chhapi thi tathaa jinhen sonet kaha ja rahaa he ve sonet kii kasuti par khare utarate bhi hai yaa nahin. sonet keval chand nahi, abhivyakti kii ek vidha he. keval chaudaa panktiyon kii kavita sonet nahin ho jaati, panktiyon main vishesh prakaar se tukant kaa nirvaah tathaa antim do panktiyon main bhav kaa samaahaar bhi hona chaiye. trilochan shastri kii kavita main in donon pramukh lakshanon kaa abhaav hone se ve sonet the hi nahin. gulabji ne sonet ko itnaa saadh liya tha ki gandhiji ke dehavsaan ke samachar se marmaahat hokar do raaton main 46 soneton kii rachana kar daali jo avikal rup se ’gandhi-bharti’ ke naam se chape. yadhyapi unka sonet ko diya gaya hindi naam ’swanubhuti’ prachlit nahin ho paaya par sonet sadaa unke liye abhivyakti kaa swaabhaavik prakaar rahaa. aajkal ve angrezi main kavita, od tathaa sonet likh rahe hai.
 gulabji ne hindi gazalon kaa sarvapratham 1971 main pravartan kiya. yon to ise hindi main dhaalane kaa prayaas kaafii samay se kiya ja rahaa tha. kintu urdu kii baharon ko hindi bhashaa main utaar lene bhar se hindi ghazal nahin ban jaati, hindi kii pratik yojana, bimb-vidhaan, aadharbhoot darshan ko bhi isamen goonthna aavashyak tha. gulabji ne is santulan ko saadhaa tathaa hindi bhashaa ke saath urdu kii aatma ko bhi ghazal main utaara. jis prakaar chhayavaadi kaviyon ne hindi-sahitya ko, nai padaavalee, abhivyakti ke naye aayam, bhaavon kii sookshmata di, usee prakaar gulabji ne bhi apni gazalon ke prayog se hindi main nai sambhaavnaaon kaa vistaar kiya. aaj ghazal hindi kii ek prachlit vidha he tathaa iskaa kaafii shrey bharti ke is mook sadhak ko jaataa he.	gulabji dwaara likhi gazalon kii chaar main se teen pustaken uttar pradesh sarkaar se puraskrit huin. is prakaar gulabji ne na keval hindi main ghazal likh kar sahitya ko samrudh kiya balki agle gazalakaaron kaa maarg bhi prashast kiya.
 	sabhi chhayavaadi kaviyon ne sundar geet likhe par tatsamabahul shabd-vinyas tathaa viviyata, aspashtataa tathaa ekanviti kaa abhaav aadi chhayavaadi dosha se aachchann in geeton ke taar na to lok-maanas se jud sake na gayan se. ye saahitiyik geet keval kavita kii ek style ke rup main hi grahya ho paye. gayan ke liye ab bhi madhyayugin geeton kaa sahaara lenaa padataa tha. isse utprerit hokar gulabji ne gey geeton kii parampara ko punah sthapit karne kaa prayaas kiya. inke bhakthi-geeton ke sangrah ’bhakthi-ganga’ tathaa ’tilak karen raghubir’ kaa udghaatan 1997 main mananeey raashtrapati shri shankaradayal sharma ke kar-kamalon dwaara hua tha. in geeton kii bhashaa saral, bhav saghan tathaa darshan gahan he. inamen geyata ke saath hi vishisht tathaa saamaanya - donon janon ko lubhaane kii kshamta he. sangeet main baddh hokar bahut se geeton ne gulabji ke prayog kii sarthakata ko pramanit kiya he. 	’geet-brindavan’, sita-banavaas’, tathaa ’geet-ratnavali’- in teen pustakon main gulabji ne katha ke taratamya ko gey geeton main is prakaar bandha he ki unhen manch par geeti-natya athwa nrity-natya ke rup main bhi prastut kiya ja saktaa he. is prakaar ye teenon pustaken prabandh bhi hai, muktak bhi; drishy hai tathaa shravy bhi, paathya hai tathaa gey bhi. inke kai geet gaaye tathaa saraahe gayi he tathaa kai kaa manch par nrity ke saath prastutikaran bhi hua he.	in geeton main krishna, radha, sita tathaa ratnavali ke charitron ko bhi naye rup main darshaya gaya he.
 ’bali-nirvaas’ mishra kavy athwa geeti-natya kaa viral udhaaharan he. isane parvarti sahitya ko kaafii prabhavit kiya he. ’dinakar’ kii ’urvashi’ se kaafii purv kii is rachana kaa apsara prasang drashtavy he.
 inke atirikt masanvi, od, gaderiye ke geet, pratik-kavy aadi vidhaon kaa safal prayog kiya.
 	ab prashn he ve sahitya kii kis dhara, kis pravriti kaa pratinidhitiv karte hai to lagbhag 70 varshon se kavita kii upasna karanevaale kavi se yah to aashaa nahin kii ja sakati ki vah keval ek prakaar kii hi kavita karegaa. gulabji ke bhi hamen vibhinn rup dekhne ko milte hai. ve prabandhkaar hai to gazalkaar or geetkaar bhi; chhandabaddh kavy main siddhhast hai to chhandamukt kavy tathaa hiku main bhi utana hi adhikaar rakhte hai.	khemon main banti hui duniya main swatantracheta gulabji kabhi pravaah ke saath nahin chale, kabhi kisi gut yaa vaad kaa sahaara nahin liya. unhone sadaiv nutan prayog kiye hai tathaa sadaa pragati ke path par agrasar rahane se ve sachche arthon main pragativaadee hai.		purti mishra ke anusaar, "1940 se ajtak kadachit hi koi aisa, hindi sahitya kaa pathak, sampadak yaa sameekshak hoga jisane adbhut sahitya-srashta shri gulab khandelwal kii charchaa yaa prashansa na kii ho." 	acharya vishwanath singh ke shabdon main - 	"mahakavi gulab khandelwal, sahitya kii ajasr mandakini pravaahit karanevaale pratham koti ke sahityakaron kii pankti main agrani hai. pichley chah-saat dashakon se prayag, dilli, bombai, kolkata, madras, bharat, america or canada aadi deshon ke saahitiyik-saanskrithik jivan ko gulabji apni saraswat-sadhana se gaurav-mandit kar rahe hai. apni nicksarg-sahaj pratibha ke navonmesh se unhone kavy kii vividh vidhaon main naveen kshitijon kaa udghaatan kiya he. unki prayek pustak kavy main kisi na kisi naveen vidha kii sthapana karti he. prakruti or prem kii svachhnd bhavvyanjana ke geet hon yaa deshbhakti se anupranit shashakt or pravahpurn dohe or sonet, jivan kii maarmik anubhutiyon se nicksruth gazalen, rubaayiyaan or muktak hon athwa gambheer jivan-darshan kii vivruti karanevaale khandakavy, mahakavy or kavyanatak - sarvatra gulabji kii pratibha kavy ke naye ayaamon kaa anusandhan karti chalati he. ghazal jaisi urdu kii manji hui vidha main unhone hindi ke sweekrut soundaryabodh kaa abhinivesh karke sanyam or suruchi kii vruttarekha ke bheetar maarmik anubhutiyon kii uplabdhi kii he. unka ’sau gulab khile’ hindi kii apni kahi jane yogya stareey gazalon kaa pehla sankalan he. iske baad unhone ’pankhuriyaan gulab kii’, ’kuch or gulab’, ’har subah ek taaja gulab’ jaisi anya kritiyon main 365 gazalen likhakar is prayog ko purnataa tak pahunchaa diya he. kishor jivan ke romantic saundaryabodh se yatra armbh karke jahaan unki sadhana shaashvat jivan-mulyon ke alokavrutt main kendrit hui he, vahiin unki kala ne chhayavaad kii sweekrut abhivyanjana pranali ko moulik bimb-vidhaan or vividh chand-prayogon se nayaa samarthy pradaan kiya he. pratibha ke satva or abhivyanjana kii samruddhi ke vichaar se chhayavaad ke kavi-chatushtay ke baad, gulabji hindi ke sabase mahatvapurn kavi hai. 	. . .	apane saahitiyik krititv se gulabji ne bihar, uttar-pradesh, bengal, rajasthan or sudur kerala main hi nahin videshon main bhi khyaati arjeet kii he. sudhi vidvatsamaj se lekar saadhaaran sahitya-premiyon tak unke geet or gazalen akashwani se prasaarit or sugam sangeetkaaron dwaara prachaarit hokar janata kaa kanthhaar ho rahi hai; gulabji kii gazalon main kavy ke vyanjan ke saath jo sangeet kaa swar he tathaa unke geeton main jo sahajata he vah aajkal kii pathya-apathya hindi kavita ko kavy kii shravyata pradaan karne kaa safal saadhan he. uttarapradesh-sarkaar ne unki chah rachanaaon - ushaa, rup kii dhoop, sau gulab khile, kuch or gulab, har subah ek tazaa gulab or ahalya ko puraskrit karke kavi ke saath-saath sahitya-sadhana ko bhi sammanit kiya he.	. . .	pichley do dashakon main unhone na keval chhandamukt rachana ke vividh prayog hi kiye hai, tulsi, sur, mira kii bhakthigiton kii dhara main praayah ek sahasr geeton kaa srijan karke sahitya se sangeet ko punah jodne kaa mahaan kaary bhi sampadit kiya he. iske atirikt gulabji ne ’geet-vrindavan’, ’sita-vanvaas’ tathaa ’geet-ratnavali’ jaise geeti-kaavyon kii rachana karke radha, sita or ratnavali ke jivan kii traasadee ko bhi naye pariprekshya main prastut kiya he. idhar kii hi likhi hui urdu masanvi kii style main unki naveen rachana, ’preet na kario koy’, hindi ke kavy-sahitya main ek nayaa aayam jodatii he. jahaan is rachana dwaara ve urdu ke pramukh masanvi-lekhak, mir hasan or dayashankar ’naseem’ kii shrenee main aa gayi hai vahiin apane bhakthigiton kii sudeergh shrinkhalaa dwaara unhone kabir, sur, tulsi or mira kii parampara main apana sthaan surakshit kara liya he."
 mahadevi verma ne ek baar afsos jataate huye kaha, "aapke saath hindiwaalon ne nyaay nahin kiya!" unke kavy-paath ko sunakar ve boleen, "mere aankhon ke sammukh ek-ek kar chitra aate ja rahe the." spashtatah unka sanket gulabji ke kavy kii bimbaatmakataa kii ore tha.
 			-mahakavi niraala
 			-shri bedab banarsi
 			-harivansh raay bachchan
 			-bedab banarsi
 			-shri vishwambhar ’maanav’
 			-maithilisharan gupt
 			-harivansh raay bachchan
 			-maithilisharan gupt
 			-acharya vishwanath prasad mishra
 			-mahakavi sumitranandan pant
 			-shri vishwambhar ’maanav’
 			-pro devendranath sharma
 			-pan hajaari prasad dvivedi
 			-kanhaiyalaal mishra ’prabhakar’
 			-padmabhushan dow ramkumar verma
 -acharya seetaram chaturvedi
 			-raikrishnadas
 			-kedarnath mishra ’prabhaat’
 			-trilochan shastri
 			-harivansh raay bachchan
 			-mahadevi verma
 			-shri gangasharan singh 
 			-jagadish pandeya 
 			-shankaradayal singh 
 			-saptahik ’aaj’
 			-padmabhushan pan shrinarayan chaturvedi
 			-shri gangasharan singh 
 	 -raikrishnadas
 			-pan. vishwanath prasad mishra
 			-dow kumaar vimal
 			-pan. vishnukaant shastri 
 			-dow kunwar chandraprakash singh 
 			-shri mahesh narayan shukla 
 			-acharya vishwanath singh
 			-acharya vishwanath singh
 			-pan. akshayachandra sharma
 			-padmabhushan pan shrinarayan chaturvedi
 			-dow hansraj treepathi 
 			-dow shambhusharan sinha 
 			-indukant shukla 
 			-Dr. karn singh 
 prasiddh thumari gayika dow anitha sen ne gulab ji kii kuch rachanaaon ko apana swar diya he. 
 iske atirikt kolkata, bharat main unke geeton ko bahut se kalakaaron ne apni awaz se sajaayaa he.
 mahakavi gulab khandelwal kii pustaken
