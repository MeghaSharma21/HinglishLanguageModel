 [[shakti electronic ke sandarbh main, asi-asi parivartak  ek prakaar ke prayavarti dhara ko badalakar duusare prakaar kii prayavarti dhara detaa he. udhaaharan ke liye, koi shakti parivartak 230 volt, 50 hertz kii e.si. ko lekar usase 100 volt aaremes vaali 50 hertz kii prayavarti dhara detaa he, vah asi-asi parivartak he. isi prakaar, aavruti parivartak, cychlokanwarter aadi bhi asi-asi parivartak hi hai.
 kuch prayavarti dhara se prayavarti dhara banane vaale parivartak keval aaremes badalte hai, aavruti nahin. inke output dhara kaa rup sin-aakaareeya nahin hota balki inamen bahut saare hormonix hote hai. iske baavjood bhi bahut se kaaryon ke liye ye upyukt hote hai kyonki inaki rachana or karypranali bahut saral hoti he. udhaaharan ke liye, vidyut kii sahaayta se ooshmaa paidaa karne ke liye praayah isi tarah ke vidyut parivartak kaam main aate hai kyonki heater ko hormonix se koi samasya nahin hoti, dhara kaa rms badalakar paidaa hone vaali ooshmaa ko kam yaa adhik kiya jaataa he.
 duusare prakaar ke asi/asi parivartak, pehle e.si. ko dishtdhaara main badalte hai or phir di.si. ko e.si. main . aisa karne se laabh yah he ki output asi kaa aayam to badla hi ja saktaa he, uski aavruti bhi badal sakate hai. iske alaava isse bahut kam kam hormonix vaali vidyut dhara utpann kii ja sakati he. preran motaron ko alag-alag veg se chalaane ke liye isi tarah ke vidyut-parivartakon kaa upyog kiya jaataa he, jinhen parivarti aavriti drive khate hai. 
 tisare tarah ke asi/asi parivartak, jo cychlo-conwarter kehalaate hai, kisi aavriti kii asi ko lekar usase kam aavriti kii prayavarti dhara dete hai. udhaaharan ke liye, 50 hertz kii e.si. lekar usase 16.667 hertz kii asi paidaa karne vaale vidyut-parivartakon kaa upyog kahin-kahin vidyut karshan main hota he. cyclokanwarter ke liye kai tarah ke paripath prayog kii jaati he, jaise paramparaagat matrix conwarter, spars matrix conwarter aadi.
