 vishwa nishanebaaji pratiyogita jeetne vaali pratham bhartiya mahila jinhone munikh main yojit vishwa nishanebaaji pratiyogita 2010 ke 50 meter kii spardhaa main swarna padak jitkar yah uplabdhi praapt kii. 
 unka janm maharashtra ke kolharpur main hua tha. unhen rifl kharidne ke liye bhi karj lenaa padaa tha. garibi kaa alam yah tha ki ek samay unhonrane nishanebaaji chhod dene kaa man bana liya tha. ve kisi nijee company main naukari kar parivaar waalon ke saath ghar kaa boj baantnaa chaahati thim. par parivaar waalon, khaas kar unke pita ne unka manobal banaae rakhaa. tab unhone nishanebajijari rakhi.
 vishwa nishanebaaji pratiyogita kaa swarna padak jeetne ke baad unhone ise apane pita ko samarpit kiya.
 29 saal kii tejaswini ne roosi nishanebaaj marina bobakova ke 12 saal puranericord kii barabari kii. iske baad unhen hathiyaar banane vaali prasiddh company valdanar ne anubandhit kar liya. is tarah paison kii unki killat dur hone ke kuch asaar to ban gaehain.
 unke pita rabindra saavant bhartiya jalsena main adhikari the. 23 farvari 2010 ko unki maut ho gai. us samay tejaswini kaamanwealth pratiyogita main bhaag lene gai thim. ve pratiyogita chhod kar nahin aa sakin, kyonki phir pratiyogita main bharat kaa pratinidhitiv nahin ho paata. unki maa sunita bhi rajyastar par cricket or wollyboul khel chuki hai. aaj beti kii uplabdhi par vah bhi foole nahin samaa rahi hai.
