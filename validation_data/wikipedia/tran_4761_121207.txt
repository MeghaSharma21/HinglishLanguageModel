 aadi shankaracharya advait vedant ke praneta, murtipuja ke puraskarta, panchayatan puja ke pravartak he. upanishdon or vedantasutron par likhi hui inaki tikaayen bahut prasiddh hai. inhone bharatvarsh main chaar mathon kii sthapana kii thi jo abhi tak bahut prasiddh or pavitra maane jate hai or jinke prabandhak tathaa gaddi ke adhikari 'shankaracharya' kahe jate hai. ve chaaron sthaan ye hai- badarikashram, shrungery peeth, dwarika peeth or sharada peeth. inhone anek vidharmiyon ko bhi apane dharm main dikshit kiya tha. ye shankar ke avatar maane jate hai. inhone brahmasutron kii badi hi vishad or rochak vyakhya kii he.
 unke vicharopadesh aatma or paramatma kii ekarupata par aadhaarit hai jiske anusaar paramatma ek hi samay main sagun or nirgun donon hi swaroopon main rahata he. smart sampradaay main aadi shankaracharya ko shiv kaa avatar mana jaataa he. inhone ish, ken, kath, prashn, mundak, manducya, aitarey, taittiriya, brihadaaranyak or chaandogopanishad par bhashya likhaa. vedon main likhe gyaan ko ekmaatr ishwar ko sambodhit samajha or uskaa prachaar tathaa vaarta puure bharat main kii. us samay vedon kii samaj ke bare main matbhed hone par utpann charvak, jain or baudhdhamaton ko shastrarthon dwaara khandit kiya or bharat main chaar konon par jyoti, govardhan, shrungery evam dwarika aadi chaar mathon kii sthapana kii.
 kaliyug ke pratham charan main vilupt tathaa vikrut vaidic gyanvigyaan ko udbhasith or vishuddh kar vaidic vaanmay ko darshanik, vyaavhaarik, vaigyanik dharaatal par samrudh karne vaale evam rajarshi sudhanva ko saarvbhaum samraat khyapit karne vaale chaturamnay-chatushpith sansthaapak nity tathaa naimitthik yugmavatar shrishivswarup bhagavatpaada shankaracharya kii amoghdrushti tathaa adbhut kriti sarvatha stuty he.
 kaliyug kii apeksha treta main tathaa treta kii apeksha dwapar main, dwapar kii apeksha kali main manushyon kii pragnashakti tathaa pranashakti evam dharm or aadhyatm kaa hraas sunishchit he. yahi kaaran he ki krityuga main shivavatar bhagwaan dakshinamurti ne keval maun vyaakhyaan se shishyon ke sanshayon kaa nivaaran kiya. treta main brahma, vishnu auki shiv avatar bhagwaan dattatreya ne sutratmak vaakyon ke dwaara anugton kaa uddhaar kiya. dwapar main narayanavatar bhagwaan krishnadwaipayan vedavyas ne vedon kaa vibhaag kar mahabharat tathaa puranadi kii evam brahmasutron kii sanrachnakar evam shuk lomaharshanadi kathavyason ko prashikshitkar dharm tathaa aadhyatm ko ujjivit rakhaa. kaliyug main bhagavatpaada shrimad shankaracharya ne bhashya, prakaran tathaa stotragranthon kii sanrachana kar, vidharmiyon-panthayiyon evam mimaskadi se shastrarth, parkaypraveshkar, nardakund se archavigrah shri badrinath evam bhugarbha se archavigrah shrijagannatha darubrahm ko prakatakar tathaa prasthaapit kar, sudhanva saarvbhaum ko rajsinghaasana samarpit kar evam chaturamnay - chatushpithon kii sthapana kar ahernish athak parishram ke dwaara dharm or aadhyatm ko ujjivit tathaa pratishthit kiya.
 vyasapeeth ke poshak rajpith ke paripaalak dharmacharyon ko shreebhagwatpaada ne nitishastra, kulachaar tathaa shrout-smart karm, upasna tathaa gyankand ke yathayogy prachaar-prasar kii bhaavana se apane adhikaar kshetra main paribhraman kaa upadesh diya. unhone dharmarajy kii sthapana ke liye vyasapeeth tathaa rajpith main sadbhaavpurn samvaad ke madhyam se saamanjasy banaaye rakhane kii prerana pradaan kii. brahmatej tathaa kshatrabal ke saahchary se sarvasumangala kalyog kii siddhi ko sunishchit maanakar kalgarbhit tathaa kalathitadarshi acharya shankar ne vyasapeeth tathaa rajpith kaa shodhanakar donon main saiddhanthik saamanjasy saadhaa.
 shankar acharya kaa janm san 788 i. main kerala main kalapi athwa 'kaashal' naamak gram main hua tha. inke pita kaa naam shivguru or mata kaa naam subhadra tha. bahut din tak sapatnik shiv ko aradhana karne ke ananthar shivguru ne putraratna paaya tha, at: uskaa naam shankar rakhaa. jab ye teen hi varsh ke the tab inke pita kaa dehanth ho gaya. ye bade hi medhaavi tathaa pratibhashali the. chah varsh kii avasthaa main hi ye prakand pandit ho gaye the or aath varsh kii avasthaa main inhone sanyas grahan kiya tha. inke sanyas grahan karne ke samay kii katha badi vicitra he. kehete hai, mata ekmaatr putr ko sanyasi banane kii ajna nahin detii thim. tab ek din nadikinare ek magaramchhane shankaracharyaji kaa pair pakad liya tab is vakt kaa phayda uthaate shankaracharyajine apane maan se kaha " maan mujhe sanyas lene kii ajna do nahi to he magaramchh mujhe kha jaayegi ", isse bhaybheet hokar mata ne turant inhen sanyasi hone kii ajna pradaan kii ; or aashcharya kii baat he kii, jaisehi mata ne ajna di vaise turant magaramchh ne shankaracharyajika pair chhod diya. or inhone govind swami se sanyas grahan kiya.
 pehle ye kuch dinon tak kaashi main rahe, or tab inhone vizilbindu ke talvan main mandan mishra ko sapatnik shastrarth main parrast kiya. inhone samast bharatvarsh main bhraman karke buddha dharm ko mithyaa pramanit kiya tathaa vaidic dharm ko punarujjivit kiya. kuch buddha inhen apana shatru bhi samajhate hai, kyonki inhone baudhon ko kai baar shastrarth main parajeet karke vaidic dharm kii pun: sthapana kii.
 32 varsh kii alp aayu main san 820 i. main kedarnath ke sameep swargavaasi hue the.
 bhartiya samskruti ke vikaas evam sangrakshan main aadya shankaracharya kaa vishesh yogadan rahaa he. acharya shankar kaa janm pashchim ke itihaaskaar samudaay ke dwaara baishakh shukla panchami tithi i. san 788 ko tathaa moksh i. san 820 sweekaar kiya jaataa he, parantu maharaj sudhanva chouhan, jo ki shankar ke samakaleen the, unke tamrapatr abhilekh main shankar kaa janm yudhisthirabd 2631 shak tathaa shivlok gaman yudhisthirabd 2663 shak sarvamaanya he. iske pramaan sabhi shankar mathon main milte hai.
 aadishankaracharya ji ne jo chaar peeth sthapit kiye,unke kaal nirdhaaran main utthapit kii gai bhrantiyaan--
 1. uttar disha main badarikashram main jyotirpeeth ...
 sthapana-yudhisthir sanwat 2641-2645
 2. pashchim main dwarika shardapith- yu.san. 2648
 3.dakshin shrungerypeeth- 2648 Y.S.
 4. purv disha jagannathpuri govardhanpith 2655 Y.S.
 aadishankar ji antim dinon main kanchi kamkoti peeth 2658 yu.san. main nivas kar rahe the.
 sharada pithamen likhaa he -
 arthath yudhisthir sanwat 2631 main baishakhmake shukla paksh kii panchami tithi ko shrishankaracharya kaa janm hua or yudhi. san.2663 kartikshukla poornima ko dehtyag hua.
 raja sudhanva ke tamrapatr kaa lekh dwarikapithke ek acharya ne "vimarsh" naamak granth main prakashit kiya he-
 ek anya tamrapatr sanskritchandrika ke khand 14, sankhya 2-3 main prakashit hua tha. uske anusaargujratke raja sarvajit verma ne dwarikasharadapith ke pratham acharya shri sureshwarachaarya se lekar 29wein acharya shri nrisinghashram tak sabhi aacharyonke vivaranhain. isamen pratham acharya kaa samay 2649 yudhi. san. diya he.
 sarvajrasadashivakrut "punyashlokamanjari" aatmbodh dwararchit"gururatnamalika" tathaa uski tikaa "sushamaa"main kuch shloke hai. unamem ek shloke is prakaar he-
 arth- anal=3, shevadhi=nidhi=9, baan=5,netra=2 ,arthath 3952 | 'ankanaa vamatogati:' is niyamase ank vipareet kram se rakhane par 2593 kalisanwat bana|tadnusaar 3102-2593=509 BC main shankaracharya ji kaa janm varsh nishchit hota he.
 kumaril bhatta jo ki shankaracharyake samakaleen the, jainagranth jinvijay main likhaa he -
 jain log yudhisthirasamvat ko 468 kalisanwat se prarambh hua maanate hai. 
 shlokarth- rishi=7,waar=7,purna=0, martyakshu=2,7702 "ankananvamatogati"2077 yudhisthir sanwat ayeerthath 557 B.C.kumaril 48 varsh bade the => 509 B.C. shrishankaracharya ji kaa janmavarsh siddh hota he.
 "jinvijay" main shankaracharyajike dehavsaan ke vishyamen likhaa he --
 2157 yu. san. 476 B.C. main acharyashankar brahmaleen hue !
 brihatshankaravijay main chitsukhacharya ne likhaa he--
 yahan yudhisthir shaq 2631 main arthath 508 i. pus. main acharya kaa janm sanwat bataaya gayaahai.
 vartmaan itihasajna jin shankaracharya ko 788 - 820 i. kaa bataate hai ve vastut: kamkoti peethake 38wein acharya shri abhinavshankar ji the.ve 787 se 840 isvisan tak vidyaman the. ve chidambaram vaasi vishwaji ke putr the. inhone kashmir ke vaakpatibhat ko shastrarth main parajeet kiya or 30 varsh tak math ke acharya pad par rahe.sabhi sanathan dharmavalambiyon ko apne mul acharya ke vishay main gyaan hona chahie. is vishay main yah dhyatavya he ki puri ke poojya vartmaan shankaracharya ji ne sabhi pramanbhoot saakshyon ko bharat sarkaar ko saunpkar un pramaanon ke alok main aitihaasik abhilekhon main sanshodhan kaa aagrah bhi kiya he!
 shankar digvijay, shankaravijaivilas, shankarajay aadi granthon main unke jivan se sambandhit tathy udghaatit hote hai. dakshin bharat ke kerala rajya main aadya shankaracharya ji kaa janm hua tha. unke pita shiv guru taittiriya shakha ke yajurvedi brahman the. bhartiya praachya parampara main aadyashankaracharya ko shiv kaa avatar sweekaar kiya jaataa he. kuch unke jivan ke chamatkaarik tathy saamne aate hai, jisase prathit hota he ki vastav main aadya shankaracharya shiv ke avatar the. aath varsh kii avasthaa main shrigovindpad ke shishyatv ko grahan kar sanyasi ho janaa, pun: varanasi se hote hue badrikashram tak kii paidal yatra karnaa, solah varsh kii avasthaa main badrikashram pahunch kar brahmasutra par bhashya likhnaa, sampoorn bharat varsh main bhraman kar advait veydant kaa prachaar karnaa, darbhanga main jaakar mandan mishra se shastrarth kar veydant kii diksha dena tathaa mandan mishra ko sanyas dhaaran karana, bharatvarsh main prachlit tatkaaleen kuritiyon ko dur kar sambhaavdarshee dharm kii sthapana karnaa - ityadi kaary inke mahatv ko or badha detaa he. chaar dharmik mathon main dakshin ke shrungery shankaracharyapeeth, purv jagannathpuri main govardhanpith, pashchim dwarika main shaaradamath tathaa badrikashram main jyotirpeeth bharat kii ekaatmakataa ko aaj bhi digdarshit kar rahaa he. kuch log shrungery ko shardapith tathaa gujarat ke dwarika main math ko kaali math kehete rhe. ukt sabhi kaary ko sampadit kar 32varsh kii aayu main brahmaleen hue.
 arth:- " sanathan samskruti ke purodha sanakaadi maharishiyon kaa praathmik sarg jab uparati ko praapt ho gaya, abhyuday tathaa ni:shreysprad vaidic sanhmaarg kii durgati hone lagi, falswarup swarg durgam hone laga ,apvarg agam ho gaya, tab is bhootal par bhagwaan bharg shankar rup se avateern huai. "
 bhagwaan shiv dwaara dwaara kaliyug ke pratham charan main apane chaar shishyon ke saath jagadguru acharya shankar ke rup main avatar lene kaa varnan puranashastra main bhi varnit hai jo is prakaar hai :-
 arth :- " kali ke do sahastra varsh vyateet hone ke pashchaat lok anugrah kii kaamana se shri sarveshwar shiv apane chaar shishyon ke saath avatar dhaaran kar avatarit hote hai. "
 arth:- " kali main brahman vedavidya or vaidic karmon kii jab ninda karne lagate hai ; rudra sanjyak vikatrup nillohit mahadev dharm kii pratishtha ke liye avateern hote hai. jo brahmanadi jis kisi upaay se unka aasthaa sahit anusaran seven karte hai ; ve paramgati ko praapt hote hai. "
 arth:- " kali main devon ke dev mahadev lokon ke parameshwar rudra shiv manushyon ke uddhaar ke liye un bhakton kii hit kii kaamana se shrout-smart -pratipaadit dharm kii pratishtha ke liye vividh avtaron ko grahan karengen. ve shishyon ko vedpratipaadit sarvaveydantsaar brahmagyanrup moksh dharmon kaa upadesh karengen. jo brahman jis kisi bhi prakaar unka seven karte hai ; ve kaliprbhav dosha ko jitkar parampad ko praapt karte hai. "
 arth:- "suryasdrush pratapi shri shivavatar acharya shankar shri baadaraayan - vedavyasvirachit brahmasutron par shrutisammat yuktiyukt bhashya sanrachana karte hai. "
 shankaracharya ke vishay main kaha gaya he-
 arthath aath varsh kii aayu main chaaron vedon main nishnaat ho gaye, baarah varsh kii aayu main sabhi shastron main paarangat, solah varsh kii aayu main shankarabhashyattha battis varsh kii aayu main sharir tyaag diya. brahmasutra ke upar shankarabhashyaki rachana kar vishwa ko ek sutara main baandhne kaa prayaas bhi shankaracharya ke dwaara kiya gaya he, jo ki saamaanya maanav se sambhav nahin he. shankaracharya ke darshan main sagun brahm tathaa nirgun brahm donon kaa ham darshan, kar sakate hai. nirgun brahm unka niraakaar ishwar he tathaa sagun brahm saakaar ishwar he. jeev agyaan vyashti kii oopaadhi se yukt he. tatvamasi tum hi brahm ho; ahan brahmasmi main hi brahm hum; 'ayamatma brahm' yah aatma hi brahm he; in brihadaaranyakopanishad tathaa chaandogopenishad vaakyon ke dwaara is jeevatma ko niraakaar brahm se abhinn sthapit karne kaa praytn shankaracharya ji ne kiya he. brahm ko jagat ke utpatti, sthiti tathaa pralay kaa nimitt kaaran bataae hai. brahm sat nity, chaitanyaswaroop tathaa anand swaroop he. aisa unhone sweekaar kiya he. jeevatma ko bhi sat swaroop, chaitanya swaroop tathaa anand swaroop sweekaar kiya he. jagat ke swaroop ko bataate hue kehete hai ki -
 arthath naam evam rup se vyaakrit, anek karta, anek bhokta se sanyukt, jisamen desh, kaal, nimitt or kriyafal bhi niyat hai. jis jagat kii sristi ko man se bhi kalpana nahin kar sakate, us jagat kii utpatti, sthiti tathaa lay jisase hota he, usko brahm kehete he. sampoorn jagat ke jeevon ko brahm ke rup main sweekaar karnaa, tathaa tark aadi ke dwaara uske siddh kar dena, aadi shankaracharya kii visheshta rahi he. is prakaar shankaracharya ke vyaktitv tathaa krititvake moolyankan se ham kah sakate he ki raashtra ko ek sutara main baandhne kaa kaary shankaracharya ji ne sarvatobhavenkia tha. bhartiya samskruti ke vistaar main bhi inkaa amuly yogadan rahaa he.
 aadi guru shankaracharya kaa janm kerala ke kaaldi naamak gram main hua tha. vah apane brahman mata-pita kii ekmaatr santaan the. bachapan main hi unke pita kaa dehant ho gaya. shankar kii ruchi armbh se hi sanyas kii taraf thi. alpaayu main hi aagrah karke mata se sanyas kii anumati lekar guru kii khoj main nikal padey.. veydant ke guru govind paad se gyaan praapt karne ke baad saare desh kaa bhraman kiya. mithila ke pramukh vidwaan mandan mishra ko shastrarth main haraaya. parantu mandan mishra kii patni bharti ke dwaara parajeet hue. dubaara phir rati vigyaan main paarangat hokar bharti ko parajeet kiya.
 unhonen tatkaaleen bharat main vyaapt dharmik kuritiyon ko dur kar advait veydant kii jyoti se desh ko aalokit kiya. sanathan dharm kii raksha hetu unhone bharat main chaaron dishaao main chaar mathon kii sthapana kii tathaa shankaracharya pad kii sthapana karke us par apane chaar pramukh shishyon ko asin kiya. uttar main jyotirmath, dakshin main shrangeri, purv main govardhan tathaa pashchim main sharada math naam se desh main chaar dhaamon kii sthapana kii. 32 saal kii alpaayu main pavitra kedaar nath dham main sharir tyaag diya. saare desh main shankaracharya ko sammaan sahit aadi guru ke naam se janaa jaataa he.
 ek sanyasi balak, jisaki aayu maatr 7 varsh thi, gurugrih ke niyamanusaar ek brahman ke ghar bhiksha maangane pahunchaa. us brahman ke ghar main bhiksha dene ke liye ann kaa dana tak na tha. brahman patni ne us balak ke haath par ek aanwala rakhaa or rote hue apni vipannataa kaa varnan kiya. uski aisi avasthaa dekhakar us prem-dayaa murti balak kaa hriday dravit ho uthaa. vah atyant aart swar main maan lakshmi kaa stotra rachakar us param karunamayi se nirdhan brahman kii vipadaa harne kii prarthana karne laga. uski prarthana par prasann hokar maan mahalakshmi ne us param nirdhan brahman ke ghar main sone ke aanwalon kii varsha kar di. jagat janani mahalakshmi ko prasann kar us brahman parivaar kii daridrata dur karne vaala, dakshin ke kaladi gram main janma vah balak tha- ‘'shankar'’, ji aage chalakar '‘jagadguru shankaracharya'’ ke naam se vikhyath hua. is mahagyani shaktipunj balak ke rup main swayan bhagwaan shankar hi is dharti par avateern hue the. inke pita shivguru nampudri ke yahan vivaah ke kai varshon baad tak jab koi santan nahin hui, tab unhone apni patni vishishtadevi ke saath putr prapti kii kaamana se dirghakaal tak chandramauli bhagwaan shankar kii kathor aradhana kii. aakhir prasann hokar bhagwaan shankar ne unhen swapn main darshan die or kaha- ‘var maango.’ shivguru ne apane isht guru se ek dderghaayu sarvajna putr maanga. bhagwaan shankar ne kaha- ‘vatsa, dderghaayu putr sarvajna nahin hoga or sarvajna putr dderghaayu nahin hoga. bolo tum kaisaa putr chaahate ho?’ tab dharmapraan shastrasevi shivguru ne sarvajna putr kii yachana kii. ausharadaani bhagwaan shiv ne pun: kaha- ‘vatsa tumhen sarvajna putr kii prapti hogi. main swayan putr rup main tumhaare yahan avateern hounga.’
 kuch samay ke pashchaat i. san 686 main baishakh shukla panchami ke din madhyakaal main vishishtadevi ne param prakashrup ati sundar, divya kaantiyukt balak ko janm diya. devagy brahmanon ne us balak ke mastak par chakra chinh, lalaat par netra chinh tathaa skandh par shul chinh parilakshith kar use shiv avatar nirupit kiya or uskaa naam ‘shankar’ rakhaa. inhen shankaracharya ji ko prativarsh baishakh shukla panchami ko shradhanjali arpit karne ke liye shri shankaracharya jayanti manaai jaati he. jis samay jagadguru shankaracharya kaa aavirbhaav hua, us samay bharat main vaidic dharm mlaan ho rahaa tha tathaa maanavtaa bisar rahi thi, aise main acharya shankar maanav dharm ke bhaskar prakaash stambh banakar prakat hue. maatr 32 varsh ke jivan kaal main unhone sanathan dharm ko aisi ojasvi shakti pradaan kii ki uski samast murchha dur ho gai. shankaracharya ji teen varsh kii avasthaa main malayalam kaa acha gyaan praapt kar chuke the. inke pita chaahate the ki ye sanskrit kaa purna gyaan praapt karen. parantu pita kii akaal mrityu hone se shaishvavastha main hi shankar ke sir se pita kii chhatrachhaaya uth gai or sara boj shankar ji kii mata ke kandhon par aa padaa. lekin unki mata ne kartavya paalan main kami nahin rakhi. paanch varsh kii avasthaa main inkaa yagyopavit sanskaar karwaakar vedon kaa adhyayan karne ke liye gurukul bhej diya gaya. ye prarambh se hi pratibha sampann the, at: inaki pratibha se inke guru bhi behad chakit the. apratim pratibha sampann shrutidhar balak shankar ne maatr 2 varsh ke samay main veda, puraana, upanishad, ramayana, mahabharat aadi granth kanthsth kar liye. tatpashchaat guru se sammanit hokar ghar laut aae or mata kii seva karne lage. unki matra shakti itani vilakshan thi ki unki prarthana par alwai nadi, jo unke gaanv se bahut dur bahati thi, apana rukh badal kar kaladi gram ke nikat bahane lagi, jisase unki mata ko nadi snaan main suvidha ho gai. kuch samay baad inaki mata ne inke vivaah kii sochi. par acharya shankar gruhasthi ke jhanjhat se dur rahanaa chaahate the. ek jyotishi ne janm-patri dekhakar bataaya bhi tha ki alpaayu main inaki mrityu kaa yoga he. aisa jaanakar acharya shankar ke man main sanyas lekar lok-seva kii bhaavana prabal ho gai thi. sanyas ke liye unhone maan se hath kiya or balak shankar ne 7 varsh kii aayu main sanyas grahan kar liya. phir jivan kaa ucchtam lakshya praapt karne ke liye mata se anumati lekar ghar se nikal pade.
 acharya shankar ke jivan kaa ek din--matashri aryamba ke jivan ke antim kshanon main unke paas pahunchne ke liye acharya shankar vagvaddh hai. 'kaalah krida gachchhatyaayuʼ siddhantanusaar yah kshan udit hota he. yogabal se acharya shankar ko iskaa purvabhaas ho jaataa he. chal dete hai ve kerala ke kaalti sthit apane gram kii ore. gram seemaa me pravesh karte hi smritiyon kii aandhi puri tarah unhen gher leti he. 'are, yahi to alwai nadi he.isi main snaan karte samay mujhe magaramchh ne pakad liya tha. matashri se mere sanyas kii anugna milne par hi usne mujhe mukt kiya tha. kitni vivashtaa thi anugna dete samay unke man main. main unka ekmaatr santan. vah bhi sanyasonmukh. vansh shrinkhalaa ke uchhinn hone kii sthiti. ekakini mata kii seva- sushruva kii samasya. phir bhi unhone mujhe sanyas kii anumati di.'yahi sab sochate-sochate pahunch jate hai acharya apane ghar ke daravaaje par. acharya kii aahat paakar grihasevika darwaja kholti he .acharya sidhe pahonchte hai matrushaiya ke paas. sanyasi rup main putr ko dekhakar mata ke netron se ashruvindu dhalakane lagate hai. isi kram me mata kaa praanant ho jaataa he. matashri ke praan apne sanyasi putr kii utkar pratiksha main hi atake the. idhar aankhe putr kaa darshan karti hai udhar duusare hi kshan praan apni nishkarshan kriya se unki kaaya ko shav kaa rup de dete hai. acharya shankar ne sanyas kii diksha lee he, ve parivrajak ho gayi hai. shastranusaar ve agni sparsh nahin kar sakate. unke saamne ek bhayankar dharmsankat surasa kii bhaanti munh baaye khadaa ho jaataa he. yadi ve matashri ko mukhaagni  dete hai to sanyas dharm se chyut hote hai. yadi mukhaagni nahin dete to putr dharm se vimukh hote he.kuch samay ke liye acharya kaa sanyasi chitt unke man se kudakar bhaag jaataa he. uske sthaan par saamaanya chitt kaa pravesh ho jaataa he. matra shav ko dekhakar ve ek saamaanya maanav kii bhaanti vilkhane lagate hai. matashri ke haathon ko apane haath main lekar ateet main kho jate hai. sochate hai 'inhen haathon se meri itani seva kii thi. aaj ye haath itane paravash ho gayi hai. bachapan me purna nadi main ve inhen haathon se mujhe mel -mel kar nahalaati thi. khilaate samay saathi bacchon ke saath main khilne ke liye bhaag jaataa tha. ve mujhe daudkar pakad laati thim or inhen haathon se khilaati thim. inhen haathon se ve pratidin menre sharir par telumardan karti thim. jab pitashri kaa dehanth ho gaya to matashri menre man sahare apana shesh jivan bitaana chaahati thi. par menre sanyasi hone ke pashchaat ve puri tarah se tut gayin. mere abhaav main unka maatr ek hi kaary rah gaya tha, mrityu kii pratiksha.'acharya shankar ateet se vartmaan main utarate hai. isi samay grihasevika unke kaan main fusfusaati he,`matashri ke antyeshti kriya main aapke namboodiri parivaar ke log bhaag nahin lenge. unke asahyog kaa kaaran yah he ki ve aapke is krity ko shaastra viruddh or parampara viruddh maanate hai. kehete hai 'sanyasi jab grih tyaag kar detaa he to uskaa grih prapanch me lautnaa shaastra viruddh he. agni sparsh uske liye sarvatha varjit he. ham log aise shaastra viruddh kaary main acharya shankar kaa saath nahin de sakate. sevika kii baat sunakar acharya ek kshan ke liye udign ho jate hai. unki samaj main nahin aata he ki akele ve mata kaa shav lekar shmashaan tak kaise jaayenge. kuch samay ke liye ve kinkartavyavimudh ho jate hai. sahasaa unke man main ek samaadhaan kaundhta he. 'matashri ke shav ko shmashaan ghat par na le jaakar yadi grih parisar main hi antyeshti kar di jaay to isamen kya aapatti ho sakati he.ʼ aisa kuch bhav acharya ke man main aata he. sagotri log dur se hi acharya kii dwividha kaa anand le rahe hai. vipatti ke in kshanon main koi unka saath nahin detaa he. antatah acharya shankar apane ghar ke saamne hi chita sajaate hai. kisi tarah mata ke shav ko chita par sthapit karte hai. haath main agnishikha lekar chita kii parikrama karte hue shav ko mukhaagni dete hai. acharya grih parisar ko hi shmashanghar me parivartit kar dete hai. chita se uthi lapaton ko dekhakar acharya ko lagata he jaise agni dev unki mata ke sookshm sharir ko lekar pitralok kii ore prayaag kar rahe hai. kramshah chita kii lapten shant ho jaati hai par acharya kaa man apane sagotriyo ke liye khinn ho jaataa he. sochate hai, itani baari vipattiyon me hamaare sagotriyo ne sahanubhuti kaa ek shabd bhi muh se nahin nikaala.acharya shankar kii isi maansikta se ek shaap shabd hota he,"ab is gotra ke log meri tarah shavadah shmashaan ghat par na karke apane ghar ke saamne hi karenge." 'mrisha na hoi dev rishi vaani' siddhanth ke anusaar kerala ke kaalti gram main namboodri brahmanon me aaj bhi shav-dah ghar ke saamne hi kiya jaataa he.
 ve kerala se lambii padayatra karke narmada nadi ke tat par sthit omkarnath pahunche. vahaan guru govindpad se yoga shiksha tathaa advait brahm gyaan praapt karne lage. teen varsh tak acharya shankar advait tatv kii sadhana karte rahe. tatpashchaat guru ajna se ve kaashi vishwanath ji ke darshan ke liye nikal pade. jab ve kaashi ja rahe the ki ek chandal unki raah main aa gaya. unhone krodhit ho chandal ko vahaan se hat jane ke liye kaha to chandal bolaa- ‘he muni! aap shariron main rahane vaale ek paramatma kii upeksha kar rahe hai, isliye aap abrahman hai. atev mere maarg se aap hat jaayen.’ chandal kii devvani sun acharya shankar ne ati prabhavit hokar kaha-‘aapane mujhe gyaan diya he, at: aap mere guru hue.’ yah kahkar acharya shankar ne unhen pranaam kiya to chandal ke sthaan par shiv tathaa chaar devon ke unhen darshan hue. kaashi main kuch din rahane ke dauraan ve mahishmati nagari main acharya mandan mishra se milane gaye. acharya mishra ke ghar jo paaltu maina thi vah bhi veda mantron kaa uccharan karti thi. mishra ji ke ghar jaakar acharya shankar ne unhen shastrarth main haraa diya. pati acharya mishra ko harata dekh patni acharya shankar se boleen- ‘mahatman! abhi aapane aadhe hi ang ko jeeta he. apni yuktiyon se mujhe parajeet karke hi aap vijayi kahala sakenge.’
 tab mishra ji kii patni bharti ne kaamshaastra par prashn karne prarambh kiye. kintu acharya shankar to bal-brahmacharee the, at: kaam se sambandhit unke prashnon ke uttar kahan se dete? is par unhone bharti devi se kuch dinon kaa samay maanga tathaa par-kaaya main pravesh kar us vishay kii sari jaankaree praapt kii. iske baad acharya shankar ne bharti ko bhi shastrarth main haraa diya. kaashi main pravaas ke dauraan unhone or bhi bade-bade gyani panditon ko shastrarth main parrast kiya or guru pad par pratishthit hue. anek shishyon ne unase diksha grahan kii. iske baad ve dharm kaa prachaar karne lage. vedant prachaar main sanlagn rahakar unhone anek granthon kii rachana bhi kii. advait brahmavaadi acharya shankar keval nirvishesh brahm ko satya maanate the or brahmagyaan main hi nimagn rahete the. ek baar ve brahm muhoort main apane shishyon ke saath ek ati sankri gali se snaan hetu manikarnika ghat ja rahe the. raste main ek yuvati apane mrit pati kaa sir god main liye vilaap karti hui baithi thi. acharya shankar ke shishyon ne us stri se apane pati ke shav ko hataakar rasta dene kii prarthana kii, lekin vah stri use ansuna kar rudan karti rahi. tab swayan acharya ne usase vah shav hataane kaa anurodh kiya. unka aagrah sunakar vah stri kehane lagi- ‘he sanyasi! aap mujhase baar-baar yah shav hataane ke liye kah rahe hai. aap is shav ko hi hat jane ke liye kyon nahin kehete?’ yah sunakar acharya bole- ‘he devi! aap shok main kadaachit yah bhi bhul gai ki shav main swayan hatane kii shakti hi nahin he.’ stri ne turant uttar diya- ‘mahatman aapaki drushti main to shakti nirpeksh brahm hi jagat kaa karta he. phir shakti ke bina yah shav kyon nahin hat saktaa?’ us stri kaa aisa gambhir, gyaanamay, rahasypurna vaakya sunakar acharya vahiin baith gaye. unhen samadhi lag gai. ant:chakshu main unhone dekha- sarvatra aadyashakti mahamaya lila vilaap kar rahi hai. unka hriday anivarchaneey anand se bhar gaya or mukh se matra vandana kii shabdamayi dhara stotra banakar foot padi.
 ab acharya shankar aise mahaasaagar ban gaye, jisamen advaitvaad, shuddhadvaitvaad, vishishta dwaitvaad, nirgun brahm gyaan ke saath sagun saakaar kii bhakthi kii dharaayen ek saath hiloren lene lageen. unhone anubhav kiya ki gyaan kii advait bhoomi par jo paramatma nirgun niraakaar brahm he, vahi dwait kii bhoomi par sagun saakaar he. unhone nirgun or sagun donon kaa samarthan karke nirgun tak pahunchne ke liye sagun kii upasna ko aprihaary seedhi mana. gyaan or bhakthi kii milan bhoomi par yah bhi anubhav kiya ki advait gyaan hi sabhi saadhnaaon kii param uplabdhi he. unhone ‘brahman satyam jaganmithyaa’ kaa udghosh bhi kiya or shiv, parvati, ganesh, vishnu aadi ke bhakthiraspurn stotra bhi rache, ‘soundarya lahari’, ‘vivek chudamani’ jaise shreshthatam granthon kii rachana kii. prasthaan trayee ke bhashya bhi likhe. apane akatya tarkon se shaiva-shakt-vaishnavon kaa dwandv samaapt kiya or panchdevopasana kaa maarg prashast kiya. unhone asetu himalay sampurna bharat kii yatra kii or chaar mathon kii sthapana karke puure desh ko saanskrithik, dharmik, darshanik, aadhyatmik tathaa bhugolic ekta ke avichhinn sutara main band diya. unhone samast maanav jati ko jivanmukti kaa ek sutara diya-
 arthath durjan sajjan bane, sajjan shanti bane. shantjan bandhanon se mukt hon or mukt anya janon ko mukt karen. apana prayojan puraa hone baad taintis varsh kii alpaayu main unhone is nashwar deh ko chhod diya.
 shankaracharya ek mahaan samanvayvaadee the. unhen hindu dharm ko punah sthapit evam pratishthit karne kaa shrey diya jaataa he. ek taraf unhone advait chintan ko punerjeevit karke sanathan hindu dharm ke darshanik aadhaar ko sudrudh kiya, to duusari taraf unhone jansamanya main prachlit murtipuja kaa auchity siddh karne kaa bhi prayaas kiya.
 sanathan hindu dharm ko drudh aadhaar pradaan karne ke liye unhone virdohi panth ke mat ko bhi aanshik taur par angikaar kiya. shankar ke mayawad par mahayan buddha chintan kaa prabhaav mana jaataa he. isi aadhaar par unhen prachhnn buddha kaha gaya he.aadi shakaracharya ji maharaj kii 108 foot kii murti omkareshwar jila khandwa madhyapradesh main sthapit kii ja rahi he
 kai europea vidwaanon kaa hawala dete hue, Lucian Blaga samajhataa he ki aadi shankaracharya 'sabhi samay kaa sabase bade tatvamimasaa kaa vidwaan he'. aadi shankaracharya ne kaha ki gyaan ke do prakaar ke hote hai. ek paraavidya kaha jaataa he or anya main aparaavidya kaha jaataa he. pehla sagun brahm hota he lekin doosraa nirgun brahm hota he.
