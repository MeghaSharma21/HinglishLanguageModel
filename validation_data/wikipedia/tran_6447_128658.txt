 nirdeshaank: 14°33′00″N 74°19′00″E / 14.55°N 74.31667°E / 14.55; 74.31667gokarn dakshin bharat ke karnataka main mangalore ke paas sthit ek gram he. is sthaan se hindu dharm ke logon kii gahari aasthaaen judi hai, saath hi is dharmik jagah ke khubasurat bichon ke aakarshan se bhi log khinche chale aate hai. apane aitihaasik mandiron ke saath sagar taton ke liye bhi yah sthaan mashhoor he. yahaan mana jaataa he ki shivaji kaa janm gaay ke kaan se hua or isi vajah se ise gokarn kaha jaataa he. saath hi ek dhaaran ke anusaar ki gangavali or aghanashini nadiyon ke sangam par based is gaanv kaa aakaar bhi ek kaan jaisaa hi he. is kaaran se logon kii yahaan kaaphi aasthaa he or yah ek mahatvapurn tirth sthal he. yahaan dekhne laayak kai mandir hai. vaise, yahaan ke khubasurat bich dheron paryatakon ko lubhaate hai. kul milakar yahaan ke behtareen prakritik maahaul main dhamirk aasthaaon ko gaharaai se anubhav kiya ja saktaa he. 
 gokarn kaa mahabaleshwar mandir yahaan kaa sabase purana mandir he. bhagwaan shiv ko samarpit pashchimi ghat par basaa yah mandir 1500 saal purana he or karnataka ke saat muktisthalon main se ek mana jaataa he. kaha jaataa he ki yahaan sthapit chah feet oonche shivlinga ke darshan 40 saal main sirf ek baar hote hai. apni is dharmik manyata ke chalate is jagah ko 'dakshin kaa kaashi' ke naam se bhi janaa jaataa he. kaha jaataa he ki bhagwaan shiv ne yah shivlinga ravan ko uske samrajya kii raksha karne ke liye diya tha, lekin bhagwaan ganesh or varun devtaa ne kuch chaal chalakar shivlinga yahaan sthapit karvaa diya. tamaam koshishen karne ke baavjood ravan ise nikaal nahin paaya. tabhi se yahaan bhagwaan shiv kaa vaas mana jaataa he. 
 gokarn kaa ek or mahatvapurn mandir mahaganpati mandir he, jo bhagwaan ganesh ko samarpit he. ganesh ji ne yahaan shivlinga kii sthapana karwaai thi, isliye yah unke naam par is mandir kaa nirmaan karavaaya gaya. 
 yahaan ke duusare ahm mandir hai : uma maheshwari mandir, bhadrakaali mandir, varadaraj mandir, tamragauri mandir or sanmukh mandir. inke alaava, sejeshwar, gunvanteshwar, murudeshwar or dhareshwar mandir bhi darshneey hai. bataate chalem ki mahabaleshwar or in chaaron mandiron ko pachan mahakshetra ke naam se janaa jaataa he.
 mahabaleshwar mandir gokarn kaa sabase purana mandir he. bhagwaan shiv ko samarpit pashchimi ghat par basaa yah mandir lagbhag 1500 saal purana he or ise karnataka ke saat muktisthalon main se ek mana jaataa he. gokarn main bhagwaan shankar kaa aatmatatv ling he. shastron main gokarn tirth kii badi mahima bataai gai he. yahaan ke vigrah ko mahabaleshwar mahadev kehete hai. yah mandir bada hi sundar he. manyataon ke mutabik, yahaan sthapit chah feet oonche shivlinga ke darshan 40 saal main sirf ek baar hote he. is dharmik manyata ke chalate is sthal ko ‘dakshin kaa kaashi‘ ke naam se bhi janaa jaataa he.
 kaha jaataa he ki bhagwaan shiv ne ravan ko uske samrajya kii raksha karne ke liye shivlinga diya tha, lekin bhagwaan ganesh or varun devtaa ne kuch chaalen chalakar shivlinga yahaan sthapit karvaa diya. tamaam koshishen karne ke baavjood ravan ise nikaal nahin paaya. tabhi se yahaan bhagwaan shiv kaa vaas mana jaataa he. yahaan mandir ke bheetar peeth sthaan par arghe ke andar aatmatatv shivlinga ke mastak kaa agrabhag drushti main aata he or usee kii puja hoti he. yah murti mrigashring ke samaan he. kaha jaataa he ki pataal main tapasya karte hue bhagwaan rudra gorup dhaarani prithvi ke karnarandhra se yahaan prakat hue, isi se is kshetra kaa naam gokarn padaa. mahabaleshwar mandir ke paas siddh ganpati kii murti he, jiske mastak par ravan dwaara aghat karne kaa chinh he. ganesh ji ne yahaan shivlinga kii sthapana karwaai thi, isliye unke naam par is mandir kaa nirmaan karavaaya gaya. inkaa darshan karne ke baad hi aatmatatv shivlinga ke darshan pujan kii vidhi he.
 mandir sthapana sambandhi prachlit katha- bhagwaan shankar ek baar mrug swaroop banaakar kailash se antarhit ho gayi the. dhundte hue devtaa us mrug ke paas pahunche. bhagwaan vishnu, bramhaji tathaa indra ne mrug ke sing pakade. mrug to adrishy ho gaya, kintu teenon devataaon ke haath main sing ke teen tukade rah gayi. bhagwaan vishnu tathaa bramhaji ke haath ke tukade- sing kaa moolbhag tathaa madhyabhaag gola- gokarnnath tathaa shringeshwar main sthapit hue. indra ke haath main sing kaa agrabhag tha. indra ne use swarg main sthapit kiya. ravan ke putr meghnath ne jab indra par vijay praapt kii, tab ravan swarg se vah ling murti lekar lanka kii ore chalaa.
 kuch vidwaanon kaa mat he ki ravan kii mata baaluu kaa parthiv ling banaakar pujan karti thi. samudr kinare pujan karte samay uskaa baaluu kaa ling samudr kii laharon se bah gaya. isse vah du:khee ho gayi. mata ko santusht karne ke liye ravan kailash gaya. vahaan tapasya karke usne bhagwaan shankar se aatmatatv ling ko praapt kiya. ravan jab gokarn kshetra main pahunchaa, tab shaam hone ko aa gayi. ravan ke paas aatmatatv ling hone se devtaa chintit the. unki maaya se ravan ko shauchadi kii teevr aavashyaktaa mahasoos hui. devataaon kii prarthana se ganeshji vahaan ravan ke paas bramhachaari ke rup main upasthit hue. ravan ne un bramhachaari ke haath main vah ling vigrah de diya or swayan nityakarm main lag gaya. idhar murti baari ho gayi. bramhachaari bane ganeshji ne teen baar naam lekar ravan ko pukaara or uske na aane par murti prithvi par rakh di.
 ravan apni aavashyaktaaon kii purti karke shuddh hokar aayaa. vah bahut parishram karne par bhi murti ko uthaa nahin sakaa. khijhakar usne ganeshji ke mastak par prahaar kiya or niraash hokar lanka chalaa gaya. ravan ke prahaar se vyathit ganeshji vahaan se chalis pad jaakar khadey ho gayi. bhagwaan shankar ne prakat hokar unhen aashwaasan or vardaan diya ki tumhaara darshan kiye bina jo meraa darshan pujan karegaa, use uskaa punyafal nahin praapt hoga. 
 gokarn ke duusare ahm mandir hai- uma maheshwari mandir, bhadrakaali mandir, varadaraj mandir, tamragauri mandir or sanmukh mandir. inke alaava sejeshwar, gunvanteshwar, murudeshwar or dhareshwar mandir bhi darshneey hai.
 pashchimi ghaaton or arab sagar ke bich basaa gokarn jahaan apane mandiron ke chalate dharmik aasthaaon kaa kendra he, to yahaan ke bich bhi kuch kam lubhaavne nahin hai. 
 is bich kaa aakaar kudarti taur par hi om jaisaa he, isliye ise om bich ke naam se janaa jaataa he. 
 khajur ke pedo se ghire is khubasurat bich par aap suraj ke doobane va ugane, donon kaa hi anand le sakate hai. 
 ye donon hi bich thodi duuri par hai or yahaan aap naav se ja sakate hai. agar aap shantipriy hai, to ye bich aapako behad pasand aaenge.
 lokokti he ki jo hamaari kaamana he, use yadi ham gau ke kaan main chupake se kah den to vah puri ho jaati he. yah manyata sach ho yaa na ho, lekin gokarn tirth kaa puraanon main gaharaa aadhaar he. gokarn tirth kaa vargeekaran akaash mahabhoot ke antargat kiya gaya he.
 
