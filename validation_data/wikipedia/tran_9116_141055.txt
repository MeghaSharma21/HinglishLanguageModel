 vaashpyaan yaa bhaap kaa ingine ek prakaar kaa ushmiya ingine he jo kaary karne ke liye jal-vaashp kaa prayog karata he. bhaap ke ingine adhikanshtah vahya dahan ingine hote hai jisamen rankine chakra naamak ushma-chakra kaam main laayaa jaataa he. kuch vaashpyaan saura urja, nabhikeey urja yaa jiothermal urja se bhi chalate haniski khoj 1763 main hui 
 vaise to bhaap ke ingine kaa itihaas bahut purana he . kintu pehle kii yuktiyaan shakti utpaadan kii drushti se vyaavhaarik nahin thim. baad main inaki dizin main bahut sudhaar hua jisase ye audyogic kranti ke samay yantric shakti ke pramukh strot banakar ubhare. yadhyapi ab bhaap se chalane vaali railgadiyaan evam anya mashine kaalakwalit ho chukin hai kintu puure sansar kii vidyut-shakti kaa lagbhag aadhi shakti aaj bhi vaashp terbinon kii sahaayta se utpann kiya ja rahaa he.
 bhaap ingine banane ke ytn kaa sabase pracheen ullekh alexandria ke hero ke lekhon main miltaa he. hero us vikhyath alaxandreey sampradaay schw√∂r bei korankA sadsy tha jisamen tolemi, euclid, iretosthanij jaise tatkaaleen vigyaan ke maharathi sammilit the. hero ne apane lekh main ek aisi yukti kaa varnan kiya he jisamen ek band baks main vaayu garm kii jaati thi or ek nalee ke maarg se neeche pani bhare bartan kii ore failati thi. isamen bartan kaa pani duusari nalee main chadhataa tha or ek nakli phuhaaraa ban jaataa tha. phir iske baad is sambandh main kahin koi vivaran nahin miltaa he.
 1606 i. main, hero se lagbhag 2,000 varsh baad, nepolian academy ke sansthaapak or tatkaaleen europe main vigyaan ke agrani netaa marxev dela porta ne hero ke phuharevaale prayog main hawa kii jagah bhaap kaa upyog kiya. unhone yah bhi sujhaayaa ki kisi bartan ko pani se bharne ke liye yadi use ek nalee dwaara pani se kisi talab se sambandhit kar diya jaay or tab us bartan main bhaap bharkar phir use upar se pani ke dwaara thanda kiya jaay to bheetar kii bhaap sanghanit hokar nirvaat utpann karegi or uski jagah talab se pani bartan main bhar jayega.
 1698 i. main marxev dela porta ke is suzav kaa upyog tamas severy ne pani chadhaane kii ek mashin main kiya. is prakaar severy pehla vyakti tha jisane vyavsaayik upyog kaa ek bhaap ingine banaaya, jiskaa upyog khadaanon main se pani ulichane or kuon main se pani nikaalane main hua.
 severy ke ingine ke avishkaar ke baad bhaap ingine kaa aglaa charan newcomen ingine kaa avishkaar tha. iskaa avishkaar tamas newcomen ne kiya. is ingine kaa khadaanon or kuon se pani nikaalane main 50 varshon tak upyog hota rahaa. iskaa aitihaasik mahatv bhi he, kyonki isi se james wat ke avishkaron kaa maarg khulaa. is ingine main pehali baar silinder or piston kaa upyog kiya gaya jo ab tak bhaap injanon main prayukt kiye jate hai.
 newkamen ingine main bhaap keval nirvaat utpann karne ke kaam aati he. piston uthaane kaa kaam, jisase pani chadhataa he, vayumandaleey daab karata he. lekin bhaap ko keval sanghanit karne main bahut eendhan vyarth kharch hota he.
 james wat kaa mahatvapurn kaary bhaap ingine ko sarvshereshth rup dena he jisase manushya kii shakti das guni bad gai or vyavsaayik kshetra main brihad parivartan ho gaya.
 james wat glassgo main ek chatur vaigyanik yantrarachayita the or 1763 main glassgo vishvavidhyalay ke bhautikee ke professor se unhen ek newkamen ingine kii marammat kaa odash mila jo kabhi thik na chalata tha. marammat karke samay wat ko dhyaan aayaa ki isamen eendhan buree tarah se vyarth ho jaataa he. vichaarsheel swabhaav ke wat ne isse shreshth mashin banane kaa vichaar prarambh kar diya. is prakaar unhone anek anveshan kiye or yantra banaae, jinase bhaap ingine ko uskaa vartmaan swaroop praapt hua or vah udyog or sabhyataa kii pragati main shaktishaalee saadhan bana.
 bhaap ingine ke nimnlikhit mukhya prakaar hai :
 ekakriya ingine main bhaap piston ke ek hi ore kaary karti he evam dvikriya ingine main bhaap piston ke donon ore kaary karti he. yadi in donon prakaar ke injanon main anya sabhi avasthaaen samaan hon, to dvikriya ingine dwaara praapt shakti duusare prakaar ke ingine dwaara praapt shakti kii dooni hoti he. yahi kaaran he ki in dinon ekakriya ingine kam hi vyavhaar main laayaa jaataa he.
 silinder kii dhuree ke urdhwadhar yaa kshaitij hone ke anusaar ingine urdhwadhar yaa kshaitij kaha jaataa he. kshaitij ingine urdhwadhar ingine se adhik jagah gherta he. urdhwadhar prakaar ke ingine main gharshan aadi kam hota he, jiske kaaran yah kshaitij ingine kii tulana main adhik din tak chal saktaa he.
 bhaap ingine kii chaal vastut: iske crank shift parikraman prati minute kii chaal hoti he. chaar foot piston stroke evam 80 parikraman prati mintewale ingine main ausat piston chaal 640 foot prati minute hogi. yah ingine nimna chaal ingine kaha jayega. saadhaarant: 100 parikraman prati minute kii chaal se kam chaal par chalanevaale ingine ko nimna chaal ingine kehete hai evam 250 parikraman prati minute kii chaal se adhik chaal par chalanevaale ingine ko ucch chaal ingine kehete hai. 100 or 250 parikraman prati minute ke bich kii chaal par chalanevaale ingine ko "madhyam chaal ingine" kehete hai. ucch chaal ingine kii sabase bada gun yah he ki samaan shakti ke liye yah bahut hi chote aakaar kaa hota he. ucch chaal ke kaaran bhaap bhi kam hi kharch hoti he, kyonki is prakaar ke ingine main bhaap or silinder ke bich ooshmaa sthanantaran main bahut hi kam samay lagata he.
 asanghnan ingine vah bhaap ingine he jisase bhaap kaa nikaas sidhe vayumandal main hota he evam iske liye silinder main bhaap kii daab vayumandal kii daab se kabhi kam nahin honi chahie. sanghanan ingine main bhaap kaary karne ke baad sanghnitr main pravesh karti he evam vah vahaan vayumandal kii daab par jal main parivartit ho jaati he. sanghnitr kaa vyavhaar karne se bhaap adhik kaary kar paati he.
 saral ingine main prayek silinder boyler se sidhe bhaap paata he evam sidhe vayumandal yaa sanghnitr main nikaas karata he. sanyoji ingine main bhaap ek silinder main, jise ucch daab silinder kehete hai, kuch had tak prasaarit hoti he or uske baad usase kuch bade silinder main, jise nimna daab silinder kehete hai, pravesh karti he evam yahan prasar kii kriya purna hoti he. bahudhaa nimna daab silinder sanghnitr main nikaas karata he. prasar teen yaa chaar silinder main bhi ho saktaa he evam in injanon ko triprasar ingine yaa chatushprasar ingine kehete hai.
 ooshmaa ingine kii adhiktam dakshata /T1 hoti he jisamen T1 or T2 ooshmaa ingine chakra main adhiktam evam nunatam taap hai. isse pataa chalata he ki ingine kii dakshata in donon tapon par nirbhar karti he. bhaanp ingine kii dakshata utani hi badhati jaaegi jitani kaa mulya badhegaa evam kaa mulya ghatega. ke mulya ko badhaane ke liye byler se nikal kar ingine main aanevaali bhaap kii daab ko badhanaa hoga, kyonki bhaap kii daab jitani hi adhik hogi kaa mulya utana hi badhegaa. ko badhaane kaa ek or upaay he. vah he bhaap ko atitapit karnaa. atitapak kaa boyler main vyavhaar karke bhaap kaa adhitaap badhaayaa jaataa he. ke maan ko kam karne ke liye sanghnitr kaa vyavhaar karnaa aavashyak ho jaataa he. sanghnitr main thande jal dwaara bhaap jal main parivartit kii jaati he. at: achche sanghnitr main kaa maan thande jal ke taap ke baraabar ho saktaa he. isse pataa chalata he ki bhaap ingine main adhik daab evam atitpt bhaap dwaara kaary karaane se evam kaary karaane ke baad bhaap ko sanghnitr main prapya thande jal ke taap ke baraabar taap par jal main parivartit karne se ingine adhik daksh hoga.
 boyler se bhaap ucch daab par bhapapeti main pravesh karti he. piston jaise hi stroke ke ant main pahunchataa he, usee samay valve chalata he, jisamen bhapadwar khul jaataa he evam bhaap silinder main pravesh karti he. bhaap kii daab dwaara dhakka die jane se piston aage badhata he. ise agr stroke kehete hai. piston kii chaal dwaara crank, crank shaft evam utkendrak chalate hai. utkendrak ke chalane se dwaar kuch or adhik khul jaataa he. silinder main bhaap tab tak pravesh karti rahati he jab tak dwaar ekadam band nahin ho jaataa. is samay viched hota he evam iske baad silinder main bhaap kaa sambharan nahi ho paata. silinder main ai hui bhaap ab prasaarit hoti he evam is prasar main bhaap kaa aaytan bad jaataa he evam daab kam ho jaati he. isi prakaar ke samay bhaap kaary karti he. agr stroke ke ant main valve bhapadwar ko nikaas kii ore khol detaa he, jisase bhaap nirmukt hoti he. nikali hui bhaap kii daab pasch daab ke baraabar ho jaati he. nirmochan hone ke kuch kshan ke baad piston peeche kii ore lautataa he evam ise prayaavartan stroke kehete hai. is stroke main lautate samay piston silinder main bachi hui bhaap kaa nikaas karata jaataa he. jab piston is stroke ke ant par pahunchataa he, valve nikaas dwaar ko band kar detaa he, jisase bhaap kaa pravaah band ho jaataa he. silinder sheersh or piston ke bich kuch bhaap batch jaati he, jo nirmukt nahin ho paati he. phir chakra kii punrariti hoti he.
 dvikriya ingine main isi se sadrush chakra kii kriya silinder kii duusari ore hoti he.
 rankin chakra ek saidhantik chakra he, jiske anusaar bhaap ingine kaary karata he. 
 gati niamak kaa mukhya kaary ingine kii gati kaa niyaman karnaa he. bhaap ingine ke gati-niamak in do tareekon main se ek hi sahaayta se paribhraman kii gati sthir rakh paata he: 
 shakti kii maang ke anusaar bhaap kii daab ko badhaakar yaa ghataakar ingine kii gati kaa niyaman karanevaale gatiniamak ko avrodh gatiniamak kehete hai. gatiniamak ek avrodh valve ko chalaata he, jo mukhya bhaap nalee main rakhaa hota he. is prakaar ke gatiniamakon main mukhya gatipalak kanduk gatiniamak hota he. valve santulit prakaar kaa hota he, arthath bhaapadaab dwaara parinami bal shunya hota he. jab ingine kii gati badhati he, gatiniamak kandukon ke paribhraman kii gati main bhi vruddhi ho jaati he, jisase kentrapasari bal bad jaataa he. bal kii yah vruddhi unhen gurutvkarshnabal evam niyantran kamaani ke viruddh baahar chalane kaa baadhya karti he. iske chalate valve kuch ansh main band ho jaataa he. valve dwaara avrodh hone par piston par kaary karanevaali bhaap kii daab main kami ho jaati he, jiske kaaran utpann shakti bhi kam ho jaati he. evam ingine kii gati main kami hone ke kaaran valve kamaani upar uth jaati he evam ingine kii gati main kami hone ke kaaran valve kamaani upar uth jaati he evam piston par kaary karanevaali bhaap kii daab main vruddhi ho jaati he, jiske falswaroop gati badhkar saamaanya gati par aa jaati he. avrodh gati-niamak dwaara niyamit bhaap ingine main prayog ke baad yadi ingine main prati ghante vyavahrut bhaap kii taul ko ashwashakti ke saath aankaa jaae, to ek saral rekha praapt hogi. yah sambandh sarvapratham vilian ne paaya tha. at: inhen ke naam par ise "vilian kii rekha" kehete hai.
 gatipalkachakr ko isha ke saath chaabi ke dwaara atakaya jaataa he.
 nimna gativale bharvahak jalpoton main bade nodak lagaae jate hai evam ye nodak prati minute 80 parikraman karte hai. is tarah ke jahaajon main bhaap ingine bahut hi upyukt hai. ucch gati par chalanevaale jahaajon main bhaap ingine kii jagah bhaap tarabine kaa vyavhaar kiy ja rahaa he. samudryaan main vyavhaar main laae janevaale bhaap ingine main triprasar prakaar ke ingine prasiddh hai. samudryaan ingine sarvada prishth sanghanak dwaara yukt hota he, jisamen pital kii nalikaay lagi rahati hai. pump ke dwaara samudr kaa jal sanghnitr main laayaa jaataa he. samudr ke jal se hi sanghnitr main ai hui bhaap kaa sanghanan hota he. yadhyapi aajkal samudrayanon main antardahan ingine, bhaap tarabine evam gas tarabine vyavhaar main laayaa ja rahaa he, phir bhi kuch khaas avasthaaon main bhaap ingine kaa vyavhaar atyant aavashyak ho jaataa he.
 richard trevithik ne bhaap ingine kaa sarvapratham upyog rail ingine ke nirmaan main kiya. kintu aarthik kathinaayee ke kaaran unka prayaas safal na ho paaya. antat: george or rabart steevenson ko hi ek safal rail ingine chitra 7 banaakar usase 1829 i. main lowerpul or manchester ke bich railgadee chalaane kaa shrey praapt hua. jalayanon ke liye bhaap ingine kaa pratham upyog 1812 i. main rabart pulton ne kiya tha. 
 saadhaaran rail ingine main kshaitij bhaap ingine kaa vyavhaar hota he. yah ingine rail ingine boyler ke paas thos aadhaar par laga rahata he. praaia: sabhi rail injanon main sanghnitr nahin rahata he. kaary karne ke baad bhaap ko sidhe vayumandal main chhod diya jaataa he. is tarah ke ingine do prakaar ke hote he: 
 aadhunik dizine main in donon prakaaron ko jod diya jaataa he, arthath kuch silinder ingine ke frem ke andar rahete hai evam kuch silinder baahar rahete hai.
 james wat ke bhaap ingine main anek parivartan kiye gaye hai, yadhyapi pramukh siddhant abhi bhi vahi he. parivartanon kii aavashyaktaa bhaap ingine ke anekanek kaayon main prayukt hone ke kaaran hui. wat ne bhaap ingine main nimna daab kaam main liye the kyonki unhen visphot kaa dar tha. lekin aajkal sarvatra ucch daab ingine hi prayukt kiye jate hai kyonki inaki dakshata bhi nimna daab ingine kii apeksha adhik hoti he.
 aadhunik ingine ke sanghnitr main anek naliyaan hoti hai jinamein ek pump dwaara sheethal jal pravaahit karaayaa jaataa he. ek or pump bhaap ke sanghanan se bane pani or hawa ko nikaalane ke liye laga hota he.
 
