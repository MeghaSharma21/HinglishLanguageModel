 urik amla ek carbonic yogic he jo carbon, hidrogen, oxygen or nitrogen tatwon se bana hota he. iskaa anusutra C5H4N4O3 he. yah ek vishamchakree yogic he jo ki sharir ko protein se amino amla ke rup main praapt hota he.
 proteinon se praapt amino amlon ko chaar pramukh virgon main vibhakt kiya gaya he -
 1. udasin amino amla
 2. amleey amino amla
 3. kshareey amino amla
 4. vishamchakree amino amla.
 yah yanon or lavan ke rup main urat or acid urat jaise ammonium acid urat ke rup main sharir main uplabdh he.protein amino acid ke sangyojan se bana hota he. pachan kii prakriya ke dauraan jab protein tuutata he to sharir main urik acid banataa he jab sharir main pureen newcliotidon tut jaati he tab bhi urik acid banataa he.
 pureen kriyaatmak samooh hone ke kaaran urik amla aromatic yogic hote hai.
 sharir main urik amla kaa str bad jane kii stithi ko hyperuricemia kehete hai.
 ham protein kahan se praapt karte he or protein kyon jaruri ho sharir ke liye ye jaananaa bhi jaruri ho jaataa he ab ? manushyon or anya jeev jantuon ke liye protein bahut jaruri aahaar he. isse sharir kii nayi koshikaaye or naye utak banate hai puraani koshikaon or uttako kii tuutfoot kii marammat ke liye protein bahut jaruri aahaar he. protein ke abhaav se sharir kamjor ho jaataa he or kain rogon se grasit hone kii sambhaavna bad jaati he. protein sharir ko urja bhi pradaan karata he.
 vriddhishil shishuon, baccho, kishoron or garbhvatee striyon ke liye atarikt protein bhojan kii maang zyada hoti he parantu 25 varsh kii aayu ke baad kam shaareerik shram karne vaale vyaktiyon ke liye adhik maatra main protein yukt bhojan lenaa unke liye urik amlon kii adhiktajanya dikkaton kaa khulaa nimantran sabit hote hai.
 red meet, si food, red wine, daal, raajma, mashroom, gobhi, tamaato, paalak, matar, paneer, bhindi, arabi, chaaval aadi ke adhik maatra main seven se bhi urik acid batch jaataa he.
 
