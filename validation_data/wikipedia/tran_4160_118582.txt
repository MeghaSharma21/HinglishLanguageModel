 chitralipi aisi lipi ko kaha jaataa he jisamen dhwani prakat karne vaali aksharmala kii bajaae arth prakat karne vaale bhavchitra hote hai. yah bhavchitra aise chitralekh chihn hote hai jo koi vichaar yaa avadharana vyakt karen. kuch bhavchitra aise hote hai ki vah kisi chiz ko aise darshaate hai ki us bhavchitra se aparichit vyakti bhi uskaa arth pahchaan saktaa he, masalan 'chaate' ke liye unicode main ☂ kaa chihn jise aisa koi bhi vyakti pahchaan saktaa he jisane chaataa dekha ho. iske vipareet kuch bhavchitron kaa arth keval unase parichit vyakti hi pahchaan pate hai, masalan '' kaa chihn 'ishwar' yaa 'dharm' kii avadharana vyakt karata he or '6' kaa chihn chah kii sankhya kii avadharana vyakt karata he. chini bhashaa kii lipi or pracheen misr kii lipi aisi chitralipiyon ke udhaaharan hai.
 "bhavchitron" ko angrezi main "idiogram" yaa "idiograph" kehete hai. "chitralipi" ko angrezi main "idiographic script" yaa "pictographic script" kaha jaataa he.
 jo lipi aksharmala par aadhaarit hoti he usamen pathak ko keval kuch dhvaniyon ke liye chihn hi seekhney hote hai. uske baad in chihnon ko jodakar pathak us bhashaa ke sabhi shabd pard saktaa he. agar koi nayaa yaa aparichit shabd ho to uske akshar pard kar pathak use uccharit kar saktaa he. bhavchitron par aadhaarit chitralipiyon main pathakon ko kabhi-kabhi sainkadon yaa hazaron chihn seekhney padhate hai. chini bhashaa seekhney ke liye yah zaruri he.
 phir bhi chitralipiyon kaa ek bada laabh he. nepali or hindi donon main aksharmala par aadhaarit devanagari lipi prayog hoti he. yadi koi hindibhashi nepali bhashaa kaa 'atuva' shabd dekhe to vah use uccharit to kar saktaa he lekin yah nahin samaj saktaa kii uskaa arth 'adarak' he. iske vipareet chini or bhashaa main prayog hone vaale 猫 chihn ko dekhakar chinibhashi or japanibhashi donon 'billi' kaa arth praapt karte hai lekin isko apni-apni bhashaaon main bilkul bhinn prakaar se bolte hai. japani main ise 'neko' padhaa jaataa he or mandarin chini main ise 'maao' padhaa jaataa he. japan ke bahut se log chini kaa bina ek bhi shabd jane chini akhbaar padhakar us se kaafii arth nikalne main sakasham hai. vahi akhbaar agar unhen chini main pard ke sunaaya jaae to unhen kuch bhi samaj na aaye. yah usee tarah kii baat he jaise ☂ kaa chihn dekhakar hindibhashi 'chhatari' kahegaa, angrezibhaashi 'ambralla' kahegaa or francisibhaashi 'paraplui' kahegaa. isi vajah se chinibhashi log aksar china main paae gaye hazaron saal puraane shilaalekh dekhakar unako kuch had tak samajhane main sakasham hote hai kyonki bahut se bhavchitra lambe arase se thode-thode pher-badal ke saath chale aa rahe hai.
 haalanki chini lipi main bhavchitron kaa prayog hota he, phir bhi bahut se shabdon ko in bhavchitron se sambandhit dhvaniyon ko jodakar likhaa jaataa he. aksar shabdon main ek bhavchitra arth kaa kuch andaaza detaa he or doosraa dhwani banane main sahaayak hota he. isliye chini lipi vastav main chitralipi or dhwani-aadhaarit lipi kaa ek mishrit rup he.
 udhaaharan ke liye chini main 沖 ko 'chong' uccharit kiya jaataa he or iskaa arth he 'pani kaa tej bahaav yaa lahar'. iske baayein main teen choti lakeeren hai jinka arth "pani" hota he. yah pani se sambandhit anya shabdon main bhi pai jaati hai, jaise ki 河, 河 or 流 . chong ke baayein main to yah pani kaa bhavchitra he lekin uske daayen main 中 kaa chinh he jiskaa arth 'bich' he or jiskaa uccharan 'jong' kiya jaataa he. jab in donon bhavchitron ko milakar 沖 likhaa jaataa he to pathak ko yah sanket he ki arth ke liye baayein taraf kaa chinh dekho or dhwani ke liye daayen taraf dekho. to pathak samaj jaataa he ki yah pani se sambandhit shabd he jiskaa uccharan 'jong' se miltaa-julata hoga. is se vah bhaanp jaataa he ki yah shabd 'chong' he. gaur kijiye ki daayen taraf ke jong shabd kaa arth bilkul nahin prayog hota or baayein taraf ke pani se sambandhit shabd kii dhwani bilkul nahin prayog hoti.
