 vindos phone 7, vindos phone sanchaalan pranali kaa pehla sanskaran he. ise 12 oktober 2010 ko duniya bhar main or 8 navambar 2010 ko sanyukt rajya america main release kiya gaya. vindos phone 7 kaa ek adhyatan, mango may 2011 main jari kiya gaya tha. iske baad janvari 2013 main, windos phone 7.8 jari kiya gaya. is adhyatan main vindos phone 8 kii kuch visheshtaayen isamen jodi gayi thi. 
 vindos 7 phone kaa yujar interphes metro dizin pranali par aadhaarit he. prarambh screen kai live tilon se bani hoti he. yah live tiles anuprayog, sampark, web pej, media aadi kholane kii kadiyaan hai jinka vaastavik samay main adhyatan hote rahata he. udhaaharan ke liye, ek email khate kii tile apathit sandesh ko darshaaegi, yaa duusari tile mausam kii tazaa jaankaree kaa pradarshan karegi. 
 vindos 7 phone multitch kaa samarthan karata he.
 internet explorer mobile vindos phone kaa mukhya web broujar he. brouzar par adhiktam 6 teb khole ja sakate jo ek saath lod hone kii kshamta rakhte hai.
 vindos phone hotmel, exange, yahuu mail or jimail kaa aantarik rup se samarthan karata he. pop or imap protocol ke madhyam se kai anya email sevaaon kaa upyog kiya jaataa ja saktaa he. 
 games hub dwaara games khele ja sakate hai. isamen exbox live ke suvidha bhi maujuud he.
 ofis hub par upyogkarta apane dastavejon kaa aayojan kar sakate hai. ofis suut main verde mobile, excel mobile, powerpoint mobile, van note mobile kii madad se filon ko sidhe sampadit kiya ja saktaa he. van note or share point ke dwaara computer ke saath offis files share kii ja sakati hai.
 khoj karne ke liye microsoft ke search ingine bing kaa upyog kiya ja saktaa he. khoj karne ke liye phone main alag se ek hardware batan hoga.
 mujeec player microsoft zun kii sahaayta se gane or radio ek hi sthaan par sune ja sakate hai. zun soshal ke zariye doston ke saath gane share kiye ja sakate hai.
 vindos phone 7 main multitasking keval phone ke saath aane vaale anuprayogon tak hi simit he. vindos phone 7.5 or aage ke sanskarnon main waapas batan dabaa kar rakhane par task swichar kii madad se multitasking kii ja sakati he.
