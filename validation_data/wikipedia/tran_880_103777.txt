 aapekshikta siddhant athwa saapekshikta kaa siddhant, yaa keval aapekshikta, aadhunik bhautikee kaa ek buniyadi siddhant he jise albert oinstin ne viksit kiya or jiske do bade ang hai - vishisht aapekshikta or saamaanya aapekshikta . phir bhi kai baar aapekshikta yaa relativity shabd ko gallilian invariens ke sandarbh main bhi prayog kiya jaataa he. theory off relativity naamak is shabd kaa prayog sabase pehle san 1906 main maiks plank ne kiya tha. yah angrezi shabd samooh "relative theory" se liya gaya tha jisamen yah bataaya gaya he ki kaise yah siddhant principal of relativity kaa prayog karata he. isi paper ke charchaa sambhag main alfred bukarar ne pratham baar "theory of relativity" kaa prayog kiya tha.
 aapekshikta siddhant sankshep main yah he ki 'nirpeksh' gati tathaa 'nirpeksh' twaran kaa astitv asambhav he, arthath 'nirpeksh gati' evam 'nirpeksh twaran' shabd vastut: nirarthak hai. yadi 'nirpeksh gati' kaa arth hota to vah anya pindo kii charchaa kiye bina hi nishchit ho sakati. parantu sab prakaar se cheshtaa karne par bhi kisi pind kii 'nirpeksh' gati kaa pataa nishchit rup se prayog dwaara pramanit nahin ho sakaa he or ab to aapekshikta siddhant bataata he ki aisa nishchit karnaa asambhav he. aapekshikta siddhant se bhautikee main ek nae drushtikon kaa prarambh hua. aapekshikta siddhant ke aane se bhautikee ke katipay puraane siddhanton kaa drudh sthaan dig gaya or anek moulik kalpanaaon ke vishay main sookshm vichaar karne kii aavashyaktaa dikhaai dene lagi. vigyaan main siddhant kaa kaary praaia: gyaat falon ko vyavasthit rup se sutrit karnaa hota he or uske baad us siddhant se nae falon kaa anumaan karke prayog dwaara un falon kii pariksha kii jaati he. aapekshikta siddhant in donon kaaryon main safal rahaa he.
 19veen shatabdi ke ant tak bhautikee kaa vikaas newton pranit siddhanton ke anusaar ho rahaa tha. prayek nae avishkaar athwa praayogic fal ko in siddhanton ke drushtikon se dekha jaataa tha or aavashyak nai pariklpanaayen banaai jaati thim. inamen sarvyaapee ether kaa ek vishisht sthaan tha. ether ke astitv kii kalpana karne ke do pramukh kaaran the. pratham to vidyutchumbakeey tarangon ke kampan kaa ek sthaan se duusare sthaan tak prasaran hone ke liye ether jaise madhyam kii aavashyaktaa thi. dwitiya, yantriki main newton ke gati vishyak samikarnon ke liye, or jis parshwabhoomi par ye sameekaran aadhaarit the uske liye bhi, ek pramanik nirdeshak kii aavashyaktaa thi. prayogon ke falon kaa yatharth akalan hone ke liye ether par vishisht gundharmon kaa aropan kiya jaataa tha. ether sarvyaapee samajha jaataa tha or sampurna dishaao main tathaa pindon main bhi uskaa astitv mana jaataa tha. is sthir ether main pind bina pratirodh ke bhraman kar sakate hai, aisi kalpana thi. in gunon ke kaaran ether ko nirpeksh maanak samajhane main koi baadha nahin thi. prakaash kii gati 3x108 me. prati second he, yah gyaat hua tha or prakaash kii tarangen 'sthir' ether ke saapeksh is gati se vikirit hoti hai, aisi kalpana thi. yantriki main veg, twaran, bal ityadi ke liye bhi ether nirpeksh maanak samajha jaataa tha.
 19veen shatabdi ke uttarardh main ether kaa astitv tathaa uske gundharm sthapit karne ke anek praytn prayog dwaara kiye gaye. inamen micelsonmorle kaa prayog vishesh mahatvapurn tathaa ullekhneey he. prithvi, surya kii parikrama ether ke saapeksh jis gati se karti he us gati kaa yatharth maapan karnaa is prayog kaa uddeshy tha. kintu yah praytn asafal rahaa or prayog ke fal se yah anumaan nikaala gaya ki ether ke saapeksh prithvi kii gati shunya he. iskaa yah bhi arth hua ki ether kii kalpana asaty he, arthath ether kaa astitv hi nahin he. yadi ether hi nahin he to nirpeksh maanak kaa bhi astitv nahin ho saktaa. at: gati keval saapeksh hi ho sakati he. bhautikee main saamanyat: gati kaa maapan karne ke liye athwa fal vyakt karne ke liye kisi bhi ek paddati kaa nirdesh dekar kaary kiya jaataa he. kintu in nirdeshak paddatiyon main koi bhi paddati 'vishistaaapurna' nahin ho sakati, kyonki yadi aisa hota to us 'vishistaaapurna' nirdeshak paddati ko ham vishranti kaa maanak samaj sakate. anek prayogon se aisa hi fal praapt hua.
 in prayogon ke falon se keval bhautikee main hi nahin, balki vigyaan tathaa darshan main bhi gambhir ashaanti utpann hui. 20veen shatabdi ke prarambh main prasiddh french ganitagya ech. poincare ne aapekshikta kaa pranium prastut kiya. inke anusaar bhautikee ke niyam aise swaroop main vyakt hone chahie ki ve kisi bhi prekshak ke liye vaastavik hon. iskaa arth yah he ki bhautikee ke niyam prekshak kii gati ke upar avlambit na rahen. is pranium se dik tathaa kaal kii prachlit dharanaon par nayaa prakaash padaa. is vishay main oinstin kii vichaardhaara, yadhyapi vah krantikaarak thi, prayogon ke falon ko samajhane main adhik safal rahi. oinstin ne gati, twaran, dik, kaal ityadi moulik shabdon kaa or unase sanyukt prachlit dharanaon kaa vishesh vishleshan kiya. is vishleshan se yah spasht hua ki newton ke siddhanton par aadhaarit tathaa pratishthit bhautikee main trutiyaan hai. 
 oinstin pranit aapekshikta siddhant ke do vibhaag hai : 
 vishisht aapekshikta siddhant main bhautikee ke niyam is swaroop main vyakt hote hai ki ve kisi bhi atwarit prekshak ke liye samaan honge. saamaanya aapekshikta siddhant main bhautikee ke niyam is prakaar vyakt hote hai ki ve prekshak kii gati se swatantra yaa abaadhit honge. vishisht aapekshikta siddhant kaa vikaas 1905 main hua or saamaanya aapekshikta siddhant kaa vikaas 1915 main hua.
 iskaa pratipaadan san 1905 main oinstin ne apane ek shodhpatr on da electrodinemics off mowing bodies main kii thi. vishisht saapekshata do pariklpanaaon par aadhaarit he jo shastreey yantriki ke sankalpanaaon ke viruddh hai:
 vishisht aapekshikta ke siddhanth se nikalne vaale parinaam ascharyajanak hai; inamen se kuch is prakaar hai:
 shastreey yantriki main galileo kaa roopaantaran prayukt hota he jabaki vishisht saapekshata main lorents roopantaran .
 san 1907 se 1911 ke bich ainstin dwaara viksit aapekshikta siddhanth hi 'saamaanya aapekshikta' ke naam se janaa jaataa he.yah siddhanth nimnlikhit do pariklpanaaon par aadhaarit he-
 lambaai, dik, kaal, dravyaman, urja ityadi ke vishay main bhotiki main jo dharanaayen thim unamem vishisht aapekshikta siddhant ne sudhaar kiya. inke atirikt bhautikee ke kshetra main anya vishay hai jo utane hi mahatvapurn hai, kintu unka samavesh vishisht aapekshikta siddhant main nahin he. bal tathaa vidyutchumbakeey kshetron main vishisht aapekshikta siddhant kaa jaisaa upyog ho saktaa he vaisaa gurutveey kshetra main nahin ho saktaa. gurutvkarshan bhautikee kaa ek atyant mahatvapurn vibhaag he, at: spasht he ki vishisht aapekshikta siddhant ko vyapak banane kii aavashyaktaa he.
 dravyaman kaa sambandh bhautikee main do prakaar se aata he. kisi pind par jab bal kaary karata he tab pind kaa sthaan badalata he or uskaa veg badalata he. jab tak bal kaary karata he tab tak pind ko twaran miltaa he. yantriki ke niyamon ke anusaar bal, pind kaa dravyaman or twaran main nimnlikhit sambandh he :
 is sameekaran main jo dravyaman m he usko jadtv yaa ashrith dravyaman kehete hai. dravyaman kaa doosraa sambandh newton ke guruttviya kshetra main aata he. newton dwaara diye gayi gurutvkarshan ke siddhant ke anusaar yadi do dravyaman, m1 tathaa m2, duuri r par hon, to unke bich main nimnlikhit gurutvkarshneey bal F kaam karegaa :
 is sameekaran main G gurutvkarshan sthiraank he. yadi ham m1 ko prithvi kaa dravyaman samajhen or m2 ko dharti ke paas sthit kisi anya pind kaa dravyaman samajhen to sameekaran dravyaman m2 kaa bhaar vyakt karegaa. newton kii yantriki main gativigyaan tathaa gurutvkarshan swatantra or bhinn hai, kintu donon main hi dravyaman kaa sambandh aata he. dravyaman ke in do swatantra tathaa bhinn vibhaagon main prayukt kalpanaaon kaa ekikaran oinstin ne apane saamaanya aapekshikta siddhant main kiya. yah gyaat tha ki jadtv par ashrith dravyaman or gurutveey dravyaman samaan hote hai. oinstin ne dravyaman kii is samanta kaa upyog karke gativigyaan or gurutvkarshan ko ekarup kiya or san 1915 i. main vyapak aapekshikta siddhant prastut kiya.
 saamaanya aapekshikta siddhant ko ganit main sutrit karne kii jo paddati he vah anya paddatiyon se bhinn he. isamen vishesh jyamiti kaa upyog kiya jaataa he, jo euclid kii tri-aiami jyamiti se bhinn he. ] ne yah bataaya ki yadi vishisht aapekshikta siddhant main dik ke teen aayam tathaa samay kaa chaturth aayam, in chaaron ayaamon ko lekar ek 'chaturaayam satati', kii kalpana kii jaae to aapekshikta siddhant adhik saral ho jaataa he. samakshanikta, nirpeksh nahin he - yah pramanit kiya ja chukaa he. isse newton pranit dik tathaa samay kii nirpekshata or swatantraaa samaapt ho jaati he. at: bhautik ghatana vyakt karne ke liye dik tathaa samay kii chaturaayam satati adhik swaabhaavik he. riman ne 'chaturaayam dik' kii kalpana karke uski jyamiti kaa jo vikaas kiya tha uskaa oinstin ne adhik upyog kiya. dik tathaa samay kii is chaturaayam satati main bhautikee ke siddhant jyamitiya rup se saamaanya aapekshikta siddhant main rakhe gaye. is chaturaayam satati kaa yuclid ke teen aayam ke dik se samya he. teen aayam kii satati main, in teen nirdeshaankon se jis prakaar bindu athwa ek sthaan nishchit hota he, vaise hi do bindu or ke bich kii lambaai bhi nishchit hoti he. chaturaayam satati main dik ke in teen ayaamon ke saath jab samay bhi joda jaataa he tab samay kaa aayam rup t = x0.5c-1 aata he, jahaan t = samay or c = prakaash kaa veg he. ek prekshak ke liye ek vishwaghatana ke nirdenshank hon to us prekshak ke saapeksh gatiman duusare prekshak ke liye usee ghatana ke nirdeshank honge. lorenz ke roopantaran ke niyam yadi yatharth hon to siddh kiya ja saktaa he ki
 sameekaran kaa vikaas karke kisi bhi prakaar kii gati ke liye isi prakaar kii kintu atyadhik sanmishra padasanhtiyaan milti hai. iske liye nishchalon or pradishon ke siddhanton kii aavashyaktaa hoti he. moulik kalpanaaon kaa is reeti se vistaar karne par vyapak aapekshikta siddhant main gurutvkarshan swabhaavat: aata he. uske liye vishisht pariklpanaaon kii aavashyaktaa nahin haati he.
 anek ghatnaon ke fal, oinstin pranit vyapak aapekshikta siddhant ke anusaar tathaa newton pranit pratishthit yantriki ke anusaar, samaan hi hote hai. kintu khagoliki main jab saamaanya aapekshikta siddhant kaa upyog kiya gaya tab teen ghatnaon ke fal pratishthit yantriki ke anusaar nikle falon se kuch bhinn rahe. in falon se saamaanya aapekshikta siddhant kii kasuti kaa kaam le sakate hai. ye teen fal is prakaar hai:
