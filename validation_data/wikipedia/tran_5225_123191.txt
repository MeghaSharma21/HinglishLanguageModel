 rau bahadur vappala panguni menon ek bhartiya prashasnic sevak the jo bharat ke antim teen visaraayon ke samvidhanik salaahkaar evam raajnneetik sudhaar ayukta bhi the. bharat ke vibhaajan ke kaal main tathaa uske baad bharat ke raajnneetik ekikaran main unki mahati bhoomika rahi. baad main ve swatantra party ke sadsy ban gayi the.
 meno kaa janm kerala ke malbar kshetra main hua tha. unke pita ek vidhyalay ke pradhanacharya the. bachapan main apane padhai kaa boj gharavaalon ke upar se uthaane ke liye ghar se bhaag gaye. pehle railway main koyalasonk, phir khanik or bengalore tambaakoo company main munshi kaa kaam karne ke baad bhartiya prashasan seva main nichi str se apana prashasan seva main apni jeevika shuru kiye the. apane mehnat ke sahare menon ne angrej sarkaar main sabase ucch prashasan sevak kaa pad alankrita kiya. bharat ke samvidhan ke maamle main menon pandit the. visaraayon ke adheen kaam karte samay bhi menon sudruth deshbhakt the. menon kii patni shrimati kanakamma thi evam unke do putr the- panguni ananthan menon or panguni shankaran menon.
 menon bharat ke aakhri visarai mount byton ke raajnneetik salaahkaar the. muslim lig or congress ke bich ke hode kii vajah se jab antarim sarkaar gir gai, tab menon ne hi jawaharlal nehru, sardaar vallabhbhai patel, or mount byton ko mohammad ali jinna ke maang ke hisaab se bantwaare kaa prastaav rakhaa. menon kii upaay kushalta se sardaar patel kaaphi prabhavit hue the. sardaar patel aage chalakar bharat ke up-pradhanmantri bane.
 jodhpur ke raja hanavant singh or montbaton ke bich ke baithk main menon bhi upasthit the. isi bhent main hi parigrahan saadhan par hastakshar kiye gaye the.visaroi kii anupasthiti main maharaja ne ek 22 kelibar kii bandook uthaakar,menon par nishaanaa lagaakar bole ki "main tumhaari aagyaapan sunne se inkaar karata hoon." menon ne shant man se raja ko samajhaayaa ki yah karm karnaa bevakoofi hogi or ve kisi bhi haalat main abhivrudhi ko roak nahin paayenge.
 batwaare ke turant pashchaat,sarhad ke donon ore refugiyon ke aane-jane ke bich saamaajik dge kaa aagaman hua.yah pjab main sabase bheeshan rup me dikh rahaa tha. pjab par sthit surakshra sena bal is samasya ko roak nahin paae. kuch hi dinon main dange dilli tak pahunch gaye. is vakt menon ko laga ki montbayton jaise vyakti kii anupasthiti main, rajdhani kii haalat or bigad sakati he. sardaar patel se paraamarsh karke menon ne montbayton ko waapas bharat bulaane kii nirnay kii.patel ne khule haathon se is yojana ko sweekaar kiy. ek apatkaaleen ayog nirmit kiya gaya jiske adhyksh montbaton bane, or chaar mahine or sarhad ke is or us paar kaaphi saare nuksan ke baad, dge khtm ho gaye. visaroi kii patni ne anutosh or kshem parishad kaa aayojan kiya jisaki adhyksha ve khud bani. menon ke is drut-buddhi ke kaaran hi ek had tak dangon par roak lagaaya gaya.
 swatantraaa ke baad, menon sardaar patel ke adhin,rajya mantralay ke sachiv banaae gaye.patel ke saath menon kaa kaaphi gaharaa sambdh tha. patel menon kii raajnneetik kushalta or kaary-prapti par prabhavit the, jiske kaaran menon ko vahiin pratishtha mili jisaki ek prashaasak apane se varisht vyakti se ummid karata he.
 menon patel se kareeb rahakar, 565 rajyon kaa bharat se jodne ke kaam main unka haath btaya. paramsatta kaa sthanantaran jab visaroi dwaara hone ko tha, tab menon ne patel ko nirdesh diya ki raajaaon ko agar pratiraksha or videshkarya ke saath agar sampresson kaa bhi bhagador agar bharat sarkaar ko mil jaaen, to ekikaran kaa kaam aasaan ho saktaa he. isamen montbayton kii sahaayta lene kii bhi usne salaah di.patel ke neeche sachiv hote, rajyon ke ekikaran ke vakt denevalali patel kaa bayaan, menon ne hi taiyaar kiya tha. america ke raashtrapati shri ebraham linkan se prabhavit ye bayaan atyant rochak he. ve apane kootnithik kaushal kaa upyog karke, anicchhuk raajaaon ko manaakar rajya mantralya ke saath anekon yojanaon par hastakshar karne main sakasham rahen. visaroi ke neeche kaam karte vakt bhi menon, rajyon ko swattra str dene ke khilaaf tha.asi yojana par unhone istipha dene kii dhamkee di thi. visaroi kii patni dwaara manaane par hi menon apni padavi chode nahin. menon ke kaushal par vishwaas hone ke kaaran,kabhi-kabhi apane nirdeshon ko paar karke kaam karne par bhi patel menon ke yojanon ko thukaraate nahin the.
 menon ne junagarh or hyderabad jaise rajyon kaa bharat se mail vaale jokhim bharaa kaam main mahatvapurn bhoomika nibhaai evam nehru or patel ko kashmir samasya ke uparaant pakistan ke saath spark rakhnane kii salaah di.mantrimandal ne kashmir ke maamle kii suzav ke liye 1947 main menon ko hi chunaa tha. visroi montbyton menon ko "nite kii padavi" se puraskrit karnaa chaahate the,partu nae sarkaar ke sevak hote hue, is oopaadhi kaa sweekaar karnaa, menon ko sahi nahin laga.
 patel or menon ke bich kii rishta amuly tha. menon, patel ke baae haath jaise tha or swatantra bharat ke ekta main mahatvapurn yogadan nibhaa chuke he.har raajnneetij, angrej sarkaar ke neeche kaam karanevaale prashasan karmchaariyon se asahaanoobhutipurna the. kuch congress karmchaari prashasan seva ko vchit karnaa chahte the, kyonki unke giraftaar main inhen afsaron kaa haath tha. pandit nehru ko tak prshasan karmchaariyon se zyada pyaar nahin tha. lekin menon ko san 1951 odisha ke rajyapal kaa sthaan diya gaya. kuch samay ve vitt ayog ke sadsy bhi rah chuke hai. patel ke dehanth ke baad, menon nav- nirmit bhartiya prashasan seva se istipha le liye. unhone uske pashchaat, bhartiya ekikaran par ek kitaab kii rachana kii, jo ekikaran,satta kaa sthanantaran or batwaare kaa sajiv chithran tha. baad main ve "swtantr party" ke sadsy ho gaye. swatantra bharat ke shantipurna avasthaa main menon kaa bahut bada haath he. agar simla main menon ne bhinn rashtron ko montbyton ke sahyog ke saath kendra sarkaar se jodne kii yojana nahin banaaya hota, to bharat kaa naksha aaj kuch or hi hota. angrej sarkaar kii anukrmaankit samaaj main, menon jaise maamuli vaataavaran se aakar sarkaar ke sabase unche shreniyon par pahunchnewala shaayad hi koi he. aashcharya kii baat yah he ki kisi ne bhi aaj tak inaki aatmakatha likhi nahin he. seva nirvritti ke baad menon bengalore main rahne lage.1966 main unki dehanth hui.
 e bi pi news channel ke "pradhanmtri" naamak kaarykram main adi irani ne, ve pi menon kaa kirdaar nibhaayaa tha.
