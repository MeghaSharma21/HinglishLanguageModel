 tvillite lekhak steffni meyar dwaara likhit yuva-vayask pishaachon kii prem-katha par aadhaarit pratham upanyaas he. tvillite ko shuruyaat main 14 agenton dwaara asweekrut kar diya gaya tha, lekin jab 2005 main iske mularoop ko hardback main prakashit kiya gaya to jald hi ye sabase zyada bikri karne vaala upanyaas ban gaya or prakashit hone ke ek maheene ke andar hi yah neuyork times ke anusaar sabase zyada bikri karne vaale upanyaason kii suchi main #5 sthaan par or kuch samay baad #1 sthaan par aa gaya. usee varsh tvillite ko publishars vikali dwaara "saal 2005 kii ek sarvshereshth bal pustak" kaa naam diya gaya. yah upanyaas 2008 main sarvaadhik bikne vaala upanyaas bhi rahaa, abhi tak isaki 17 million pratiyaan puure vishwa main bechi ja chuki hai. is pustak ne 'neuyork times kii sarvaadhik bikri karne vaali pustakon kii suchi main 91 hafte bitaye or saath hi 37 vibhinn bhashaaon main iskaa anuwaad bhi kiya gaya.
 yah tvillite upanyaason kii shrankhla kii pehali pustak he. ye kahani ek 17 varshiya ladki isabela "bela" swaan ke paatr se parichay karaati he, jo ki airizona ke finnics, se woshington ke shahar, forks, aati he or vahaan jab wo ek pishaach edward kalen|tvillite upanyaason kii shrankhla kii pehali pustak he. ye kahani ek 17 varshiya ladki isabela "bela" swaan ke paatr se parichay karaati he, jo ki airizona ke finnics, se woshington ke shahar, forks, aati he or vahaan jab wo ek pishaach edward kalen se pyaar main pad jaati he tab use ehsaas hota he ki uski zindagi khatre main he. is upanyaas ko iske aage kii shrinkhalaaon new moon, aclips or braking don dwaara aage badhaayaa gaya he.
 2008 main tvillite kaa film roopaantar pradarshit kiya gaya. yah film vyavsaayik rup se safal rahi, is film ne vishwa main $382 million se zyada kii kamai kii or saath hi july 2009 main uttari america main dividi kii bikri se $157 million kii atirikt kamai bhi kii.
 isabela "bela" swaan apane pita, charlie ke saath rahane ke liye airizona ke garm pradesh finnics ko chhodkar, ] apane nae pati phil dware ke saath gumti rahati hai. dware, chote si lig ke ek besabaal khilaadi hai. bela apane nae skool kii taraf kaaphi dhyaan detii he or jald hi uske bahut se dost ban jate hai. bela jo ek sankochi ladki he, is baat se bahut zyada niraash or dukhi ho jaati he ki vahaan par bahut se ladke uskaa dhyaan apni ore khichne ke liye ek duusare se hode main hai.
 jab bela skool ke pehle din adward kalen kii bagal vaali seat par baithti he to adward ko dekhakar aisa lagata he ki wo bela ko naapsand karata he. wo kuch dinon ke liye gaayab ho jaataa he, lekin apane waapas lautne par wo bela se baat karata he. unki ye nayi dosti us samay charam par pahunch jaati he jab bela parking laut main apane class ke ek dost kii vine se lagbhag kuchli jane vaali hoti he. bhautik vigyaan ko jhuthalane jaisaa dikhataa hua, edward bina deree ke bela ke aage aa jaataa he, sirf apane haanthon se vine ko roktaa he or uski jaan bachaata he.
 bela drudhnishchay karti he ki wo is baat kaa pataa lagaake rahegi ki aakhir edward ne uski jaan kaise bachaai or isliye wo usko lagaataar sawaalon se tang karti rahati he. ek paariwarik dost,jacob blike se bela chaalaaki se vahaan kii sthaneey dant katha ke bare main jaan leti he, uske baad bela kii khoj is nattejey par khatm hoti he ki edward or uskaa parivaar pishaach hai jo ki maanvon kaa khun pine kii bajaaye jaanwaron kaa khun pite hai. edward is baat ko kabuulata he ki shuruyaat main wo bela ko isliye nazarandaaz kar rahaa tha kyonki uske khun kii gandh uske liye bahut zyada vaanchit thi. samay ke saath, edward or bela main pyaar ho jaataa he.
 unka rishta us samay prabhavit hota he jab ek or pishaach koven forks main chalaa aata he. james jo ki ek khoji pishaach he, kalen ke ek manushya ke saath avaidh sambandh ke bare main jaan jaataa he, wo yun hi mazaa lene ke liye bela ke peeche pad jaataa he. kalen parivaar ke log us khoji pishaach ko bhatakaane ke liye bela ko edward se alag kar dete hai or bela ko finnics ke ek hotel main chhipane ke liye bhej dete hai. vahaan bela ko james kaa phone aata he or wo ye daawa karata he ki bela kii maan uske kabze main he. jab bela uske saamne samarpan karti he to wo usapar hamalaa kar detaa he. isse pehle kii wo bela ko maar paata, edward or kalen parivaar ke duusare log james ko haraakar bela ko bachaa lete hai. jab unhone ehsaas hota he ki james ne bela ke haath par kaat liya he to, bela ke sankramit hone se pehle hi edward bela ke raktapravaah se zehar ko chus letaa he. aisa karne ke baad, use aspataal le jaaya jaataa he. forks lautne par, bela or edward skool ke salanaa jalse main shaamil hote hai, vahaan bela usase apni pishaach banane kii ichha ko zaahir karti he, lekin edward manaa kar detaa he
 steffni meyar ne bataaya ki kitaab ke avaaran par bana seb book of jenesis ke nishedh fal ko darshata he. ye bela or edward ke prem ko prakat karata he, jo ki thik usee tarah manaa he jaise achche or bure kaa gyaan rakhane vaale vriksh ke fal ko khaanaa. aisa kitaab kii shuruyaat main jenisis 2:17 se lee gayi ek ukti main kaha gaya he joki tvillite kii shuruyaat main ankit he. ye yah bhi prakat karata he ki bela ko achche or bure kaa gyaan he or ye chunaav karnaa uske upar he ki edward ke rup main us "nishedh fal" ko leti he yaa use phir kabhi na dekhne kaa nirnay leti he. ek duusare aavaran prisht par cristan stevart or robert patison ko dikhaaya gaya he, in donon adaakaaron ne tvillite ke film roopantaran main kramshah bela or edward kaa kirdaar nibhaayaa he.
 meyar kaa kahana he ki tvillite kaa vichaar unhen 2 june 2003 ko ek sapane main aayaa tha. ye sapana ek insaani ladki or ek pishaach ke bare main tha jo ki us ladki se pyaar karata tha lekin uske khun kaa pyaasa bhi tha. isi sapane ke aadhaar par meyar ne ek pratilipi likhi jo ki ab is pustak kaa 13 waan adhyay he. teen maheene ke andar hi unhone apane sapane ko ek purna upanyaas kaa rup de diya, haalanki unka kahana he ki wo tvillite ko kabhi bhi prakashit nahin karnaa chaahati thim, wo to use bas khud ke manoranjan ke liye likh rahi thim. is pustak ke prati unki bahan kii pratikriya bahut hi utsahjanak thi or unhone hi meyar ko isaki hastlipi saahitiyik agenciyon ke paas bhejne ke liye raji kiya. unhone jo kul 15 patr likhe, usamen se 5 kaa koi jawaab nahin aayaa, 9 ko asweekrut kar diya gaya or antim vaale ko rieter house ke jodi rimar kaa sakaaratmak jawaab aayaa.
 2003 kii nilaamee main tvillite ke prakaashan adhikaar kii spardhaa main aath prakaashak the. little, brown or company ne pehali boli main 300,000 dollar kii boli lagaayi lekin meyar ke agent ne 1 million dollar kii maang kii, ant main prakaashak teen pustako ke liye 750,000 dollar par raji ho gayi. 2005 main 75,000 pratiyon ke saath tvillite kaa prakaashan kiya gaya. apane prakaashan ke ek maheene ke bheetar hi isane neuyork times kii best-celler suchi main # 5 ve sthaan se shuruyaat kii or baad main sabase upar #1 sthaan par aa gayi. is upanyaas ke videshi adhikaar 26 deshon ko beche gaye.
 oktober 2008 main tvillite ko uese today ke pichley 15 varshon main sabase adhik bikri karne vaale kitabon kii soochi main # 26 vaan sthaan diya gaya. baad main yah pustak 2008 kii sabase zyada bikne vaali pustak ban gayi.
 tvillite ke praarambhik prakaashan ke baad se hi is pustak ko aalochakon dwaara mukhya rup se sakaaratmak samikshaayen milane lageen, jisamen ki publishars vikali ne meyar ko "2005 ke nae lekhakon main se sabase zyada aashajanak main se ek kaha". da times ne is pustak main "yuvaao kii yon tanaav or algaav kii bhaavana ko puri tarah vyakt karne ke liye meyar kii prashansa kii he or Amazon.com ne is pustak kii prashansa "ek gahari premakatha or asaadhaaran anischitata se bharpoor pustak" kah kar kii. skool librari jarnal ke hiliyas je. martin ne kaha ki ye kitaab "vaastavik, gudh, sankshipt or padhne main kaaphi saral he or tvillite ko padhne ke liye pathak bekaraar rahenge." tinrods ke nora feel likhte hai ki, "twilit prem or dar kaa ek majboot mishran he. publishars vikali ne apni samiksha main likhaa ki bela kaa duusari prajati ke praani edward kii ore aakarshan, unka jokhim bharaa rishta or edward kaa andruni sangharsh, kishoravastha main hone vaali yon kuntha ke lakshan ko darshata he. 'buclist likhte hai ki "isamen kuch kamiyaan hai-kathanak thoda or ksaa hua ho saktaa tha, samvaad ko majboot banane ke liye visheshan or kriya visheshan par kuch zyada bharosa kiya gaya he - lekin iskaa gaharaa syah pyaar aatma main ris jaataa he." da daily telegraph ke christopher midlton ne kaha ki ye pustak "kai saare khooni mode se hokar guzarane vaala ek schuli drama he, is baat main koi raaj nahin he ki ise kin logon ko dhyaan main rakhkar likhaa gaya he or na hi is baat par koi shaq he ki ye apane lakshya ko bhedane main safal rahi he." post and korier kii jenifer haves kahati hai ki "tvillite stiffni meyar series kii pehali pustak he jisane mujh par itani buree tarah se adhikaar kar liya ki jab maine galati se apni prati kahin kho di to maine turant apane sabase paas rahane vaale ek ladki ko bulaayaa or uski prati maangi".
 kircus ne kaaphi mili juli samiksha di "tvillite sampoornataa se dur he. edward ne asaadhaaran rup se vishalkay or dukhad nayak kaa jo charitra nibhaayaa he vah prem kahaniyon ke pramukh paatro se kahin zyada badha chadha yaa kahen atishyokt he or bela kaa aakarshan uske charitra main hone ki bajaay jaadu main basaa zyada lagata he. phir bhi, ghaatak premiyon kaa chithran apana kaam kar jaataa he, jin logon ko gahari syah yaa dukhad premakahaniyaan pasand hai wo ise padhne ke liye khud ko baadhya mahasoos karenge.
 tvillite ko summit antertenment dwaara ek film main roopantarit kiya gaya. is film kaa nirdesan ketherine hardvik dwaara kiya gaya or star cristan stevart or robert patison ne kramshah film ke mukhya paatr isabela swaan or edward kalen ki bhoomika nibhaai. isaki patakatha ko melisa rojbarg ne roopantarit kiya. yah film america ke theatro main 21 navambar 2008 ko or dividi par 21 march 2009 ko jari kii gayi. australia main isaki dividi 22 april 2009 ko jari kii gayi.
 15 july 2009 ko,antertenment vikali ne is baat kii pushti kii ki tvillite ke graphic roopantaran par kaam chal rahaa he. is pustak ko korian kalakaar yang kim dwaara chitrit kiya jayega or yen press dwaara prakashit kiya jayega. stiffni meyar isaki har suchi kii samiksha swayan karengin. EW ke anusaar, "yah kalakaar cristan stevart or robert patisan ko chitrit karne jitna saral nahin he. asal main, iske paatr meyar kii lekhan kalpana or adaakaaron ke vaastavik rup kaa mishran hai. EW patrika ne 17 july 2009 ke ank main edward, bela or jacob ke charitron ko pradarshit karne ke liye taiyaar antim chitra prakashit kiye.
 saanchaa:Twilight 
