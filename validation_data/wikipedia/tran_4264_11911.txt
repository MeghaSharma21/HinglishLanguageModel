 andhaa saanp dekhne main kentue jaisaa lagata he lekin iskaa rang adhik gaharaa hota he or saare sharir par korchhadi shakl bane hote hai. isaki lambaai 160 or 1700 mi.me. ke bich hoti he. praaia yah sade-gale kooday-kacharon ke gaddhon main miltaa he. isamen vish nahin hota. ye sarp praaia andey dene vaale hote hai.
 andhe saanp kii punch kaa sira kund hota he tathaa uske ant main ek chota bindu sa bana rahata he. narm mitti main teji se bill banane kii inaki dakshata apurv hoti he. inaki chaal bhi dhimi hoti he. adhiktar andhe saanp apni punch kaa kaanta gadaakar jhatka lete hue aage badhate hai. aksar ye apane munh ko kholte or band karte rahete hai jisase aisa jaan padataa he ki ye akraman ko aatur hai.
 in saanpo kaa ahaaraa mukhyat: narm sharir vaale keede or unke larve hai. mahendra, mukherjee evam das jaise sarp visheshgyon ne kaha he ki in saanpon main bhittikasthi yugmit hoti he or in saanpon ke sir ke upar bade rashtrami, nasiya tathaa netra purvi vishakl hote hai. inaki deh par tel granthiyaan bani hoti hai.
 tifflops pedo kii nichi jagahon main yah aksar paaya jaataa he isi se jantu vigyaan main iskaa naam tifflops braminas padaa. yah saanp ooshna katibandheey tathaa uposhna katibandheey pradeshon main bhi paaya jaataa he. 
