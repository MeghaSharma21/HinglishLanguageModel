 17veen shatabdi ke madhya main francisi ganitagya rene dekart ne jyamiti main bijganit kaa prayog kar ise bahut shaktishaalee bana diya. usne pehle do katati hui rekhaayen leen, jinhen aksh kehete hai. kisi bindu kii in rekhaon ke samaantar naapi hui duuri do sankhyaon ya r se uskaa sthaan nishchay kiya. ye rekhaayen bindu ke nirdeshaank kehalaati hai. in nirdeshaankon kii sahaayta se prayek jyamitiya tathy ko bijaganitiya sameekaran dwaara pradarshit kiya ja saktaa he. is jyamiti kaa kai dishaao main vikaas hua.
 pehali dasha main to jyamiti kaa vyapak rup saamne aayaa, jaise ek ghaat kaa sameekaran ek saral rekha pradarshit karata he. isi prakaar do ghaat kaa sameekaran ek shankav pradarshit karata he. isi prakaar teen, chaar or ucchtar ghaaton ke samikarnon kaa adhyayan hone laga or unke sangat vakron ke gunon kaa vivechan pehle se bahut saral ho gaya. tal ke vakron tak hi nahin, avkaash ke vakron kaa bhi adhyayan sambhav ho gaya. iske liye ek bindugami teen samatalon se kisi bindu kii duriyon ya r l na uskaa sthaan nishchit karte hai or prayek bindupath ko ya, r, l main ek sameekaran dwaara pradarshit karte hai. in samikarnon ke vivechan se talon ore vakron ke gunon kaa adhyayan saralata se hota he.
 duusari disha main rachana sambandhi prashnon kaa hal tathaa kriyaayein bahut saral ho gayi. ye kriyaayein keval kuch samikarnon ke hal par hi nirbhar hai, jisamen bahut vyapak prashn saralata se hal ho jate hai; jaise yadi rekha kisi vakr = o ko katati he, to in donon samikarnon ke hal unke kataan binduon kaa sthaan nishchit karenge. yadi in samikarnon ke mul vaastavik hai, to rekha vakr ko katati he. yadi baraabar hai to rekha vakr ko sparsh karti he. yadi kaalpanik hai to rekha vakr ko nahin katati, parantu ham yah kah sakate hai ki rekha vakr ko sadaiv do binduon par kaategi, chaahe bindu vaastavik yaa sampati hon, athwa kaalpanik hon. isi prakaar se tathy bade vyapak rup main die ja sakate hai, jo saadhaaran jyamiti main sambhav nahin tha.
 teesri disha main nirdeshaank jyamiti ne vimiti ko vyapak kiya. do sankhyaayein ya, r do vimitiyon main tathaa teen sankhyaayein  teen vimitiyon main kisi bindu kaa sthaan nishchit karti hai. ab ganitagyon ke saamne yah prashn uthaa ki chaar sankhyaayein ya, r, l, va yaa paanch sankhyaayein ya, r, l, va, ha kya pradarshit karengi. ganitagyon ne to amoort rup se apane mastishk main badi aasaani se soch liya ki chaar sankhyaayein chaar vimitiyon main or paanch sankhyaayein paanch vimitiyon main kisi bindu kaa sthaan nishchit karengi.
 is prakaar unhone sa vimitiyon kaa vichaar bhi acchhee tarah soch liya. unhen isse koi matlab nahin ki parthiv jagat main uskaa koi udhaaharan he yaa nahin. instine ne avashya is vichaar kaa apane saapeksh siddhant main upyog kiya or vimiti ke vichaar kaa spashtikaran kiya. ab is ucch vimiti ke vichaar kaa aprayukt ganit main kuch kathin samasyaon ko hal karne main upyog karte hai. jaise kisi chal taral padaarth ke bhinn bhinn kanon kaa sthaan, saat sankhyaon se pradarshit karte hai. ve hai k, kha, ga, uskaa praarambhik sthaan, tathaa teen veg, jo ya, r, l aksh ke samaantar hon, tathaa samay, yah saat vimiti kaa prashn samajhakar hal ho saktaa he.
 chauthi disha main nirdeshaank jyamiti ne sankhyaon kaa vyapkikaran kiya or kaalpanik sankhyaon kaa aavirbhaav hua. kalpanik bindu tathaa kaalpanik vakr ityadi vichaaron ne jyamiti ko bahut mahatvashaalee bana diya, jisase vyapkikaran main or adhik sahaayta mili, jaise anant par do kaalpanik binduon se janevaala shaankab vrutt hota he, ityadi.
 iske atirikt jyamiti kaa vivechan bhinn bhinn prakaar ke nirdeshaankon kii sahaayta se hone laga, jaise samghaateey nirdeshaank, trikoniya nirdeshaank, sparsheey nirdeshaank ityadi.
 
