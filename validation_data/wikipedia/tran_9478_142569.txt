 shatru se suraksha ke liye banaae janevaale vaastu kaa naam kila yaa durg he. inhen 'garh' or 'kot' bhi kehete hai. durg, pathar aadi kii chaudee diwaalon se ghira hua vah sthaan he jiske bheetar raja, sardaar or sena ke sipaahi aadi rahete he. nagaron, sainik chhavniyon or rajaprasaadon suraksha ke liye kilon ke nirmaan kii parampara ati pracheen kaal se chali aa rahi he. aadhunik yug main yuddh ke sadhano or ran-kaushal main vruddhi tathaa parivartan ho jane ke kaaran kilon kaa mahatv samaapt ho gaya he or inaki koi aavashkata nahin rahi.
 vedikkaleen sahitya main puron kaa jis rup main ullekh he usase gyaat hota he ki un dinon durg se ghiri bastiyaan hua karti thim. rugveda tak main durg kaa ullekh he. dasyuon ke 96 durgon ko indra ne dhwast kiya tha. 
 manu ne chah prakaar ke durg likhe hai- 
 mahabharat main yudhisthir ne jab bhishma se poocha he ki raja ko kaise poor main rahanaa chahie tab bhishma ji ne ye hi chah prakaar ke durg ginaae hai or kaha he ki poor aise hi durgon ke bich main hona chahie. manusmriti or mahabharat donon main kosh, sena, astr, shilpi, brahman, vaahan, trin, jalashay ann ityadi kaa durg ke bheetar rahanaa aavashyak kaha gaya he. agnipurana, kalkipurana aadi main bhi durgon ke uparyukt chah bhed batalaaye gaye hai.
 puratathvik utkhanan se mohenjodaro, hadappa, rupad aadi pura-aitihaasik nagaron ke jo avshesh prakaash main aae hai unase gyaat hota hai ki un dinon nagaron ke do khand hote the; ek khand unche prachiron se ghira hota tha. aitihaasik kaal ke kile ke pracheenatam avshesh rajgrih main pattharon se bane pracheer ke rup main praapt hue hai. patliputra ke kile ke jo kuch thode se chihn mili hai, unase aisa jaan padataa hai ki prachiron ke nirmaan main lakdi kaa prayog kiya gaya tha. mauryaal main megasthnij naamak jo yavan rajdoot aayaa tha usne is kile kaa vishad varnan kiya hai. usne likhaa he ki patliputra nagar nau mile lanbaa or lagbhag do mile chaudaa he jo chaaron ore 600 haath chaudee or 30 haath gahari khaanin se ghira he. iske chaaron ore kaath kii sudrudh diwaar banaai gai he jisamen 500 burj hai or 64 majboot phatak lage hai. kaushambi ke utkhanan main kile kii diwaar ke jo anshprakash main aae hai, ve pakki iton se jade hue hai. rajghat ke utkhanan main ganga ke kinare kachi mitti ke thos pracheer ke ansh prakaash main aae the. kintu in sabase pracheen kilon kaa purna swaroop saamne nahin aata. eran main, jo gupt kaal main ek prasiddh nagar tha, kaaphi dur tak durg ke avshesh mili hai. unke adhyayan se gyaat hota he ki us nagar ko is prakaar basaaya gaya tha ki nadiyaan khain kaa kaam den. teen ore se vah veena nadi se ghira hua tha, chauthi ore do anya choti nadiyaan thim, jo nagar ke pashchimi bhaag main bahati thim or chauthi ore veena nadi main girti thim. nadiyon dwaara bane is prakritik khai ke bheetar durg kaa pracheer tha jo kadachit ekadam khadi deevaaron se bana tha or unamem unchi gol burjiyaan rahi hogi.
 kautilya ke arthshaastra ke anusaar chote kilon ko sangrahan, unase bade ko dronmukh or sabase bade kilon ke do rup bataae gaye hai-
 someshvararachit mansollas main durgon ke nimnlikhit 8 prakaar bataaye gayi hai- 
 samrajyalakshmipithika main nau prakaar ke durgon kii visheshtaayen diye gayi hai.
 shilpashaastra ke anya granthon main inkaa vistrut rup main nimnlikhit samoohon main vibhaajan kiya gaya he-
 bharat ke madhyakaalin kilon ke sambandh main baaten kuch adhik vistaar se gyaat hoti hai. saamanyat: kilon kii deevaaren badi chaudee tathaa unchi banaai jaati thim jinamein bich main unchi burje tathaa vishaal phatak hote the. is kaal ke choti-choti pahadiyon par banaae gaye kile bahut badi sankhya main paae jate hai. rajasthan tathaa dakshini bharat ke kile praaia: pahadiyon par hi banaae gaye hai or kuch kile milon kii paridhi main bane hai, jo kile pahadiyon par bane hai unamem dohari-tihari chaharadivaariyaan hai. sabase unchi chaharadivari ke bheetar mukhya durg hota tha. praaia: kilon kii paridhi main nagar tathaa mukhya durg donon hi rahete the. mukhya durg ke ek ore unchi pahari yaa nadi kaa kinaaraa hota tha. durganirmaan karaate samay un margon kii raksha par vishesh dhyaan diya jaataa tha jinase hokar shatru kile main aa sakate the yaa akraman kar sakate the. saamaanya rup se kile ke nirmaan ke liye kisi unchi pahari ko chunaa jaataa tha jisaki dhaalu chattaanon par pahunchnaa kathin hota tha. jis ore se shatru ke chadh aane kii ashanka hoti thi us ore kii chattaanon ko katkar aisa dhalwaan maarg bana diya jaataa tha jisase ek hi diwaar dwaara uski raksha ho jaati thi or duusari pahari bilkul sidhi or khadi hoti thi. kahin-kahin in dhalwaan margon main chaar se lekar saat tak drudh dwaar bane hote the. kilon kii bahari diwaar samtal bhoomi par banaai jaati thim, jisko chaudee or gahari diwaar kii raksha khaaiyon dwaara surakshit kiya jaataa tha. yadi kila nadi ke kinare sthit hota to ek ore se nadi uske raksha karti thim or shesh or khaaiyaan. khaaiyaan uthvaan pul dwaara paar kii jaati thi, jaisaa agre ke kile main he. yadi kila pahari par hota tha to uski bahari deevaaron kii raksha bhi isi prakaar hoti thi, jaisi zinji tathaa golkunda main hai. daulatabad ke mukhya kile ke pravesh dwaar kii raksha gahari khaaiyon dwaara kii jaati thi jinamein sadaiv pani bharaa rahata tha. bidar main nagar ke chaaron ore khaaiyon ke atirikt kilon ke raksharth tehri jaldaar khaaiyaan banaai gai thim. kuch kilon kii deevaaron kii motaai 31 se 35 feet tak he, visheshkar un deevaaron kii jo samtal bhoomi par banaai gai hai. pahari kilon main pahari ko dhalwaan bana diya jaataa tha. ye deevaaren andar tathaa baahar kii ore pathar ke bade-bade tukdon se banaai jaati thi or in donon ke bich maarg praaia: mitti se bhar diya jaataa tha. kuch kilon main dohari deevaaren rakhi gai thim jinke bich bahut kam duuri he or andarvaali diwaar se kaaphi unchi he, jaisaa golkunda tathaa tughluqabad or agra ke kilon main he. diwaar ko gargajon yaa burjon dwaara or bhi drudh bana diya jaataa tha.
 kile kii raksha morcha bandivaali deevaaron se hoti thi. inamen praaia: aakaar main saade teen inch chaude teen foot unche samanaantar jharokhe hote the. chittod ke kile main ye jharokhe 3.5 inch chaude tathaa 3 foot unche or tughluqabad ke kile main 6 inch chaude tathaa 6 foot unche hai. dilli ke puraane kile main jharokhon kii teen or tughluqabad main chaar panktiyaan hai. praaia: kilon main chaati tak unche parcote itan dwaara pun: nirmit hue hai jinamein se bahut se upar kii ore vargakar he jinhen sambhavat: goli barasaane ke uddeshy se banaaya gaya hoga. bijapur, fatahpur sikri tathaa agra jaise kuch kilon main jharokhon ke bahari bhaag main goli chalaane ke liye sainikon raksha ke hetu pathar kii chhatariyaan bani hui hai.
 dridhtaa kii drushti se kile ke phatakon main bhi vibhinnata dikhaai detii hai, yadhyapi ye praaia: bade, baari bharkam evam drudh banaae jate the. kuch kilon main teen-teen phatakon kii vyavastha kii gai he jinke madhya aangan bhi hai, jaise zinji tathaa daulatabad main. daulatabad ke kile main teenon dwaaron main se sabase bahari dwaar main do daravaaje hai, ek to pravesh ke sthaan par or doosraa aangan main khulata he or in donon ke bich kaa sthaan mehrabadar maarg ban jaataa he.
 kilon ke daravaaje baari tathaa drudh lakdi ke banaae jate the jo 6 inch tak mote hote the. peeche kii ore lakdi ke majboot belanon dwaara daravaaje ko or bhi drudh bana diya jaataa tha. baahar kii ore in lakdi ke dwaaron par praaia: dhaatu kii nukili mekhen, jo vibhinn aakaar kii tathaa 3 inch se 13 inch tak lambii hoti thim, lagaai jaati thim, taaki hathi takkar maar markar dwaar tod na daalen. daravaaje ke ek pat par ek khidki bhi laga di jaati thim jo aakaar main 3 foot chaudee tathaa 4 foot unchi hoti thim. is khidki main bhi nukili mekhen thonk di jaati thim. darwaja band karne ke baad ek baari moosali is ore se us ore tak han di jaati thim jisase dwaar bilkul na hill saken. bijapur ke kile ke shahpur dwaar main tathaa ahmednagar ke kile main bhi yahi vyavastha thi. kile ke avrodh ke samay daravaaje ke samaksh ek baari zanjeer is sire se us sire tak daal di jaati thi. durgon main jal tathaa khaadya saamagree kaa paryaapt prabandh hota tha. thos chattaanon kaa katkar bade bade jalkund bhi bana die jate the taaki varshakaal main pani ekatra ho jaae or akraman ke samay kile ke nivaasiyon ko pani kii koi kami na ho. jivan kii sabhi suvidhaayen in kilon main uplabdh rahati thim or se kile chote-mote sundar nagar kaa rup dhaaran kiye rahete the.
 east india company ne europea or bhartiya kilon ke mishrit rup ke kile madras or kalakatta main banawaye the.
 bharat ke baahar anyatra kile kaa itihaas adhik pracheen nahin he. vahaan kile kaa pracheenatam or vishaal rup china kii diwaar ke rup main dekhne main aata he. isa se lagbhag dhai sau varsh purv chin vansh ke samrat shih-hong-tsi ne china desh kii seemaa par chaaron ore ek atyant vishaal, lambii, chaudee or majboot pracheer kaa nirmaan aarambh karaayaa tha. pracheen yunaan or rome main bhi kilon kaa nirmaan hua tha or unka apana mahatv tha kintu europe main kilon kaa itihaas madhya yug se hi aarambh hota he. prachinkaal kile nagaron kii pratiraksha ke uddeshy se banate the kintu madhyakaalin kile tapuon, pahadiyon, daldal ke madhya sukhi bhoomi evam anya durgam sthanon par banaae jane lage. jahaan kahin prakritik pratiraksha ke sthaan praapt nahin the, khai khod lee jaaya karti thi. purv ke deshon ke kilon ne bhi crussedon ke sainikon ko atyadhik prabhavit kiya jiske falswaroop unhonen apane kilon kii nirmanvidhi main uchit unnati kii. barood ke avishkaar ne europe main kilon ke nirmaan kii aavashyaktaaon main or bhi parivartan kar die.
 europe kii saamanti pratha main kilon ko vishesh sthaan praapt hua. angalo-sackson yug ke kilon main vaastukala sambandhi koi visheshta nahin thim. kintu 11veen sadi isvi main narmenyug ke kilon main khaas taur par vaastukala kii ore dhyaan diya jane laga. sharpashire ke stokese casil or varavikshire ke kenilworth casil us samay kii vaastukala ke bade hi sundar udhaaharan hai. in kilon kii vishesh inaki khaaiyaan evam inke kai kai khandon ke bhawan hai.
 
 
 
