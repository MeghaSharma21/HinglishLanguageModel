 bulgaria dakshin-purv europe main sthit desh he, jisaki rajdhani sofia he. desh kii simaaen uttar main romania se, pashchim main srbija or messadonia se, dakshin main greece or turki se milti hai. purv main desh kii simaaen kaala sagar nirdhaarit karti he. kala or takanic ke alaava rajnatik drushti se bhi bulgaria kaa vajood paanchavin sadi se najar aane lagata he. pehle bulgarian samrajya ne na keval balcon kshetra balki puure purvi europe ko anek tarah se prabhavit kiya. bulgarian samrajya ke patan ke baad ise otoman shashan ke adheen kar diya. 1877-78 main hue rus-turki yuddh ne bulgaria rajya ko pun: sthapit karne main madad kii. dwitiya vishwa yuddh ke baad bulgaria samyavaadee rajya or purvi blaak kaa hissaa ban gaya. 1989 main kranti ke baad 1990 main samyavaadiyon kaa satta se ekadhikaar samaapt ho gaya or desh sansadeey ganraajya ke rup main aage badhane laga. yah desh 2004 se nato kaa or 2007 se european union kaa sadsy he.
 bulgaria jo yunaan or istambul ke uttar main basaa he maanav basaav kii drushti se bahut purana he. montana ke paas 6800 saal purana ek patticolekh paaya gaya he jisamen chaar panktiyon main kuch 24 chihn bane paae gaye hai - isko pard paanaa abhi sambhav nahin hua he par isse ye anumaan lagata he ki yahan us samay se maanav rahete honge. san 1972 main kaala sagar ke tat par sthit vaarna main sone kaa khazaana paaya gaya tha jis par rajasi chihn bane the jisase ye anumaan lagata he ki bahut puraane samay main bhi yahan koi rajya yaa satta rahi hogi - haalanki is rajya ke jaateey mul kaa pataa nahin chal paaya he.
 saamanytah thresiyon ko bulgaron kaa purvavarti mana gaya he. thress ke logon ne troy kii ladaai main hissaa liya tha. iske baad 500 isapurv tak unka ek samrajya sthapit hua tha. sikandar ne 332 isapurv main is par adhikaar kar liya or 46 isvi main romanon ne. iske baad asia se kai samoohon kaa aagaman aarambh hua. slav jati ke logon ne 581 main bizentin ke roman samrajya ke saath shanti samjhaute par hastakshar kar liya. san 864 main boris pratham ne paramparawaadi isiyat ko rajdharm banaaya or sirilic lipi ko apana liya. arabon kii senaaon ko haraa diya gaya. 
 san 1018 tak bulgar samrajya kaa ant bizentin akramanon se ho gaya. san 1185 se 1360 tak duusare bulgar samrajya kaa rajya rahaa. uske baad osmani turk logon ne is par adhikaar kar liya. san 1877 main rus ne automan samrajya par hamalaa kar diya or unhen haraa diya. san 1878 main tisare bulgar samrajya kaa udai hua. 1980 main turkon ke kilaaf chalaae gaye abhiyaan main 30000 turk bulgaria chhodkar turki chale gaye. isse do dashak pehle greece main bhi aisa hi abhiyaan chalaa tha. 1989 main vahaan communist party kii naram shakha kaa shashan sthapit hua.
 
