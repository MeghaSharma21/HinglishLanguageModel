 parashuram treta yug ke ek brahman the. unhen vishnu kaa chatha avatar bhi kaha jaataa he. puronik vrittanton ke anusaar unka janm bhrigushreshth maharishi jamadagni dwaara sampann putreshti yajna se prasann devraj indra ke vardaan swaroop patni renuka ke garbh se baishakh shukla tritiya ko hua tha. ve bhagwaan vishnu ke chathe avatar the. pitamah bhrigu dwaara sampann namakaran sanskaar ke anantar ram, jamadagni kaa putr hone ke kaaran jamadagnya or shivaji dwaara pradutt parashu dhaaran kiye rahane ke kaaran ve parashuram kahalaaye. aarmabhik shiksha maharishi vishwamitra evam richik ke ashram main praapt hone ke saath hi maharishi richik se saarang naamak divya vaishnav dhanush or brahmarshi kashyap se vidhivat avinashi vaishnav mantra praapt hua. tadnantar kailash girishring par sthit bhagwaan shankar ke ashram main vidya praapt kar vishisht divyastra vidyudabhi naamak parashu praapt kiya. shivaji se unhen shrikrishna kaa trailoky vijay kavach, stavraj stotra evam mantra kalpataru bhi praapt hue. chakratirtha main kiye kathin tap se prasann ho bhagwaan vishnu ne unhen treta main ramavatar hone par tejoharan ke uparant kalpant paryant tapasyarat bhuulok par rahane kaa var diya.
 ve shastravidya ke mahaan guru the. unhone bhishma, dron va karn ko shastravidya pradaan kii thi. unhone ekadash chhandyukt "shiv panchatwarinshnam stotra" bhi likhaa. icchit fal-pradaata parashuram gayatri he-" jamadagnyay vidmahe mahavirai dhimahi, tannoparshuram: prachodayat." ve purushon ke liye aaajeevan ek patnivrath ke pakshdhar the. unhone atri kii patni anusuya, agastya kii patni lopamudra va apane priy shishy akrutvan ke sahyog se viraat nari-jagriti-abhiyaan kaa sanchaalan bhi kiya tha. avshesh kaaryo main kalki avatar hone par unka gurupad grahan kar unhen shastravidya pradaan karnaa bhi bataaya gaya he.
 parashuramji kaa ullekh ramayana, mahabharat, bhagwat puraana or kalki puraana ityadi anek granthon main kiya gaya he. ve ahamkaari or dhrist haihay vanshi kshatriyon kaa prithvi se 21 baar sanhaar karne ke liye prasiddh hai. ve dharti par vaidic samskruti kaa prachaar-prasar karnaa chaahate the. kaha jaataa he ki bharat ke adhikansh gram unheen ke dwaara basaaye gayi. jis me konkan, goa evam kerala kaa samavesh he. puranic katha ke anusaar bhagwaan parashuram ne tir chalaa kar gujarat se lekar kerala tak samudr ko pichhe dhakel te hue nai bhoomi kaa nirmaan kiya. or isi kaaran konkan, goa or kerala me bhagwaan parashuram vandaneey he or tir ke tej se utpann brahman kly brahmarshi brahman bhi kehete he jisame bihar ke yoddha bhoomihaar brahman ,maharashtra ke chittapavan ,punjab ke mohayaal apni uttapati bhagwaan parashuram se maanate he . ve bhargav gotra kii sabase aagyaakaari santaanon main se ek the, jo sadaiv apane gurujanon or mata pita kii ajna kaa paalan karte the. ve sadaa bado kaa sammaan karte the or kabhi bhi unki avhelnaa nahin karte the. unka bhav is jeev sristi ko iske prakritik saundarya sahit jivant banaaye rakhana tha. ve chaahate the ki yah sari sristi pashu pakshiyon, vrikshon, fal phool oe samoochee prakruti ke liye jivant rahe. unka kahana tha ki raja kaa dharm vaidic jivan kaa prasar karnaa he naaki apni praja se ajnapaalan karwaanaa. ve ek brahman ke rup main janmen avashya the lekin karm se ek kshatriya the. unhen bhargav ke naam se bhi janaa jaataa he.
 yah bhi gyaat he ki parashuram ne adhikansh vidyaayein apni baalyavastha main hi apni mata kii shikshaaon se sikh lee thime . ve pashu-pakshiyon tak kii bhashaa samajhate the or unase baat kar sakate the. yahan tak ki kai khoonkhwaar vanaile pashu bhi unke sparsh maatr se hi unke mitra ban jate the.
 unhone sainyashiksha keval brahmanon ko hi di. lekin iske kuch apwaad bhi hai jaise bhishma or karn.
 unke jane-maane shishy the - 
 karn ko yah gyaat nahin tha ki vah janm se kshatriya he. vah sadaiv hi swayan ko samajhataa rahaa lekin uskaa samarthy chupa na rah sakaa. unhon parashuram ko yah baat nahin bataai kii vah soot he or bhagwaan parashuram se shiksha praapt kar lee. yadi karn unhe apane shudra hone kii baat bataa bhi dete to bhi bhagwaan parashuram karn ke tej or samarthy ko dekh unhe saharsha shiksha dene ko taiyaar ho jate. kintu jab parashuram ko iskaa gyaan hua to unhone karn ko yah shraap diya kii unka sikhaaya hua sara gyaan uske kisi kaam nahin aayega jab use uski sarvaadhik aavashyaktaa hogi. isliye jab kurukshetra ke yuddh main karn or arjuna aamane saamne hote he tab vah arjuna dwaara maar diya jaataa he kyonki us samay karn ko brahmastra chalaane kaa gyaan dhyaan main hi nahin rahaa.
 pracheen kaal main kannauj main gadhi naam ke ek raja rajya karte the. unki satyavati naam kii ek atyant rupavati kanya thi. raja gadhi ne satyavati kaa vivaah bhrigunandan rishik ke saath kar diya. satyavati ke vivaah ke pashchaat vahaan bhrigu rishi ne aakar apni putravadhu ko aashirwad diya or usase var maangane ke liye kaha. is par satyavati ne shvasur ko prasann dekhakar unase apni mata ke liye ek putr kii yachana kii. satyavati kii yachana par bhrigu rishi ne use do charu paatr dete huye kaha ki jab tum or tumhaari mata ritu snaan kar chuki ho tab tumhaari maan putr kii ichha lekar pipal kaa aalingan karnaa or tum usee kaamana ko lekar gooler kaa aalingan karnaa. phir mere dwaara diye gayi in charuon kaa saavdhaanee ke saath alag alag seven kar lenaa. idhar jab satyavati kii maan ne dekha ki bhrigu ne apane putravadhu ko uttam santaan hone kaa charu diya he to usne apane charu ko apni putree ke charu ke saath badal diya. is prakaar satyavati ne apni mata vaale charu kaa seven kar liya. yogashakti se bhrigu ko is baat kaa gyaan ho gaya or ve apni putravadhu ke paas aakar bole ki putree! tumhaari mata ne tumhaare saath chal karke tumhaare charu kaa seven kar liya he. isaliye ab tumhaari santaan brahman hote huye bhi kshatriya jaisaa aacharan karegi or tumhaari mata kii santaan kshatriya hokar bhi brahman jaisaa aacharan karegi. is par satyavati ne bhrigu se vinati kii ki aap aashirwad den ki meraa putr brahman kaa hi aacharan kare, bhale hi meraa pautra kshatriya jaisaa aacharan kare. bhrigu ne prasann hokar uski vinati sweekaar kar lee. samay aane par satyavati ke garbh se jamadagni kaa janm hua. jamadagni atyant tejasvi the. bade hone par unka vivaah prasenjit kii kanya renuka se hua. renuka se unke paanch putr hue jinke naam the - rukmavaan, sukhen, vasu, vishwanas or parashuram.
 shrimadbhagwat main drushtaant he ki gandharvaraj chitrarath ko apsaraon ke saath vihaar karata dekh havan hetu ganga tat par jal lene gai renuka aasakt ho gayi or kuch der tak vahiin ruk gayin. havan kaal vyateet ho jane se cruddh muni jamadagni ne apni patni ke arya maryaada virdohi aacharan evam maansik vyabhichaar karne ke dandswaroop sabhi putron ko mata renuka kaa vadh karne kii ajna di.
 anya bhaaiyon dwaara aisa dussahas na kar paane par pita ke tapobal se prabhavit parashuram ne unki aagyaanusaar mata kaa shiroched evam unhen bachaane hetu aage aaye apane samast bhaaiyon kaa vadh kar daalaa. unke is kaary se prasann jamadagni ne jab unase var maangane kaa aagrah kiya to parashuram ne sabhi ke punerjeevit hone evam unke dwaara vadh kiye jane sambandhi smriti nasht ho jane kaa hi var maanga.
 kathanak he ki haihay vanshadhipati karttvirarjun ne ghor tap dwaara bhagwaan dattatreya ko prasann kar ek sahastra bhujaayen tathaa yuddh main kisi se parrast na hone kaa var paaya tha. sanyogvash van main akhet karte vah jamadagrimuni ke ashram ja pahunchaa or devraj indra dwaara unhen pradutt kapila kamdhenu kii sahaayta se hue samast saindal ke adbhut aatithy satkar par lobhavash jamadagni kii avagya karte hue kamdhenu ko balpurvak chhinakar le gaya.
 kupit parashuram ne farse ke prahaar se uski samast bhujaayen kaat daaleen va sir ko dhad se pruthak kar diya. tab sahatrarjun ke putron ne pratishodh swaroop parashuram kii anupasthiti main unke dhyansth pita jamadagni kii hatya kar di. renuka pati kii chitaagni main pravisht ho sati ho gayin. is kand se kupit parashuram ne puure veg se mahishmati nagari par akraman kar diya or us par apana adhikaar kar liya. iske baad unhone ek ke baad ek puure ikkis baar is prithvi se kshatriyon kaa vinaash kiya. yahi nahin unhone haihay vanshi kshatriyon ke rudhir se sthalat panchak kshetra ke paanch sarovar bhar diye or pita kaa shraadh sahatrarjun ke putron ke rakt se kiya. ant main maharishi richik ne prakat hokar parashuram ko aisa ghor krity karne se roka.
 iske pashchaat unhone ashwamegh mahayajna kiya or saptadweep yukt prithvi maharishi kashyap ko daan kar di. keval itnaa hi nahin, unhone devraj indra ke samaksh apane shastr tyaag diye or sagar dwaara ucchhisht bhubhag mahendra parvat par ashram banaakar rahane lage.
 mana jaataa he ki parashuram ne 21 baar haihyavanshi kshatriyon ko samul nasht kiya tha. kshatriyon kaa ek varg he jise haihyavanshi samaaj kaha jaataa he yah samaaj aaj bhi he. isi samaaj main ek raja hue the sahatrarjun. parashuram ne isi raja or inke putr or pautron kaa vadh kiya tha or unhen iske liye 21 baar yuddh karnaa padaa tha.
 koun tha sahatrarjun ?: sahatrarjun ek chandravanshi raja tha jiske purvaj the mahishmant. mahishmant ne hi narmada ke kinare mahishmati naamak nagar basaaya tha. inhen ke kul main aage chalakar durdum ke uparant kanak ke chaar putron main sabase bade kritaviry ne mahishmati ke singhaasana ko samhaala. bhargav vanshi brahman inke raaj purohit the. bhargav pramukh jamadagni rishi se kritaviry ke madhur sambandh the. kritaviry ke putr kaa naam bhi arjuna tha. kritaviry kaa putr hone ke kaaran hi unhen karttaviryarjun bhi kaha jaataa he.karttaviryarjun ne apni aradhana se bhagwaan dattatreya ko prasann kiya tha. bhagwaan dattatreya ne yuddh ke samay karttaviryajun ko hajaar haathon kaa bal praapt karne kaa vardaan diya tha, jiske kaaran unhen sahatrarjun yaa sahasrabahu kaha jane laga. sahatrarjun ke parakram se ravan bhi ghabaraata tha.
 yuddh kaa kaaran: rishi vashishtha se shaap kaa bhaajan banane ke kaaran sahatrarjun kii mati maari gai thi. sahatrarjun ne parashuram ke pita jamadagni ke ashram main ek kapila kamdhenu gaay ko dekha or use paane kii laalasaa se vah kamdhenu ko balpurvak ashram se le gaya. jab parashuram ko yah baat pataa chali to unhone pita ke sammaan ke khatir kamdhenu waapas laane kii sochi or sahatrarjun se unhone yuddh kiya. yuddh main sahatrarjun kii sabhi bhujaayen cat gayi or vah maaraa gaya.
 tab sahatrarjun ke putron ne pratishodhavash parashuram kii anupasthiti main unke pita jamadagni ko maar daalaa. parashuram kii maan renuka pati kii hatya se vichlit hokar unki chitaagni main pravisht ho sati ho gayin. is ghor ghatana ne parashuram ko krodhit kar diya or unhone sankalp liya-"main haihay vansh ke sabhi kshatriyon kaa naash karke hi dam loonga".uske baad unhone ahamkaari or dusht prakruti ke haihyavanshi kshatriyon se 21 baar yuddh kiya. krodhagni main jalte hue parashuram ne sarvapratham haihyavanshiyon kii mahishmati nagari par adhikaar kiya taduparant karttaviryarjun kaa vadh. karttaviryarjun ke divangat hone ke baad unke paanch putr jaidhvaj, shurasen, shur, vrish or krishna apane astitv kii ladaai ladate rahe.
 brahmavaivart puraana main kathanak miltaa he ki kailash sthit bhagwaan shankar ke ant:poor main pravesh karte samay ganesh ji dwaara roke jane par parashuram ne balpurvak andar jane kii cheshtha kii. tab ganpati ne unhen stambhit kar apni sund main lapetakar samast lokon kaa bhraman karaate hue golok main bhagwaan shrikrishna kaa darshan karake bhootal par patake diya. chetnavastha main aane par kupit parashuramji dwaara kiye gaye farse ke prahaar se ganesh ji kaa ek daant tut gaya, jisase ve ekadant kahalaaye.
 unhone tretayug main ramavatar ke samay shivaji kaa dhanush bhang hone par akaash-maarg dwaara mithilapuri pahunch kar pratham to swayan ko "vishwa-vidit kshatriya kul drohi" bataate hue "bahut bhanti tinh aankh dikhaaye" or krodhandh ho "sunhu ram jehi shivadhanu tora, sahasabahu sam so ripu mora" tak kah daalaa. taduparant apni shakti kaa sanshay mitate hi vaishnav dhanush shriram ko saunp diya or kshamaa yachana karte hue "anuchit bahut kaheu agyaata, kshamhu kshamaamandir dou bhrata" tapasya ke nimitt van ko laut gayi. ramcharita maanas kii ye panktiyaan sakshi hai- "kah jai jai jai raghukulaketu, bhrigupati gayi vanhin tap hetu". valmiki ramayana main varnit katha ke anusaar dasharathanandan shriram ne jamadagni kumaar parashuram kaa pujan kiya or parashuram ne ramachandra kii parikrama kar ashram kii ore prasthaan kiya.
 jate jate bhi unhone shriram se unke bhakton kaa satat saannnidhya evam charnaravindon ke prati sudruth bhakthi kii hi yachana kii thi.
 bhishma dwaara sweekaar na kiye jane ke kaaran amba pratishodh vash sahaayta maangane ke liye parashuram ke paas aayi. tab sahaayta kaa aashwaasan dete hue unhone bhishma ko yuddh ke liye lalakaara. un donon ke bich 23 dinon tak ghamaasan yuddh chalaa. kintu apane pita dwaara ichha mrityu ke vardaan swarup parashuram unhen haraa na sake.
 parashuram apane jivan bhar kii kamai brahmanon ko daan kar rahe the, tab dronacharya unke paas pahunche. kintu durbhagyavash ve tab tak sab kuch daan kar chuke the. tab parashuram ne dayabhav se droncharya se koi bhi astr-shastr chunane ke liye kaha. tab chatur dronacharya ne kaha ki main aapke sabhi astr shastr unke mantron sahit chahta hoon taaki jab bhi unki aavashyaktaa ho, prayog kiya ja sake. parashuramji ne kaha-"evamastu!" arthath aisa hi ho. isse dronacharya shastr vidya main nipun ho gayi.
 parashuram karn ke bhi guru the. unhone karn ko bhi vibhinn prakaar ki astr shiksha di thi or brahmastra chalaanaa bhi sikhaaya tha. lekin karn ek soot kaa putr tha, phir bhi yah jaanate hue ki parashuram keval brahmanon ko hi apni vidha daan karte hai, karn ne chal karke parashuram se vidha lene kaa prayaas kiya. parashuram ne use brahman samaj kar bahut si vidyaayen sikhaayin, lekin ek din jab parashuram ek vriksh ke neeche karn kii godi main sar rakhke so rahe the, tab ek bhunra aakar karn ke pair par kaatane laga, apane guruji kii neend main koi avrodh na aaye isaliye karn bhunre ko sehta rahaa, bhunra karn ke pair ko buree tarah kaate ja rahaa tha, bhore ke kaatane ke kaaran karn kaa khun bahane laga. wo khun bahata hua parashuram ke pairon tak ja pahunchaa. parashuram kii neend khul gayi or ve is khun ko turant pahchaan gayi ki yah khun to kisi kshatriya kaa hi ho saktaa he jo itani der tak bagaiyr uf kiye bahata rahaa. is ghatana ke kaaran karn ko apni astr vidya kaa laabh nahin mil paaya.
 ek anya katha ke anusaar ek baar guru parashuram karn kii ek jangha par sir rakhkar so rahe the. tabhi ek bichchhu kahin se aayaa or karn kii jangha par ghaav banane laga. kintu guru kaa vishram bhang naa ho, isaliye karn bichchhu ke dansh ko sahataa rahaa. achaanak parashuram kii nidra tuuti or ye jaanakar kii ek bramhan putr main itani sahansheeltaa nahin ho sakati ki wo bichchhu ke dansh ko sahan kar le. karn ke mithyabhaashan par unhone use ye shraap de diya ki jab use apni vidya kii sarvaadhik aavashyaktaa hogi, tab vah uske kaam nahin aayegi.
 bhrigushreshth maharishi jamadagni dwaara sampann putreshti yajna se prasann devraj indra ke vardaan swaroop patni renuka ke garbh se baishakh shukla tritiya ko vishwavandy mahabahu parashuram kaa janm hua tha. ve bhagwaan vishnu ke aaveshavatar the.
 kalki puraana ke anusaar parashuram, bhagwaan vishnu ke dasven avatar kalki ke guru honge or unhen yuddh kii shiksha denge. ve hi kalki ko bhagwaan shiv kii tapasya karke unke divyastra ko praapt karne ke liye kahenge.
 bhagwaan parashuram shastr vidya ke shreshth jaankaar the. parashuram kerala ke marshall art caloripyttu kii uttari style vadakkan calories ke sansthaapak acharya evam aadi guru hai. vadakkan calories astr-shastron kii pramukhataa vaali style he.
