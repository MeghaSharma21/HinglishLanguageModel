 jal pradooshan, se abhipraay jal nikaayon jaise ki, jhiilon, nadiyon, samudron or bhoojal ke pani ke sandooshit hone se he. jal pradooshan, in jal nikaayon ke padpon or jeevon ko prabhavit karata he or sarvada yah prabhaav na sirf in jeevon yaa padpon ke liye apitu sampurna jaivik tantra ke liye vinaashkari hota he.
 jal pradooshan kaa mukhya kaaran maanav yaa jaanwaron kii jaivik yaa phir audyogic kriyaaon ke falswaroop paidaa huye pradooshkon ko bina kisi samuchit upachaar ke sidhe jal dharyon main visarjeet kar diya janaa he.
 jal pradooshan ek pramukh vaishvik samasya he. iske liye sabhi staron par chal rahe moolyankan or jal sansaadhan niti main sanshodhan kii aavashyaktaa he. kyonki jal pradooshan ke kaaran puure vishwa main kai prakaar kii bimaariyaan or logon kii maut bhi ho rahi he. iske kaaran lagbhag pratidin 14,000 logon kii maut ho rahi he. jisamen 580 log bharat ke hai. china main shaharon kaa 90 pratishat jal pradooshit hota he. varsh 2007 main ek jaankaree ke anusaar china main 50 lakh se adhik log surakshit peya jal kii pahunch se dur hai. yah pareshaani sabase adhik viksit deshon main hoti he. udhaaharan ke liye america main 45 pratishat dhara main behate jal, 47 pratishat jhil, 32 pratishat khadi ke jal ke prati varg mile ko pradooshit jal ke shrenee main liya gaya he. china main rashtriya vikaas vibhaag ke 2007 main diye bayaan ke anusaar china ke saat nadi main jaharila pani he, jisase twachaa ko haani hota he.
 varsha ke jal main hawa main upasthit gaison or dhul ke karnon ke mil jane aadi se uskaa jal jahaan bhi jamaa hota he, vah jal bhi pradooshit ho jaataa he. iske alaava jwalamukhi aadi bhi iske kuch kaaran hai.
 yah kai rogon ke janak hote hai. is kaaran inhen rogajanak kehete hai. isamen vishaanu, jeevanu, kavak, paraseete aadi aate hai. yah mukhyatah ek jagah jal ke ekatrit rahane par hote hai. iske alaava yah sade gale khaadya padaarthon main bhi paidaa ho jate hai.
 isamen carbonic, acarbonic sabhi prakaar ke padaarth jo nadiyon main nahin hone chahie, is shrenee main aate hai. kapade yaa bartan kii dhulaai yaa jeevon yaa manushyon ke sabun se nahaane par usase sabun pani aadi jal main vilay ho jaataa he. khaane yaa kisi bhi anya tarah kaa padaarth bhi jal main ghul kar use pradooshit kar detaa he.
 petrol aadi padaarthon kaa risaav samudri jal pradooshan kaa bada kaaran he. petrol kaa aayaat-niryaat samudri margon se kiya jaataa he. in jahaajon main se kai baar risaav ho jaataa he yaa kisi kaaran se jahaaj durghatana kaa shikaar ho jaataa he. uske doobane aadi se yaa tel ke samudr main fail ne se jal pradooshan hota he.
 kai bade kaarkaane vastu aadi ko galane hetu bahut garm karte hai. isi ke saath usamen kai aise padaarth bhi hote hai, jinhen kaarkaane main upyog nahin kiya ja saktaa he. use kahin ore daalane ke sthaan par yah use nadi main daal dete hai. jiske kaaran nadi kaa pani pradooshit ho jaataa he. iske ooshmaa ke kaaran kai jaleey jeevon jaise machhlee aadi kii bhi maut ho jaati he, jo nadiyon main kachra khaakar use saaf rakhane kaa bhi kaary karti hai. ooshmiya jal main oxigen ghul nahin paata he or iske kaaran bhi kai jaleey jeevon kaa naash ho jaataa he.
 tapiya yaa ooshmiya pradooshan nadiyon aadi main bahut hi thande jal pravaahit karne par bhi hota he. isse sabase bada khatra garm rahane vaale nadiyon par hota he|
 jal pradooshan ko mapa bhi ja saktaa he. iske maapan hetu kai vidhiyaan uplabdh he.
 jal ke kuch namoonay lekar rasinic prakriya dwaara yah gyaat kiya ja saktaa he ki usamen kitni ashuddhta he. kai prakashit vidhiyaan carbonic or acarbonic donon tarah ke yogicon ke liye uplabdh he. isamen mukhyatah pH, or jeevon dwaara oxigen kii aavashyaktaa aadi he.
 jaivik pareekshan main ped-paudhe, jeev-jantu aadi kaa upyog kiya jaataa he. isamen inke swasthya or badhane kii gati aadi ko dekh kar unke rahane ke sthaan or paryaavaran kii jaankaree milti he.
 jal pradooshan par niyantran hetu naalon kaa niyamit rup se saaf safai karnaa chahie. gramin ilaakon main jal nikaas hetu pakke naaliyon kii vyavastha nahin hoti he. is kaaran iskaa jal kahin bhi ast-vyast tareeke se chale jaataa he or kisi nadi nahar aadi jaise strot tak pahunch jaataa he. is kaaran naaliyon ko thik se bananaa or use jal ke kisi bhi strot se dur rakhane aadi kaa kaary bhi karnaa chahie.
 kai udyog vastu ke nirmaan ke baad shesh bachi saamagree jo kisi bhi kaary main nahin aati he, use nadi aadi sthanon main daal dete hai. kai baar aas paas ke ilaakon main bhi daalane par varsha ke jal ke saath yah nadi yaa anya jal ke sroton tak pahunch jaataa he. is pradooshan ko rokane hetu udyogon dwaara sabhi prakaar ke shesh bache saamagree ko sahi dhang se nasht kiya janaa chahie.kuch udyog safaltaapurvak is niyam kaa paalan karte hai or sabhi shesh bache padaarthon kaa yaa to punah upyog karte hai yaa use surakshit rup se nasht kar dete hai. iske alaava is tarah ke padaarthon ko kam karne hetu apane nirmaan vidhi main bhi parivartan kiye hai. jisase is tarah ke padaarth bahut kam hi bachate hai.
