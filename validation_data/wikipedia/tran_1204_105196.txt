 nimnatapiki, tusharajaniki yaa prashitani bhautikee kii vah shakha he, jisamen atyadhik nimna taap utpann karne va uske anuprayogon ke adhyayan kiya jaataa he. cryogenic kaa udgam unani shabd cryos se bana he jiskaa arth hota he sheet yani barf kii tarah sheethal. is shakha main taapmaana par kaam kiya jaataa he. is nimna taapmaana kaa upyog karne vaali prakriyaaon or upayon kaa cryogenic abhiyantriki ke antargat adhyayan karte hai. yahaan dekha jaataa he ki kam taapmaana par dhaatuon or gaison main kis prakaar ke parivartan aate hai. kai dhaatuen kam taapmaana par pehle se adhik thos ho jaati hai. saral shabdon main yah sheethal taapmaana par dhaatuon ke ascharyajanak vyavhaar ke adhyayan kaa vigyaan hota he. isaki ek shakha main electronic tatwon par prashithan ke prabhaav kaa adhyayan or anya main manushyon or paudhon par prashithan ke prabhaav kaa adhyayan kiya jaataa he. kuch vaigyanik tusharajaniki ko puri tarah kam taapmaana taiyaar karne kii vidhi se jodakar dekhte hai jabaki kuch kam taapmaana par dhaatuon main aane vaale parivartan ke adhyayan ke rup main. 
 cryogenics main adhyayan kiye jane vaale taapmaana kaa paraas kaaphi adhik hota he. kuch vaigyanikon ke anusaar isamen -180Â° fahrenheit se neeche ke taapmaana par hi adhyayan kiya jaataa he. yah taapmaana jal ke prashithan bindu se kaaphi neeche hota he or jab dhaatuon ko is taapmaana tak laayaa jaataa he to un par ascharyajanak prabhaav dikhaai dete hai. itnaa kam taapmaana taiyaar karne ke kuch tareeke hote hai, jaise vishesh prakaar ke prasheetak yaa nitrogen jaisi taral gas, jo anukool daab kii sthiti main taapmaana ko niyantrit kar sakati he. dhaatuon ko tusharajaniki dwaara thande kiye jane par unke anuon kii kshamta badhati he. isse vah dhaatu pehle se thos or majboot ho jate hai. is vidhi se kai tarah kii aushadhiyaan taiyaar kii jaati hai or vibhinn dhaatuon ko sangrakshit bhi kiya jaataa he. rocket or antariksh yaan main cryogenic eendhan kaa prayog bhi hota he. tusharajaniki kaa prayog ji es el ve rocket main bhi kiya jaataa he. ji.es.el.ve. rocket main prayukt hone vaali dravya eendhan chaalit ingine main eendhan bahut kam taapmaana par bharaa jaataa he, isliye aise ingine cryogenic rocket ingine kehalaate hai. is tarah ke rocket ingine main atyadhik thandi or draveekrut gaison ko eendhan or oxikaarak ke rup main prayog kiya jaataa he. is ingine main hydrogen or eendhan kramash: eendhan or oxikaarak kaa kaary karte hai. thos eendhan kii apeksha ye kai guna shaktishaalee siddh hote hai or rocket ko boost dete hai. visheshkar lambii duuri or baari rocketon ke liye yah takanic aavashyak hoti he.
 tusharajaniki sangrakshan kii ek shakha ko cryonic kehete hai. sambhav he ki iske madhyam se bhavishya main chikitsa takanic dwaara manushya or pashuon ke shariron ko prashithan main sangrakshit kar rakhaa ja saken. aisa niyantrit paristhitiyon main hi karnaa sambhav hoga. 
