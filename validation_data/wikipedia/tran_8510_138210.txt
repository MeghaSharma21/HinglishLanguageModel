 manovikar kisi vyakti ke maansik swasthya kii vah sthiti he jise kisi swasth vyakti se tulana karne par 'saamaanya' nahin kaha jaataa. swasth vyaktiyon kii tulana main manorogon se grast vyaktiyon kaa vyavhaar asaamaanya athwa duranukuli nirdhaarit kiya jaataa he or jisamen mahatvapurn vyathaa athwa asamarthta antargrast hoti he. inhen manorog, maansik rog, maansik beemaari athwa maansik vikaar bhi kehete hai.
 manorog mastishk main rasinic asantulan kii vajah se paidaa hote hai tathaa inke upachaar ke liye manorog chikitsa kii jarurat hoti he.
 manovigyaan main hamaare liye asaamaanya or anuchit vyavhaaron ko manovikar kaha jaataa he. ye dhire-dhire badhate jate hai. manovikaron ke bahut se kaarak hai, jinamein anuvaanshikta, kamjor vyaktitv, sahansheeltaa kaa abhaav, baalyavastha ke anubhav, tanaavpurn paristhitiyaan or inkaa saamana karne kii asamarthy sammilit hai.
 ve sthitiyaan, jinhen hal kar paanaa evam unka saamana karnaa kisi vyakti ko mushkil lagata he, unhen 'tanaav ke kaarak' kehete hai. tanaav kisi vyakti par aisi aavashyaktaaon va maangon ko thope detaa he jise puraa karnaa vah ati dubhar or mushkil samajhataa he. in maangon ko puraa karne main lagaataar asafalataa milane par vyakti main maansik tanaav paidaa hota he.
 aaj ke samay main tanaav logon ke liye bahut hi saamaanya anubhav ban chukaa he, jo ki adhisankhya daihik or manovaigyanik pratikriyaaon dwaara vyakt hota he. tanaav kii paaramparik paribhaasha daihik pratikriya par kendrit he. hens style ne 'tanaav' shabd ko khoja or isaki paribhaasha sharir kii kisi bhi aavashyaktaa ke aadhaar par anishchit pratikriya ke rup main kii. hens style kii paribhaasha kaa aadhaar daihik he or yah hormones kii kriyaaon ko adhik mahatv detii he, jo adrinal or anya granthiyon dwaara sravit hote hai.
 style ne do prakaar ke tanaavon kii sankalpana kii-
 tanaav par naveen upaagam vyakti ko uplabdh samyoji sansadhano ke sambandh main sthiti ke moolyankan evam vyakhya kii bhoomika par kendrit he. moolyankan or samaayojan kii anyonyashrith prakriyaayen vyakti ke vaataavaran evam uske anukulan ke bich sambandh nirdhaaran karti he. anukulan vah prakriya he jis ke dwaara vyakti daihik, manovaigyanik or saamaajik hit ke ishtatam str ko banaae rakhane ke liye apane aasapaas kii sthitiyaan evam vaataavaran ko vyavasthit karata he.
 tanaavpurn sthitiyon kaa saamana karte samay aamtaur par vyakti samasya kendrit yaa manobhaav kendrit kootneetiyon ko apanaataa he. samasya kendrit niti dwaara vyakti apane baudwik saadhaanon ke prayog se tanaavpurn sthitiyon kaa samaadhaan dhundta he or praayah ek prabhaavshaalee samaadhaan kii ore pahunchataa he. manobhaav kendrit niti dwaara tanaavpurn sthitiyon kaa saamana karte samay vyakti bhaavnaatmak vyavhaar ko pradarshit karata he jaise chillaanaa. yadhyapi, yadi koi vyakti tanaav kaa saamana karne main asamarth hota he tab vah pratirohak-abhivinyast kootneeti kii ore rujhaan kar letaa he, yadi ye barbar apanaae jaaen to vibhinn manovikar utpann ho sakate hai. pratirohak-abhivinyast vyavhaar paristhiti kaa saamana karne main samarth nahin banaate, ye keval apni kaarywahiyon ko nyaaysangat dikhaane kaa jariya maatr he.
 shaareerik samasyaayein jaise fever, khaansee, zukam ityadi ye vibhinn prakaar ke manovikar hote hai. in virgon ke manovikaron kii suchi nunatam vyagrata se lekar gambhir manovikaron jaise manobhaajan yaa khandit maansikta tak he. america manovikari sangh dwaara manovikaron par naidanik or sankhyikeey niyam pustak ) ko prakashit kiya gaya he jis main vividh prakaar ke maansik vikaron kaa ullekh kiya gaya he. manovigyaan kii jo shakha vikaron kaa samaadhaan khojati he use asaamaanya manovigyaan kaha jaataa he.
 ye jaan kar shaayad aapako aashcharya ho ki bachche bhi manovikaron kaa shikaar ho sakate hai. dsam, kaa chauthaa sanskaran baalyavastha ke vibhinn prakaar ke vikaron kaa samaadhaan dhundta he, aamtaur par yah pehali baar shaishavkaal, baalyavastha yaa kishoravastha main pahchaan main aate hai. in main se kuch saavdhaan-abhaav atisakriy vikaar paae jate hai jisamen baccha saavdhaan yaa ekagra nahin rahata yaa vah atyadhik furtila vyavhaar karata he. or swalin vikaar jisamen baccha antarmukhi ho jaataa he, bilkul nahin muskuraataa or der se bhashaa sikhta he.
 yadi koi vyakti bina kisi vishesh kaaran ke daraa hua, bhaybheet yaa chintaa mahasoos karata he to kaha ja saktaa he ki vah vyakti vyagrata vikaar se grast he. vyagrata vikaar ke vibhinn prakaar hote hai jisamen chintaa kii bhaavana vibhinn roopon main dikhaai detii he. inamen se kuch vikaar kisi cheez se atyant or tarkarahit dar ke kaaran hote hai or jununee-badhyakaari vikaar jahaan koi vyakti barbar ek hi baat sochataa rahata he or apni kriyaaon ko doharaata he.
 ve vyakti jo manodasha vikaar ke anubhavon se grasit hote hai unke manobhaav dirghakaal tak pratibandhit ho jate hai, ve vyakti kisi ek manobhaav par sthir ho jate hai, yaa in bhaavon kii shreniyon main adal-badal karte rahete hai. udhaaharan swaroop chaahe koi vyakti kuch dinon tak udhaas rahe yaa kisi ek din udhaas rahe or duusare hi din khush rahe, us ke vyavhaar kaa paristhiti se kuch sambandh na ho. is tarah vyakti ke vyavhaarik lakshanon par ashrith manodasha vikaar do prakaar ke hote hai - 
 avsaad aisi maansik avasthaa he jo ki udaasi, ruchi kaa abhaav or pratidin kii kriyaaon main prasannataa kaa abhaav, ashaant nidra va neend ghat janaa, kam bhukh laganaa, vajan kam ho naa, yaa zyada bhukh laganaa va vajan badhanaa, aalas, doshi mahasoos karnaa, ayogyata, asahaayta, niraashaa, ekaagratha sthapit karne main pare shaani or apane va dusron ke prati nakraatmak vichaardhaara ke lakshanon ko darshaati he. yadi kisi vyakti ko is tarah ke bhav nunatam do saptaah tak rahen to use avsaadagrast kaha ja saktaa he or us ke upachaar ke liye use sheeghra naidanik chikitsa pradaan karwaanaa aavashyak he.
 aaj ke samay main kuch bimaariyaan bahut hi saadhaaran ban chuki hai jaise nimna raktchaap, ucch raktchaap, madhumeh aadi. vaise to ye sab shaareerik bimaariyaan hai parantu ye manavaigyanik kaarnon jaise tanaav va chintaa se utpann hoti hai. atah manodaihik vikaar ve manovaigyanik samasyaayein hai jo shaareerik lakshan darshaatin hai, lekin iske kaaran manovaigyanik hote he. vahiin manodaihik kii avadharana main man kaa arth maanas he or daihik kaa arth sharir he. iske vipareet daihikroop vikaar, ve vikaar hai jinke lakshan shaareerik he parantu inke jaivik kaaran saamne nahin aate. udhaaharan ke liye yadi koi vyakti petdard kii shikaayat kar rahaa he parantu tab bhi jab uske us khaas ang arthath pet main kisi tarah kii koi samasya nahin hoti.
 kisi-kisi abhighataj ghatana ke baad vyakti apana pichhlaa astitv, gat ghatnaayen or aas-paas ke logon ko pahchaanane main asamarth ho jaataa he. naidanik manovigyaan main is tarah kii samasyaon ko vighatnsheel vikaar kaha jaataa he, jisamen kisi vyakti kaa vyaktitv samajadhut va samaaj se pruthak ho jaataa he.
 vighatnsheel smritilop, vighatnsheel manovikar kaa ek varg he, jisamen vyakti aamtaur par kisi tanaavpurn ghatana ke baad mahatvapurn vyaktigat soochna ko yaad karne main asamarth ho jaataa he. vighatan kii sthiti main vyakti apane naye astitv ko mahasoos karata he. doosraa varg vighatnsheel pahchaan vikaar he jisamen vyakti apni yaaddaasht to kho hi detaa he vahiin naye astitv kii kalpana karne lagata he. anya varg vyaktitwalope vikaar he, jisamen vyakti achaanak badlaav yaa bhinn prakaar se vicitra mahasoos karata he. vyakti is prakaar mahasoos karata he jaise usne apane sharir ko tyaag diya ho yaa phir us kii gatividhiyaan achaanak se yantric yaa swapn ke jaisi ho jaati he. haalanki vighatan manovikar kii sab se gambheer sthiti tab utpann ho ti he jab koi ekaadhik vyaktitv manovikar va vighatan astitv manovikar se grast ho. is sthiti main vividh vyaktitv ek hi vyakti main alag-alag samay par prakat hote hai.
 aapane sadak par kabhi kisi vyakti ko gande kapadon main, kooday ke aasapaas pade asvachh bhojan ko khate yaa phir ajeeb tareeke se baatcheet yaa vyavhaar karte hue dekha hoga. unamem vyakti, sthaan va samay ke vishay main kamjor abhivinyas hota he. ham aksar unhen pagal, besudha aadi kah dete hai, parantu naidanik bhashaa main inhen manovidhlit kehete hai. ye manovikar kii ek gambhir paristhiti hoti he, jo ashaant vichaaron, manobhaavon va vyavhaar se hote hai. manovidalan vikaron main asangat maansikta, doshapurn abhigna, sanchaalak kaaryakalapon main baadha, neeras va anupyukt bhav hote hai. isse grast vyakti vaastaviktaa se nirlypt rahete hai or aksar kaalpaniktaa or bhranti kii duniya main khoye rahete he.
 vibhranti kaa arth kisi aisi cheez ko dekhnaa he jo vastav main bhautik rup se vahaan nahin hoti, kuch aisi awaajen jo vahaan par vastav main nahin hai. bhramasakti vaastaviktaa ke prati andhavishwaas he is tarah ke vishwaas dusron se sambandh viched karte hai. manovidalan ke vibhinn prakaar hai jaise catatonic manovidalan.
 vyaktitv vikaar kii jaden kisi vyakti ke shishav kaal se judin hoti hai, jahaan kuch bachche lochaheen va ashudv vichaardhaara viksit kar lete hai. ye vibhinn vyaktitv manovikar vyakti main hanirahit algaav se le kar bhaavanahin kramik hatyare ke rup main saamne aate hai. vyaktitv manovikaron kii shreniyon ko teen samoohon main vargeekrut kiya ja saktaa he. pehle, samooh kii visheshta ajeeb or sanakee vyavhaar he. chintaa or shaq duusare samooh kii visheshta he or tisare samooh kii visheshta he naatakeey, bhavpurn or aniyamit vyavhaar. pehle samooh main vyamohabh, intarvabandha, pagal vyaktitv vikaar sammilit hai. duusare samooh main ashrith, parivarjit, jununee vyaktitv manovikar bataae gaye hai. asaamaajik, simavarti, abhinay, atmmohi vyaktitv vikaar tisare samooh ke antargat aate hai.
 kisi bhi prakaar ke manovikaron se nipatane ke liye kuch vishesh manashchikitsa prakriya dwaara vyakti kii seva kii jaati hai. vah vyakti jo manashchikitsa ke craryakram kaa praaroop tay karata he vah prashikshit vyakti hota he, jise naidanik manovaigyanik yaa manochikitsak kehete hai. jo vyakti yah upachaar karwaata he use sevaarthee/rogi kehete hai. manashchikitsa ko aksar vaarta upachaar kaha jaataa he kyon ki ye antarvaiyaktik sampark dwaara pradaan kii jaati he. is kii aushadhiyaan keval manochikitsak dwaara hi di ja sakati hai, jo ki aushadhiy chikitsak hona manashchikitsa kii vibhinn takneekein hoti hai, jo asaamaanya vyavhaaron ke kaaran evam vikaas kaa varnan karti hai. inamen manovishleshan, vyavhaar chikitsa, sangyanatmak-vyavhaar chikitsa, sevaarthee kendrit chikitsa ityadi sammilit hai. manashchikitsa ek roopaankit yojana he, jo ki manovikaron kii prakruti or gambheertha ko dhayaan main rakhkar taiyaar kii jaati he.
 vyakti tanaav se nipatane ke liye aamtaur par kaary-abhivinyast or pratiraksha-abhivinyast yaa manobhaav kendrit prakriyaaon kaa paalan karata he.
 kaary abhivinyast prakriya kaa uddeshy kisi vishesh tanaav kaarak dwaara adhiropit kii gai samyoji maang kaa yathartwadita se samaadhaan dhundhna he. ye chetan or tarksangat str par tanaavpurn sthitiyon ke vastunishth moolyankan par aadhaarit hoti hai. tanaav se nipatane ke in tareekon ko teen shreniyon main vibhajit kiya gaya he jaise prarambh, pratyaahaar or samjhauta.
 manobhaav kendrit yaa aatmaraksha-abhivinyast tareekon se tanaav kaa saamana karnaa laabhakaari siddh nahin hota, kyonki vyakti iske dwaara kisi samaadhaan par nahin pahunchataa, bas swayan ko aashwaasan dene ke tareeke dhundta he. aatmarakshak paddatiyon kaa udhaaharan budvisangat vyakhya karnaa he jaise yah tark dena ki sabhi vidhyaarthee isiilie asafal rahe, kyonki pariksha-patr kaaphi kathin tha. iskaa anya udhaaharan he visthaapan karnaa jaise sakht adhyaaapak par aa rahe krodh ko apane chote bhai ko daant yaa maar kar utaarna. yahaan aapane krodh kaa visthaapan kiya he.
 yah samajhnaa bahut mahatvapurn he ki tanaav se prabhaavshaalee tareeke se nipatane ke liye vyakti ko swasth jeevanstyli ko apnaanaa chahie. sakaraatmak soch, manobhaavon or kriyaaon dwaara sirf tanaav se hi behatar tareeke se nahin nipta ja saktaa he, varan iske dwaara ham jivan main atyadhik prasann va halkaa mahasoos karte hai, evam adhik yogya banate hai.
 maansik vikaar bahut tarah ke hote hai. ye vikaar vyaktitv, manodasha, khaane kii aadaton, chintaa aadi se sambandhit ho sakate hai. is prakaar maansik rogon kii suchi bahut badi he. kuch mukhya manorogon kii suchi neeche di gayi he-
 manorogon ke kaaran kai prakaar ke hote hai. inamen se mukhya prakaar nimnlikhit hai :
 anuvanshik :manoveekshipti yaa psychosis, vyaktitv rog, madirapan, mandabuddhi, mirgee ityadi rog un logon main adhik paye jate hai, jinke parivaar kaa koi sadsy inase peedit hon to santan ko inkaa khatra lagbhag doguna ho jaataa he.
 sthool vyaktiyon main bhavatmak rog, histyria, hriday rog ityadi adhik hote hai jabaki lambey evam duble gathan vaale vyaktiyon main vikhandit manskta, tanaav, vyaktitv rog adhik paye jate hai.
 apane main khoye hue, chup rahane vaale, kam mitra rakhane vaale kitaabi-keede jaise gun vaale, skijid vyaktitv vaale logon main schijophreniya adhik hota he, jabaki anushaasit tathaa safai pasand, samaynishth, mitavyayi jaise gunon vaale khapati vyaktitv ke logon main khapat rog adhik paaya jaataa he.
 kishoravastha, yuvavastha, vriddhavastha, garbh-dhaaran jaise shaareerik parivartan kai manorogon kaa aadhaar ban sakate hai.
 kuch dawaaon, rasinic tatwon, dhaatuon, madiraa tathaa anya maadak padaarthon ityadi kaa seven manorogon kii utpatti kaa kaaran ban saktaa hai.
 aapasi sambandhon main tanaav, kisi priy vyakti kii mrityu, sammaan ko thes, kaary ko kho baithna, aarthik haani, vivaah, talaak, shishu janm, kaary-nivritti, pariksha yaa pyaar main asafalataa ityadi bhi manorogon ko utpann karne yaa badhaane main yogadan dete hai.
 saamaajik evam manoranjak gatividhiyon se duraav, akelaapan, raajnneetik, prakritik yaa saamaajik durghatnaayen manorog utpann kar sakate hai.
 maansik rog yaa paagalpan ek aisa shabd he jisase iske kaarnon evam upachaar ke vishay main na jane kitni bhrantiyaan evam ashankaaye judi hai. kuch log ise ek asaadhya, anuvaanshik evam chhot kii beemaari maanate hai, to kuch jaadu-tona, bhoot-pret va dian kaa prakope. kuch log ise beemaari na maanakar jimmedaariyon se bachane kaa naatak maatr bhi maanate hai.
 agyani log upachaar ke liye sthaneey yaa najadik ojha, pandit, mullah aadi ke paas jaakar anaavashyak bhabhoot, jadi-booti kaa seven karte hai tathaa amanviya bhang se sataaye jate hai taaki 'pishachatma' kaa prakope dur kiya ja sake.
 yah sab galat he. sahi dharna yah he ki yah beemaari he or vaigyanik dhang se chikitsa vigyaan dwaara iskaa ilaaj sambhav he. ye bhi sahi nahin he ki-
 raj or tam ye do maanas rog hai . inaki vikruti se hone vaale vikaar maanas rog kehalaate hai .
 kaam, krodh, lobh, moh, ishyar, maan, mad, shok, chintaa, udvaig, bhay, hashar, vishaad, abhyasooya, dainya, matsair or dambh ye maanas rog hai .
 1. kaam- indriyon ke vishay main adhik aasakti rakhana 'kaam' kehalaata he .
 2. krodh- duusare ke ahit kii pravriti jiske dwaara man or sharir bhi peedit ho use krodh kehete hai .
 3. lobh- duusare ke dhan, stri aadi ke grahan kii abhilaashaa ko lobh kehete hai .
 4. irshyaa- duusare kii sampatti-samruddhi ko sahan na kar sakane ko irshyaa kehete hai .
 5. abhyasooya- chhidranveshan ke swabhaav ke kaaran duusare ke gunon ko bhi dosha bataanaa abhyasooya yaa asuya kehete hai .
 6. matsarya- duusare ke gunon ko prakat na karnaa athwa kudarata dikhaanaa 'matsarya' kehalaata he .
 7. moh- agyaan yaa mithyaa gyaan ko moh kehete hai .
 8. maan- apane gunon ko adhik maananaa or duusare ke gunon kaa hin drushti se dekhnaa 'maan' kehalaata he .
 9. mad- maan kii badi hui avasthaa 'mad' kehalaati he .
 10. dambh- jo gun, camer or swabhaav apane main vidyaman na hon, unhen ujagarkar dusron ko thagna 'dambh' kehalaata he .
 11. shok- putr aadi isht vastuon ke viyog hone se chitt main jo udvaig hota he, use shok kehete hai .
 12. chintaa- kisi vastu kaa atyadhik dhyaan karnaa 'chintaa' kehalaata he .
 13. udvaig- samay par uchit upaay na sujhane se jo ghabrahat hoti he use 'udvaig' kehete hai .
 14. bhay- anya aapatti janak vastuon se darana 'bhay' kehalaata he .
 15. harsh- prasannataa yaa bina kisi kaaran ke anya vyakti kii haani kiye bina athwa satkarm karke man main prasannataa kaa anubhav karnaa hashar kehalaata he .
 16. vishaad- kaary main safalataa na milane ke bhay se kaary ke prati saad yaa avsaad-apravriti kii bhaavana 'vishaad' kehalaata he .
 17. dainya- man kaa dab janaa- athart saahas or dhary kho baithna dainya kehalaata he .
 ye sab maanas rog 'ichha' or 'dwesh' ke bhed se do bhaagon main vibhakt kiye ja sakate hai . kisi vastu ke prati atyadhik abhilaashaa kaa naam 'ichha' yaa 'raag' he . yah naanaa vastuon or newnaadhikta ke aadhaar par bhinn-bhinn hoti he .
 harsh, shok, dainya, kaam, lobh aadi ichha ke hi do bhed hai . anichhit vastu ke prati apriti yaa aruchi ko dwesh kehete hai . vah naanaa vastuon par aashrat or naanaa prakaar kaa hota he . krodh, bhay, vishaad, irshyaa, asuya, matsarya aadi dwesh ke hi bhed hai .
