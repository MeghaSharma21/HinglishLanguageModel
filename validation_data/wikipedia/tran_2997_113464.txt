 tanu vaids manu : riterns ek hindi romantic kamedi film he jiskaa nirdesan anand elâ€¢ raay ne kiya he. yah film 2011 main ai tanu vaids manu kaa sikval he. iskaa sangeet va becoground score karshana solo ke dwaara va bol raaj shekhar ke dwaara likhe gaye hai. is film ko aalochakon se kaaphi achche rivyu mili. is film main kangana ne dabl role kiya he.ye kadi isaki pichhali se zyada acchhee maani ja rahi he. mahila pradhan prem kahani hone ke saath saath kangana or madhavan sahit tamaam anya kirdaaron ke dwaara kiye gaye shandaar abhinay kii vajah se yah film 2015 kii behad safal paariwarik manoranjak filmon main gini ja rahi he.
 film vahiin se shuru hoti he jahaan pichhali film samaapt hoti he. shaadi ke lagbhag 4 saal baad donon ko landan ke ek paariwarik salaah centre main paraamarsh lete hue dikhaaya jaataa he jahaan tanu apane paariwarik jivan ke dukhon ke liye pati manu par aarope lagaati he or usee samay manu apana aapa kho detaa he or uski tanu se ladaai ho jaati he. iske baad manu ko paagalakhaane bhej diya jaataa he jabaki pappi ko manu kaa ata-pataa bataakar tanu waapas apane ghar chali jaati he.
 apane ghar pahunchakar wo apni usee bindaas style main apana jivan jeene lagati he jiske liye use pehle se janaa jaataa tha jabaki manu ko pappi ke dwaara chhudaa liya jaataa he. manu or pappi waapas bharat aa jate hai or manu tanu ko talaak kaa notice bhejtaa he ye sochakar kii tanu apane aap ko badalegi. tanu yah dekhakar or bhadak jaati he or phir se apane puraane mitra raja ke paas jaati he. raja kii shaadi tay ho chuki he isaliye vah tanu ko manaa kar detaa he. is bich manu ko tanu jaisi dikhne vaali ek ladkee datto milti he. datto ek behad nirbhik, twarit nirnay lene vaali, chulabuli, yuva hariyaanvi ladkee he. kuch mulakaaton ke baad manu use chaahane lagata he or donon shaadi kaa faisla kar lete hai. iske baad jo jo hota he vah bahut hi manoranjak he.
 tanu vaids manu se acchhee pratikriya milane ke baad is film kii team ne in donon jodon kii kahani ko aage badhane ke liye iskaa aglaa bhaag banane kaa sochaa. pichhali film release hone ke baad kangana or madhavan donon ne hi iske pratyaashit agle bhaag main kaam karne main ruchi dikhaai.sitambar 2011 main aros international ke sunil lulla ne ye ghoshnaa kii ki unhone nirdeshak anand el. raay ko is film kii agali kadi ke liye anubandhit kiya he.pehle aayi report main yah bataaya gaya ki film ke mukhya paatr do roopon main dikhaai denge. ye bhi kayaas lagaaye gaye kii shahid kapur is film main madhavan kii jagah lenge. janvari 2012 main is pariyojna ko aage badha diya gaya taaki anand el. raay duusari film ranjhna kaa kaam nipta saken. usee samay nirmaataa ye bhi chaahate the ki kangana bhi krish 3 kaa apana kaary nipta len.
 "ranjhna" kii safalataa ke baad july 2013 main anand raay ne sabhi bhrantiyon ko samaapt karte hue, ye pramanit kiya ki "tanu vaids manu" kii pariyojna abhi bhi chaalu he or usame mul film ke paatr hi kaam karenge. patakatha lekhak himanshu sharma ne july 2013 main is film par kaam karnaa shuru kiya. himanshu sharma ne bataaya ki is film ke kuch drishy landan main filmaaye jaayenge uske baad kii shooting lakhanu, kanpur va dilli main kii jaayegi. is film kaa sambhavit naam " tanu vaids manu extra large " rakhaa gaya.iskaa pre-production 2013 tak chalata rahaa. par kangana kii america kii trip ke kaaran ise or aage 2014 ke prarambh tak le janaa padaa. kangana ne baad main ye pramanit kiya kii ve is film main do charitron main nazar aayegi. nayaa charitra ek khilaadi kaa hoga. is par film kii team ne kangana kii hamshakl khojna shuru kar diya. dhanush, jinhone "ranjhna" main kaam kiya unka bhi is film main ek chemiyo role he.
 ek chote se utsav ve baad team ne filming oktober 2014 main lakhanu main shuru kii. film kaa pehla moshan poster 23 march 2015 main kangana ke janmdin par release hua.
 ye film 22 may 2015 ko lagbhag 2200 screens ke saath bharat main release hui. uese, euke canada ,pakistan, new jiland, australia or yuai main ise 350 screens par release kiya gaya. box offis india ke anusaar is film ko andhra pradesh va pashchim bengal main ausat shuruyaat mili.tanu vaids manu riterns ne apane opening ke maukey par uttar main 60% va duusare rajyon va metros main 40-50% screens ko gher liya.film ne apane release ke pehle din apane gharelu bazaar se 8.75 karod kamaaye. jabaki pehle saptaah main hi 100 karod se zyada kamai kar ke yah film varsh kii sabase safal filmon main shumaar ho gai.
 film ko aalochakon se kaaphi prashansa mili. aalochakon ne kangana ke dabl role ko kaaphi saraahaa. ise 95% samikshaayen apane paksh main mili or da rivyu monk, jo ek bhartiya filmon ke samikshaon ko sangrahit karne vaali sait he par 30 samikshaon ke aadhaar par 10 main se 7.4 ank mili. times of india ke srijan mitra das ne ise 5 main se 4.5 sitare die. das ne kaha, "tanu vaids manu riterns hindi cinema ke sabase achche dabl role main se ek hone par garv kar sakati he. saath hi madhavan ne bhi shant, chid-chida va kabhi ashaavadi banakar ek acha kaary kiya he."indian express kii shubhra gupta ne kaha, " main kangana ke kaaran ek tikat kharidungi." inhone film ko 5 main se 3 star die. enditivi ke ceble chattarji ne kaha," film ant tak ek gane kii tarah chalati he par ant main ye thodaa ladkadaane lagati he."
  - IMDb.com - NDTV.com - Indiatoday.com - Indianexpress.com - TheReviewMonk.com - jaagran
 may 2014 main pichhali film ke producers ,sanjay singh, vinod bachchan va shailesh singh ne ye kehete hue ek kanoonee notice diya ki nirdeshkon ke paas unki anumati ke bina is film kaa doosraa bhaag banane kaa adhikaar nahin he. anand raay ne uttar diya ki in teenon ke paas keval pichhali film ke adhikaar the iske sikval va frenchizi par inkaa koi sidhaa adhikaar nahin he.
 tanu vaids manu:riterns ke gane krasna solo va tanishk-vaayu dwaara nirmit hai
