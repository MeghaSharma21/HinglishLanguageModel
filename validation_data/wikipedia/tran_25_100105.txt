 pratyusha banerjee ek bhartiya abhinetri thim jo colors par prasaarit hone vaale dharawahik balika vadhu main anandi ke kirdaar ke liye jaani gai. wo reality sho jhalak dikhalaa ja sijan 5 va big bos sijan 7 kii pratibhaagi bhi rahi thim. inke alaava unhone sasuraal simer kaa, ham hai naa, kamedi classes, aahat, va saavdhaan india aadi kaaryakramon main bhi yogadan diya. 
 inkaa janm 10 agast 1991 main jamshedpur, jharkhand main hua tha.baad main tivi or filmon main kaam karne ke liye ye mumbai aa gayin. inke pita kaa naam shankar or maan kaa naam somya banerjee he.
 pratyusha kii april 2015 main nirmaataa vikaas gupta ke saath dating karne kii afvaah ai thi. haalanki, agast 2015 main yah bataaya gaya he ki banerjee ne vyapaaree makrand malhotra ke saath uske sambandh tuutane ke baad abhinayta or nirmaataa rahul raaj singh se dating karnaa shuru kar diya he.
 1 april 2016 ko inhone faansee laga kar aatmahatya kar lee.inhen atyant gambhir avasthaa main aspataal main bhartee karaayaa gaya. kokilaben aspataal main inaki maut kii pushti kar di gayi. pratyusha ne apane kamare main hi rassi se khud ko lataka liya. pratyusha maatr 24 saal kii thim. rahul raaj singh se pratyusha kii shaadi hone vaali thi. in donon ne hi ek riyality sho power kapal main bhi hissaa liya tha.
 kareeb 12 ghante baad unke bwoyfriend rahul raaj ne mumbai police ke paas bayaan darz karaayaa. rahul ne kaha, main dar gaya tha. isliye police ko inform nahin kiya."pratyusha ek maheene se tanaav main thim. vikram bhatta ne unhen film ofer kii thi par vah film ban nahin saki. janvari 2016 main pratyusha kaa police se jhagada hua tha. pratyusha ne police or bank waalon par marpet va chhedchhad kaa aarope lagaaya tha. cese bhi darj karaayaa tha. iske baad ve kandiwali flats chhodkar goregaanv link road kii hormoni building main shift ho gai thim.postmortem main inke garbhashay main safed rang kaa gadha taral paaya gaya, jo garbhakaal ke shuruaati samay kii taraf ishaara karata he. sarjan dow esaem patil ne isaki pushti kii. taral ko store kar ke, histopathology test ke liye bheja gaya.inkaa antim sanskaar 2 april ko mumbai main kar diya gaya.
