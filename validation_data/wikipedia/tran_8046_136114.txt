 kumbhandas ashtchhaap ke prasiddh kavi the. ye paramananddaas ji ke samakaleen the. kumbhandas kaa charit "churaasi vaishnavan kii vaarta" ke anusaar sankalit kiya jaataa he. 
 kumbhandas braj main govardhan parvat se kuch dur "jamunaavatau" naamak gaanv main rahaa karte the. unke ghar main kheti-baadi hoti thi. apane gaanv se ve parsoli chandrasarovar hokar shrinath ji ke mandir main kirthan karne jate the. unka janm gaurava kshatriya kul main hua tha. kumbhandas ke saat putr the, jinamein chaturbhajadas ko chhodkar anya sabhi krishi karm main lage rahete the. unhone 1492 i0 main mahaprabhu vallabhacharya se diksha lee thi.
 ve puri tarah se virakt or dhan, maan, maryaada kii ichha se koson dur the. ek baar akbar badshaah ke bulaane par inhen fatehpur sikri janaa padaa jahaan inkaa bada sammaan hua. par iskaa inhen baraabar khed hi rahaa, jaisaa ki inke is pad se vyanjit hota he-
 anumaanath: kumbhandas ji kaa janm govardhan,mathura ke sannikat jamunaavato naamak gram main samvath 1525 vikrami main caitra krishna ekadshi ko hua tha. ve gorwa kshatriya the. unke pita ek saadhaaran shrenee ke vyakti the.kheti karke jeevika chalaate the. kumbhandas ne bhi paitruk vritti main hi aasthaa rakhi or kisaani kaa jivan hi unhen acha laga. parsoli main vishesh rup se kheti kaa kaary chalata tha. unhen paise kaa abhaav aaajeevan khatkata rahaa par unhone kisi ke saamne haath nahin pasaara. bhagavadbhakti hi unki sampatti thi. unka kutumb bahut bada tha, kheti kii aay se uskaa paalan karte the. parivaar main inaki patni ke atirikt saat putr, saat putr-vadhuen or ek vidhwaa bhatiji thi.
 kumbhandas param bhagavadbhakt, adarsh grihasth or mahaan virakt the. ve ni:sprut, tyaagi or mahasantoshi vyakti the. nake charitra kii vishisht, aloukikta yah thi ki bhagwaan saakshaat prakat hokar unke saath sakha bhav kii kridaayen karte the. mahaprabhu vallabhacharya ji unke diksha-guru the. samvath 1550 vikrami main acharya kii govardhan yatra ke samay unhone brahmasambandh liya tha. unke diksha-kaal ke pandrah saal purv shrinath ji kii murti prakat hui thi, acharya kii ajna se ve shrinath ji kii seva karne lage the. 'pushtimaarg' main dikshit tathaa shrinath ji ke mandir main kirtankaar ke pad par niyukt hone par bhi unhone apni vritti nahin chodi or ant tak nirdhanavastha main apane parivaar kaa bharan-poshan karte rahe.
 shrinath ji ke mandir main kumbhandas nity naye pad gaakar sunaane lage. 'pushti sampradaay' main sammilit hone par unhen kirthan kii hi seva di gayi thi. kumbhandas bhagawatkrupa ko hi sarvopari maanate the, bade-se-bade gharelu sankat main bhi ve apane aasthaa-path se kabhi vichlit nahin hue. shrinath ji ke shringaar sambandhi padon kii rachana main unki vishesh abhiruchi thi. ek baar vallabhacharya ji ne unke yugal lila sambandhi pad se prasann hokar kaha tha ki-"'tumhen to nikunj lila ke ras kii anubhuti ho gayi." kumbhandas mahaprabhu kii krupa se gadgad hokar bol uthe ki- "mujhe to isi ras kii nitant aavashyaktaa he." 
 mahaprabhu vallabhacharya ke lila-pravesh ke baad kumbhandas gosai vittalanath ke sangrakshan main rahakar bhagwaan kaa lila-gaan karne lage. vitthalanath maharaj kii un par badi krupa thi. ve man-hi-man unke nirlobh jivan kii saraahna kiya rate the. samvath 1602 vikrami main 'ashtchhaap ke kaviyon' main unki gananaa hui. bade-bade raja-maharaja aadi kumbhandas kaa darshan karne main apana saubhaahgya maanate the. vrindavan ke bade-bade rasik or sant mahatma unke satsang kii utkrisht ichha kiya karte the. unhone bhagavadbhakti kaa yash sadaa akshunn rakhaa, aarthik sankat or deenta se use kabhi kalankit nahin hone diya.
 ek baar shrivitthalanath ji unhen apni dwarka yatra main saath le janaa chaahate the, unka vichaar tha ki vaishnavon kii bhent se unki aarthik paristhiti sudhar jaaygi. kumbhandas shrinath ji kaa viyog ek pal ke liye bhi nahin sah sakate the, par unhone gosai ji kii ajna kaa virodh nahin kiya. ve gosai ji ke saath apsara kund tak hi gayi the ki shrinath ji ke saundarya samaran se unke ang-ang sihar uthe, bhagwaan kii madhur-madhur mand muskaan kii jyotsna virah-andhkaar main thirak uthi, maadhuryasamraat nandanandan kii virah vednaa se unka hriday ghayal ho chalaa. unhone shrinath ji ke viyog main ek pad gaaya-
 shrigosai ji ke hriday par unke is virah geet kaa bada prabhaav padaa. ve nahin chaahate the kumbhandas pal bhar ke liye bhi shrinath ji se alag rahen. kumbhandas ko unhone lautaa diya. shrinath jika darshan karke kumbhandas swasth hue.
 ek baar mogul badshaah akbar kii rajsabha main ek gayak ne kumbhandas kaa pad gaaya. badshaah ne us pad se aakrisht hokar kumbhandas ko fatehpur sikri bulaayaa. pehle to kumbhandas janaa nahin chaahate the, par sainik or duuton kaa vishesh aagrah dekhakar ve paidal hi gayi. shrinath ji ke sabha sadsy ko akbar kaa aishwarya do kaudi kaa laga. kumbhandas kii pagadi fatty hui thi, taniya maili thi, ve aatmaglani main dub rahe the ki kis paap ke falswaroop unhen inke saamne upasthit hona padaa. badshaah ne unki badi aavbhagat kii, par kumbhandas ko to aisa laga ki kisi ne unako narak main laakar khadaa kar diya he. ve sochane lage ki rajsabha se to kahin uttam braj he, jisamen swayan shrinath ji khelte rahete hai, anekon kridaayen karte karte rahete hai. akbar ne pad gane kii prarthana kii. kumbhandas to bhagwaan shrikrishna ke aishwarya-maadhurya ke kavi the, unhone pad-gaan kiya- 
 badshaah sahruday the, unhone adarpurvak unako ghar bhej diya.
 samvath 1620 vikrami main maharaj maansingh braj aaye the. unhone vrindavan ke darshan ke baad govardhan kii yatra kii. shrinath ji ke darshan kiye. us samay mrudang or veena ke saath kumbhandas ji kirthan kar rahe the. raja maansingh unki pad-gaan style se bahut prabhavit hue. ve unase milane jamunaavato gayi. kumbhandas kii deen-hin dasha dekhakar ve chakit ho uthe. kumbhandas bhagwaan ke rup-chintan main dhyansth the. aankh khulne par unhone bhatiji se asana or darpan maange, uttar mila ki â€˜asana padiya kha gayi, darpan bhi pi gayi.' aashay yah tha ki pani main mukh dekhakar ve tilak karte the. maharaja maansingh ko unki nirdhantaa kaa pataa lag gaya. unhone sone kaa darpan dena chaha, bhagwaan ke bhakt ne asweekaar kar diya, moharon kii thili deni chaahi, vishwapati ke sevak ne uski upeksha kar di. chalate samay maansingh ne jamanuvato gaanv kumbhandas ke naam karnaa chaha, par unhone kaha ki "meraa kaam to kareel ke ped or ber ke vriksh se hi chal jaataa he." raja maansingh ne unki ni:sprihata or tyaag kii saraahna kii, unhone kaha ki "maaya ke bhakt to maine bahut dekhe hai, par vaastavik bhagavadbhakt to aap hi hai." 
 vriddhavastha main bhi kumbhandas nity jamunaavato se shrinath ji ke darshan ke liye govardhan aayaa karte the. ek din sankarshan kundi par anyodar ke nikat ve thahar gayi. 'ashtchhaap' ke prasiddh kavi chaturbhujadas ji, unke chote putr saath the. unhone chaturbhujadas se kaha ki "ab ghar chalakar kya karnaa he. kuch samay baad sharir hi chhootane vaala he." gosai vitthalanath ji unke dehavsaan ke samay upasthit the. gosai ji ne poocha ki "is samay man kis lila main laga he?" kumbhandas ne kaha- laal teri chitwan chitai churaavai or iske anantar yugal swaroop kii chhavi ke dhyaan main pad gaaya-
 unhone sharir chhod diya. gosai ji ne karun swar se shradhanjali arpit kii ki aise bhagavdiy antardhan ho gayi. ab prithvi par sachche bhagavadbhakton kaa tirodhan hone vastav main kumbhandas ji ni:sprihata ke pratik the, tyaag or tapasya ke adarsh the, param bhagavdiy or sidhe-sade grihasth the. samvath 1639 vikrami tak ve ek sau teraa saal kii umr paryant jivit rahe.
