 maharishi vaalmik pracheen bhartiya maharishi hai. ye adikavi ke rup main prasiddh hai. unhone sanskrit main ramayana kii rachana kii. unke dwaara rachi ramayana valmiki ramayana kahalaai. ramayana ek mahakavy he jo ki shriram ke jivan ke madhyam se hamen jivan ke satya se, kartavya se, parichit karwaata he.
 adikavi shabd 'aadi' or 'kavi' ke mail se bana he. 'aadi' kaa arth hota he 'pratham' or 'kavi' kaa arth hota he 'kavy kaa rachayita'. valmiki rishi ne sanskrit ke pratham mahakavy kii rachana kii thi jo ramayana ke naam se prasiddh he. pratham sanskrit mahakavy kii rachana karne ke kaaran valmiki adikavi kahalaaye.valmiki ek aadi kavi the par unki visheshta yah thi ki ve koi brahman nahin the, balki kevat the..
 valmiki ramayana mahakavy kii rachana karne ke pashchaat adikavi kehalaae parantu ve ek gyani kevat the,ve koi brahman nahi the,ek baar maharishi vaalmik ek kronch pakshi ke jode ko nihaar rahe the. vah joda premalap main leen tha, tabhi unhone dekha ki ek baheliye ne kaamrat kronch pakshi ke jode main se nar pakshi kaa vadh kar diya or maadaa pakshi vilaap karne lagi. uske is vilaap ko sun kar maharishi kii karunaa jaag uthi or dravit avasthaa main unke mukh se swatah hi yah shloke foot padaa.
 are baheliye, tuune kammohit maithunarat kronch pakshi ko maaraa he. ja tuje kabhi bhi pratishtha kii prapti nahin ho paayegi)
 gyaan prapti ke baad unhone prasiddh mahakavy "ramayana" kii rachana kii or "adikavi valmiki" ke naam se amar ho gayi.
 apane mahakavy "ramayana" main anek ghatnaon ke ghatane ke samay surya, chandra tathaa anya nakshatra kii sthitiyon kaa varnan kiya he. isse gyaat hota he ki ve jyotish vidya evam khagol vidya ke bhi prakand pandit the.
 apane vanvaas kaal ke madhya "ram" vaalmik rishi ke ashram main bhi gayi the.
 dekhat ban sar sell suhaae.vaalmik ashram prabhu aae.
 tathaa jab "ram" ne apni patni sita kaa parityag kar diya tab maharishi vaalmik ji ne hi sita ko aasraa diya tha.
 uparokt uddharanon se siddh he ki vaalmik "ram" ke samakaleen the tathaa unke jivan main ghatit prayek ghatnaon kaa purnroopen gyaan vaalmik rishi ko tha. unhen "ram" kaa charitra ko itnaa mahaan samajha ki unke charitra ko aadhaar maan kar apane mahakavy "ramayana" kii rachana kii.
 adikavi valmiki ke janm hone kaa kahin bhi koi vishesh pramaan nahin miltaa he. satyuga, treta or dwapar teenon kaalon main valmiki kaa ullekh miltaa he wo bhi valmiki naam se hi. ramcharitra maanas ke anusaar jab ram valmiki ashram aae the to wo adikavi valmiki ke charnon main dandvat pranaam karne ke liye jameen par danda kii bhaanti let gaye the or unke mukh se niklaa tha "tum trikaaldarshee muninath, vishwa bidra jimi tumre haathaa." arthath aap teenon lokon ko jaanane vaale swayan prabhu ho. ye sansar aapke haath main ek ber ke samaan prathit hota he.
 mahabharat kaal main bhi valmiki kaa varnan miltaa he jab pandav kauravon se yuddh jeet jate hai to draupadi yajna rakhti he, jo safal nahin hota to krishna ke kehane par ki yajna main sabhi muniyon ke muni arthath valmiki ji ko nahin bulaayaa gaya isliye yajna sampoorn nahin ho paa rahaa to draupadi khud unke ashram jaati he or unase yajna main aane kii vinati karti he. jab valmiki vahaan aate hai to shankh khud baj uthta he or draupadi kaa yajna sampoorn ho jaataa he. is ghatana ko kabir ne bhi spasht kiya he "supach rup dhar satguru ji aae. pandon ke yajna main shankh bajaae."
