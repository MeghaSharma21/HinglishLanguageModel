 nirdeshaank: 17°32′N 73°31′E / 17.53°N 73.52°E / 17.53; 73.52chiplun bharat ke maharashtra rajya ke ratnagiri jila main sthit ek parytan sthal he. ek picnic sthaan ke rup main chiplun ke janm kii kahani badi hi rochak he. hua yun ki 80 ke dashak main mumbai se goa jane ke liye pratidin udaane sanchalit nahin hoti thi. us samay saptaah main ek yaa do udaane sanchalit hoti thi. isliye paryatakon ne sadak maarg dwaara goa janaa aarambh kar diya. lekin yah rasta kaaphi lanbaa padataa tha. isliye raste main ek aise sthaan kii zarurat mahasoos kii gai jahaan paryatak aaraam kar saken. aise sthaan ko chunane ke liye hotel taj group ne samachaarpatron main vigyaapan diya or paryatakon se vibhinn sthanon ke liye voting karne ko kaha. voting main 80 pratishat darshakon ne chiplun ke paksh main matdaan kiya. is prakaar ek paryatak sthal ke rup main chiplun kaa janm hua. 
 puure chiplun shahar ko ek din main aaraam se ghumaa ja saktaa he. agar car yaa taxi kii vyavastha ho jaay to ek hi din main iske aasapaas ke sthanon ko bhi ghumaa ja saktaa he.
 pithe parashuram gaanv chiplun ke najadik hi sthit he. is gaanv ke sambandh main kai anushrutiyaan faili hui hai. ek anushruti ke anusaar parashuram joki gussell sant the, apane ko guru ke saamne sachcha sanyasi siddh karne ke liye apni puri bhoomi daan kar di. iske baad vah pithe parashuram aa gaye. ek baar gusse main unhone apana farsa samudr main phenk diya. us samay samudr chiplun ke nikat tha. anushruti ke anusaar parashuram ke gusse ke kaaran samudr ne apane ko peeche khinch liya. jahaan farsa gira vah sthaan parashuram ne apane nivas ke liye chun liya.
 pithe parashuram vartmaan main ek payrtak sthal ke rup main viksit ho chukaa he. yahaan ek 700 varsh purana mandir he jo ki bhavy to nahin he lekin isaki mahatta kaaphi adhik he. paryatak is mandir ke aasapaas sthit dukaanon se nakli gahane kharidte hai. 
 vitasta nadi main motorboating kaa anand uthaaya ja saktaa he. is nadi main kabhi-kabhi ghadial bhi dikh jaataa he. iske alaava machhlee pakadaney kaa bhi lutf uthaaya ja saktaa he.
 
  yah sangrahalay mumbai-goa rajmarg par sthit he. is sangrahalay main shivaji ke jivan main ghatit vibhinn ghatnaon ko chitrit kiya gaya he. 
 yah dam samudratal se 3000 feet unchaa he. yah dam paryatakon kaa pasandida picnic spot hota tha. lekin mohammad atta tathaa uske doston kaa yahaan durghatana hone ke kaaran ab is dam main suraksha kaarnon se pravesh nishedh kar diya gaya he. 
 yah dam bharat ke sabase bade daimon main se ek he. is dam ke paas hi nehru smriti udyaan he. yah dam mithe pani kii machhliyon ke liye bhi prasiddh he. is dam main boating kii suvidha bhi he. boating kaa shulk 300 ru. he. in sabake alaava yahaan kuch mandir tathaa jharne bhi hai. is dam ko monsoon ke mausam main ghoomana chahie. 
 chiplun kaa ek anya darshneey sthaan mahabaleshwar mandir he. yah mandir devarukh road par chiplun se 95 kilometre dur sthit he. yah mandir ek gupha main prakritik rup se nirmit he. agar aap bhaagyashaalee hai to aapako is gupha main nivas karne vaale sarp dikh sakate he. yahaan ek jharnaa bhi he.
 yah jharnaa chiplun shahar se 3 kilometre kii duuri par sthit he. yahaan monsoon ke samay main janaa chahie.
 yah pracheen tirthakendre he. yah mandir chiplun se 120 kilometre dur he. is mandir main bhagwaan ganesh kii prakritik rup se nirmit murtti he. 
 yah pracheen kila ek choti si pahari par sthit he. is kile kaa nirmaan shivaji maharaj ne karavaaya tha. is kile ke saamne vitasta nadi bahati he. is kile se ghati tathaa nadi kaa sundar najaara dikhataa he.
 
 taj restaurant konkani bhojan ke liye prasiddh he. yahaan kaa sthaneey bhojan bada pav tathaa sol kadi bhi taj restaurant main miltaa he. parashuram mandir main bhi acha bhojan miltaa he. yahaan bhojan prati vyakt 30 ru. kii dar se diya jaataa he. lekin yahaan bhojan ke liye pehle se hi order dena hota he. royal pales main soup, surmai frai tathaa machhlee uchit keemat par miltaa he. 
 chiplun kichan ke saamaanon ke liye prasiddh he. ye saamaan mukhyat: pithe parashuram se kharide ja sakate he. yahaan ke dukaanon ke baahar ye saamaan tange rahete hai. sthaneey logon kaa kahana he ki yahaan kaa kukam sabase acha hota he. yahaan kaa bana kukam sherbet bhi kharida ja saktaa he. yah sherbet plastic ke dibbon main miltaa he. chiplun main nachni' naamak ek prakaar kaa anaaj hota he. yah kaaphi pustak hota he. ise roti or papad ke saath khaaya jaataa he.
 chiplun alfonso aam ke liye bhi prasiddh he. iske alaava chiplun main chamagadad kaa tel bhi miltaa he. 100 mili litre chamagadad kaa tel 37 ru. main miltaa he. yah tel jodon ke dard tathaa sujan ko dur karne main kaam aata he.
