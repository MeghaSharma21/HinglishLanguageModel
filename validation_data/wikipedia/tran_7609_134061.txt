 praaniyon or vanaspatiyon ko unke mul nivas ke samakaksh, yaa bilkul bhinn jalwayuvale duusare pradesh main, kritrim yaa prakritik tareeke se le jaakar, safaltaapurvak unka vistaar kiye jane kii paddati ke liye praaniyon or vanaspatiyon kaa deshikaran - is pad kaa vyapak rup se prayog kiya jaataa he. vyapak arth main deshikaran paristhitik anukulan hi he, kintu simit arth main deshikaran kaa taatpary us kriya se he jiske dwaara jeevadharee kaa, apane hi athwa anya pradesh main, is prakaar parivartan kiya jaataa he jisase vah vahaan kii jalwaayu kii nai dashaon ko sahan karne kii kshamta praapt kar le or vahaan ke anukool ban jaae. is anukulata kaa pratipaadan kuch log lamark or kuch darwin ke siddhant ke anusaar karte hai.
 jab kisi praani yaa vanaspati kaa kisi naveen or bhinn desh main padaarpan hota he or uskaa deshikaran kiya jaataa he tab usamen nimnlikhit parivartan kii sambhaavnaayen ho sakati hai:
  kisi vishesh kshetra main praani kii sankhya main spasht teevr vruddhi hoti he, jaisaa australia main khargoshon tathaa newzijaind main harith chatakhon kii sankhya main. teevr vruddhi ke do kaaran ho sakate hai : anukulan paristhitiyaan, jaise bhojan kii prachurtaa or usase prajnan kii gati main vruddhi tathaa nae pradesh main shatruon or adchanon kii anupasthiti.
  nae pradesh main vyakti kii maap or shakti main vruddhi.
  avaagaman ke kaaran vibhinn kism ke praaniyon kii sankhya main vruddhi or kuch vilakshan jatiyon kii uttarjivita .
  praani saadharantaya roodhiwaadee hote hai, par unamem kabhi kabhi mand gati se parivartan hote bhi dekhe jate hai.
  kuch jeev nae desh main bahut sheeghra hi vahaan kii jalwaayu ke abhyast ho jate hai or unamem koi vahya parivartan nahin hota, jaisaa ghodon, khargoshon, chuhon, gauraiyon or murgiyon main dekha jaataa he, par kuch, jaise tibeti yaks, kam oonchaai ke kshetra main nahin panpate. pashuon ke deshikaran kii safalataa bahut kuch unki rachanaatmak vilakshantaaon par nirbhar karti he.
  jab vaataavaran, bhojan athwa prakruti main kisi prakaar ke pratyaksh parivartan ke falswaroop jaivik yaa angik parivartan aisa jad pakad letaa he ki un paristhitiyon ke, jinke kaaran parivatran hue, samaapt ho jane par bhi parivartan drudh bana hi rahata he, tab aise parivartan roopantaran yaa vyaktigat gun kaa uparjan kehete hai.
 jab koi praani ek desh se duusare desh main pahunchataa he, tab yah aagatuk pehle se rahanevaale deshi praaniyon, athwa purvadeshikrut praaniyon kaa vinaash kar detaa he, jaise jamaica main rahanevaale bak chuhon or videsh se aagat jahaajon ke chuhon kaa samul naash aagatuk nevale ne kar diya. yah naash do prakaar se hota he:
  aagatuk praaniyon dwaara purv ke praaniyon ko khaakar, athwa
  apni vanshavriddhi kar.
 nae desh main nae jaanwaron ke saath-saath unke parjiviyon kaa pravesh bhi ho saktaa he, jaise chuhon ke saath plig ke pissu kaa or siiron ke saath, manushyon main trikinosis kii beemaari utpann karanevaale, trikinela spirellis kaa pravesh.
 yah sandehatmak he ki do jatiyon ke chamagaadadon ko chhodkar, newzealand kaa koi bhi stani praani swadeshotpann he. newzealand main 48 jatiyaan pravisht kii gayi, jinamein 44 jatiyaan jaan boojhkar or chaar anjaane main. in chaar anjaane praaniyon main mooshak kii ek or chuhon kii teen jatiyaan hai. yahan jab europe ke logon kaa basna prarambh hua, tab chuhon kii in teenon jatiyon main se ek jati mas ekjalens samaapt ho gai tathaa 48 jatiyon main se 25 jatiyaan bhalee bhanti sthapit ho gayi.
 captain cook ke padaarpan kii taarikh se newzealand main 130 jati ke pakshiyon kaa pravesh jaan boojhkar karaayaa gaya he. 24 jatiyaan vastav main junglee ho gai hai, jinamein se vanya hans, junglee murgi, kabutar, chakva, kasturika, kastoorak, tusharachatak, ruuk, sarika, bhartiya maina, goraiya, nandi chatak, swarna chatak, harith chatak or pili kalangiwaali chidiyaan hai. duusari taraf 1868 i. se ab tak nau jati kii chidiyaan yaa to viral ho gai hai yaa vilupt ho chuki hai, jaise deshi kaua, deshi kasturika, deshi teetar, shwet vak tathaa anya pakshi. ye kisi samay bahut the or ab sthanon main khaded die gaye hai, jahaan adhik aabaadi nahin he. tamson likhte hai "aisa avashya nahin sochna ki keval aagatuk jaanwaron ke hi kaaran aisa prabhaav padaa he, yadhyapi chuuhe, billiyaan, khargosh, boar, maveshi, tathaa chidiyaan apane nivaskshetra kii simaaon ko parkar duusare kshetra main bahut dur tak ghus gaye hai. nivas tathaa prajnan sthanon main pratyaksh baadha or bhojan kii purti main hastkshep ke kaaran, in muldeshiy praaniyon kaa vidhwans or hraas hua he."
 jo baaten chidiyon ke liye lagu hoti hai, ve hi baaten nimna keti ke praaniyon, sarisrupon se lekar kiton tak ke liye lagu hoti hai. kintu pun: iskaa kaaran aagantukon kii pratyaksh pratispardhaa main na dhoundkar maanav hastkshepon main foondnaa hoga. is baat kii pushti is tathy se hoti he ki san 1870 ke baad se sarisrup se lekar kiton tak kii sankhya main asaadhaaran vruddhi hui he. is prakaar dakshini dweep main belward adhik sankhya main ho gaye hai, yadhyapi uttari dweep main ye viral hai.
 jab desh ke jalwaayu main teevr parivartan hote hai, jaise shushk jalvaay kaa adrr jalwaayu main, yaa ushn jalwaayu sheet jalwaayu main parivartit ho jaataa he, tab jaivik vikaas main nimnlikhit parivartan hote hai:
  charam avasthaa main, jaise yadi koi desh himachhadit ho jaae, to vahaan se jeev kaa lop ho saktaa he, jaisaa himand kalp main great britain ke adhikansh bhaagon main hua.
  kam ugr avasthaa main, jaise kramik pratikul avasthaa utpann hone par varan par prabhaav padegaa. is prakaar shushk avasthaa kaa aagaman nikat hone par, marudabhidi paudhe jivit rahete hai or sheeghra phoolne or falanevaale paudhe jaade main prakand or shalk kand ke rup main jameen ke andar chale jate hai. jab varsh main anek maheenon tak prithvi himachhadit rahegi, tab bhi uparyukt paudhe jivit rahenge. jeevon ke liye shushk honevaale deshon main greeshmanishkriyata or thande deshon main sheetanishkriyata, upyogi hoti he. jalwaayu kaa parivartan vanaspati or praaniyon ke jivan ko vibhinn prakaar se prabhavit kar saktaa he.
  kuch praani, jo kuch dur tak chal sakate hai or tivrgami hai, jalwaayu parivartan ke kaaran apana nivas kshetra badal dete hai, jaise jab europe main dakshin kii ore himandakalp kaa prasar hua, tab bahut se uttari stani isaki lapet main aa gaye. atev leming or arctic lomadee ke avshesh sudur dakshin tak paae jate hai. jab mridu jalwaayu prarambh hui or himkhand pighalane laga, tab arctic praroop ke vanshaj, jaise rangifer or shwet lomadiyaan, uttar kii ore chali gayi.
  kisi desh kii jalwaayu kaa parivartan, praaniyon ke swabhaav main mahatvapurn parivartan laa detaa he or jeev ke jeevanchakra ko bhi nirdhaarit karne main mahatvapurn bhaag letaa he. jalwaayu parivartan ke kaaran praani kii upapachayee kriya kii gati mand yaa teevr ho sakati he, athwa jivan kii kisi vishesh avasthaa main parivartan ho saktaa he. stani praaniyon main, kam se kam ant: straavi granthi athwa grathiyon kii straavik kriyasheeltaa, main bhinnata utpann ho sakati he.
  stani main garbhakaal evam prasav kii ritu, pakshiyon main deshaantaran kii aavartita, sheetanishkriyata, vishram, sheetatandra, susti ityadi kaa kaaran jalwaayu parivartan ho saktaa he. adrrata badhane se raseele paudhon kii utpatti hoti he phir iske falswaroop konpal charanevaale praaniyon kii vruddhi hoti he, kyonki jangal kaa vistaar hota he to jeevon ko aashray miltaa he. adrrata kii thodi kami se ghaas main vruddhi hoti he or uske kaaran ghaas charanevaale jaanwaron main vruddhi hoti he. shushkta se jangal kii seemaa main sankuchan hota he or is prakaar praani nae aashray kii khoj ke liye prerit hota he.
 jab kisi bahumoolya vanaspati yaa jaanavar kaa bilkul nae or bhinn prakaar kii jalwaayu vaale desh main deshikaran ke liye aayaat karnaa ho, tab ayatakarta ko chahie ki vah pashu yaa vanaspati kii kisi aisi kism ko chune jo us jalwaayu ke anukool prathit ho. gun kii vibhinnata kaa bhi dhyaan rahanaa chahie, kyonki kuch muulavrunt, yaa pashu vansh, anya kii apeksha adhik rudh haate hai. honhaar muulavrunt yaa pashu kaa kisi madhyamik sthaan main aayaat karnaa upyogi hoga. darwin ne prekshit kiya ki england main paali gai bhedon kii apeksha kep ov gudhope kii merino nasl kii bheden bharat main bhalee bhanti vruddhi karti hai. un avasthaaon main jahaan nae desh main pashu yaa vanaspati kii vruddhi main safalataa kisi vishesh gun, jaise mote fer yaa roendaar pattiyon par nirbhar karti he, unka varan aise parivart main kiya jaae jinamein vaanchit disha main bhinnata kii pravriti bhalee bhanti jaan pade.
 wilis ne dekha ki bahut asangat prayaas karne ke kaaran manushya deshikaran main asafal rahaa he. asafalataaon se shiksha lekar manushya kramik parivartan kaa prayaas kar rahaa he, jaisaa usne liberia kii coffee ko java main ugane main kiya he. coffee ke prayek kramik peedi ke beej ko lekar, prayek baar kuch adhik gajon kii oonchaai par bokar, jis prakritik avasthaa ke anuroop beej tha usase bhi bahut adhik oonchaai par bhalee bhanti viksit hone ke yogya bana diya gaya he. lanka ke vanaspatik upavan main europe se laayaa gaya sundar cypiras payaras ke beej ko ugane kaa prayaas nishphal ho gaya, kintu bharat ke saharanpur se laae gaye beej ke ugane kaa prayaas safal ho gaya. iskaa nishkarsh yah he ki manushya ko bahut adhik shighrata nahin kerani chahie or prakritik prakriyaaon se sabak lekar, lambii avadhi main dhire dhire, kram se deshikaran karnaa chahie.
