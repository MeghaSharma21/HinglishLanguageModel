 auto expo bharat kii rajdhani dilli main har do saal main yojit hone vaala ek vyapaar mela hai. iskaa aayojan nai dilli ke pragati maidan main honta he. shanghai motor sho ke baad yah asia kaa doosraa sabase bada vaahan vyapaar mela he. meley kaa aayojan automotive component menuphacturers association, bhartiya automobile nirmaataa sangh or confederation of indian industries mil kar karte hai.
 1986 se lekar ab tak 11 auto expo bharat kii rajdhani main yojit kiye ja chuke hai. 
 pehali baar 12vaan auto expo kaa aayojan nai dilli ke bajaay rashtriya rajdhani kshetra ke audyogic nagar greater noida main kiya gaya.
 bhartiya vaahan udyog kaa sabase bada aayojan naunvaan auto expo dilli main hua tha. bharat dupahiyaa vaahanon kii khapat main duniya kaa doosraa sabase bada bazaar he. 12 hajaar vargametre main auto expo kaa aayojan hua tha. is meley main automobile udyog se judi 2000 companiyon ne hissaa liya. isamen 60 pratishat bhartiya or 40 pratishat videshi bhagidaari thi. mela 17 janvari 2008 tak chalaa tha. bharat ke automobile udyog kii pragati ke pratik auto expo ke nauven sanskaran main vibhinn virgon main 30 naye vaahanon ko utaara gaya tha.
 pragati maidan dilli ke bajaay is baar 12vaan auto expo 5 farvari se 11 farvari 2014 tak greater noida main yojit kiya gaya. isamen maaruti suzuki silariyo, maaruti suzuki wiel7, shevarle beet facelift, maaruti swift facelift, datson go, honda jaaz or abarth punto jaisi anek nayi kaaron ke model pradarshit kiye gayi.
 in kaaron ke alaava is auto expo main darshakon ko tramph motorcycle jaise kai dupahiyaa vaahanon ke bhi kai model dekhne ko mili.. desh-videsh ke vaahanon kii yah pradarshnee aam janata ke liye 7 se 11 farbari 2014 tak chali.
 auto expo main tu-whilers segment main 9 indian or 3 global model launch hue. isi prakaar car or yuvi segment main 25 indian or 15 global model launch kii gayin. kammertial whical main bhi shandaar takanic or dizin kaa pradarshan karte hue 9 indian or 8 global model launch kiye gayi.
