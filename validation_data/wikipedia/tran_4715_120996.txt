 anuwaad smriti ek database he jisamen strot bhashaa ke kisi khand ke sangat lakshya bhashaa kaa khand bhandarit rahata he. strot bhashaa evam lakshya bhashaa ke ye yugma pehle se maanav anuvaadakon dwaara taiyaar kiye gayi hote hai. anuwaad smriti main shabd or uskaa anuwaad nahin bhandarit kiya jaataa balki ye anuwaad shabdaawalee main diye gayi hote hai. anuwaad-smriti kaa upyog maanav anuvaadakon kii sahaayta karne ke liye kiya jaataa he. anuwaad-smriti kaa prayog aamtaur par computer sahayit anuwaad, shabd sansadhak prograamon, shabdaawalee-prabandhan pranaaliyon, bahubhashi shabdkoshon tathaa 'kachche' masini anuwaad ke saath milakar kiya jaataa he .
 anuwaad-smriti main "Don't loose temper" ke liye "krodhit mat ho" tathaa "Do come tomorrow" ke liye "kal jarur aana" sanchit kiya ja saktaa he.
 kisi bade text kaa anuwaad karte samay mashin dekhati he ki iskaa koi ansh anuwaad-smriti main maujuud he yaa nahin. yadi he to yah smriti se le liya jaataa he or mana jaataa he ki anuwaad shat-pratishat shuddh ho gaya. jo khand smriti main nahin paye jate unhen anya vidhi kaa sahaara lete hue anuwaad kiya jaataa he. ve program jo 'anuwaad smriti' file ke nirmaan, usko vyavasthit karne, usamen naye anuwaad-yugma jodne, anuwaad-yugma hataane, ek prakaar kii anuwaad-smriti file ko duusare prakaar main badalane aadi kaa kaary karte hai unhen anuwaad smriti prabandhak kehete hai.
 yah hindi anuwaad ke liye bahut upyogi he. isaki kuch pramukh visheshtaayen-
 iskaa pataa-http://translate.google.com/toolkit/
