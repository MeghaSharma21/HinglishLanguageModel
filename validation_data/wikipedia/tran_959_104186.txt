 burushaski ek bhashaa he jo paak-adhikrut kashmir ke gilgit-blatistan kshetra ke uttari bhaagon main burusho samudaay dwaara boli jaati he. yah ek bhashaa viyojak he, yani vishwa kii kisi bhi anya bhashaa se koi gyaat jaateey sambandh nahin rakhti or apane bhashaa-parivaar kii ekmaatr gyaat bhashaa he. san 2000 main ise hunzaa-nagar zile, gilgit zile ke uttari bhaag or gizar zile kii yaccin va ishkoman ghaatiyon main lagbhag 87,000 log bolte the. ise jammu or kashmir rajya ke srinagar kshetra main bhi lagbhag 300 log bolte hai. bharat main burushaski ke alaava keval madhya pradesh va maharashtra ke simavarti buldhana kshetra kii nihaali bhashaa hi duusari gyaat bhashaa viyojak he.
 hindi main do ling hote hai: streeling or pulling. sanskrit main teen hote hai: streeling, pulling or napunsakaling. burushaski main chaar ling hote hai jinase sangyaaon kaa rup badla jaataa he:
 ling ke aadhaar par sangyaaon ko bahuvachan banane ke liye unke ant main alag-alag pratyay jode jate hai:
 udhaaharan ke liye:
 sanskrit kii tarah burushaski main bhi sangyaaon main kaarak rup dekhe ja sakate hai:
 burushaski main sharir ke angon or sambandhi logon ko bina unka bolne vaale vaachak se sambandh bataae sambodhit nahin kara ja saktaa. yani keval "maan" ke liye koi shabd nahin he, balki "meri maan", "teri/tumhaari/aapaki maan" yaa "uski/unki maan" kahana padataa he, jisamen pehle upsarg or phir maan ke liye mul jad he jode jate hai:
 burushaski ek vinshadhari bhashaa he, yani isamen sankhyaayein bees kii samoohon main sangathit kari jaati hai or chalis ke liye shabd "do-bees" ke baraabar he.
