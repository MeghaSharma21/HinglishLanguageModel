 'jyotish' shabd kaa arth he - jyoti, arthath prakashpunj, sambandhi vivechan. ati pracheen kaal se hi isse us vidya kaa bodh hota rahaa he, jiskaa sambandh khagoleey pindon, arthath grahanakshatron, ke vivechan se he. isamen khagoleey pindon kii sthiti, unke gatishastra tathaa unki bhautik rachana par vichaar kiya jaataa he.
 atipracheen kaal main maanav kaa dhyaan in akashiya pindon kii ore gaya or usne sheeghra hi yah samaj liya ki grahanakshatron kii sthiti se vah dik, desh tathaa kaal kaa gyaan praapt kar saktaa he. sabase pehle uskaa dhyaan surya tathaa chandramaa kii ore gaya or unke saath hi un nakshatron kii ore jinhen vah sthir jaanata tha or jinaki prishthbhumi par vah surya or chandramaa kii gatiyon ko naap saktaa tha. visheshtya usne un kshetrapunjon kaa adhyayan kiya jo surya tathaa chandramaa drishy kakshaon ke aasapaas the. surya kii drishy kaksha ke 27 bhaag karke unka naam ashvini, bharni aadi rakhaa or usee ke tees tees anshon ke 12 bhaag karke unka raashinaam mesh, vrish aadi rakh diya. raashichakr kaa adhyayan karte samay usne kuch aise pind jo dekhne main to tara sareekhe lagate the, kintu ve taron ke saapeksh purv kii taraf chalate dikhaai padate the. inkaa naam usne grah rakhaa. prithvi ko sthir mana tathaa surya, chandra sahit paanch chakshu drishy grahon, mangal, budh, brihaspati, shukr tathaa shani kaa gyaan praapt kiya. isi se saptaah ke saat vaaron kaa naam padaa or us panchagapaddati kaa janm hua jo abhi tak chali aa rahi he. itnaa gyaan vishwa ke kuch deshon, visheshtya bharat tathaa greece ke nivaasiyon ko isa kii pehali athwa duusari shatabdi tak ho chukaa tha. vedh ke sookshm yantron ke abhaav tathaa dharmik roodhiyon ke kaaran isamen pragati nahin ho saki. aadhunik jyotish kaa janm koparnicus kii suryakendrik pranali ke siddhant, gallilyyon ke doordarshee, kepler ke anubhoot gatiniyamon tathaa newton ke vyapak gurutvkarshan siddhanton se hua.
 siddhant kii drushti se ham jyotish ko teen bhaagon main baant sakate hai : 
 iske dwaara kisi bhi khagoleey pind kii bhumisthit drashtaa ke saapeksh sthiti ko gyaat kiya jaataa he. iske liye ham ek bhukendrik sthir khagol kii kalpana karte hai. prithvi ke aksh ko yadi apni disha main badha diya jaay to vah jahaan par khagol main lagegaa use khagoleey dhruv kahenge. khagol ke us vrutt ko, jo khagoleey dhruv tathaa shirobindu se hokar jaayga, yamyottar vrutt kahenge. yadi shirobindu se yamyottar vrutt ke 90o ke chaap donon ore kaat len to un binduon se janevaale khagol ke vrutt ko khagoleey kshithijavrutt tathaa yamyottar vrutt ke us sampaat bindu ko, jo khagoleey dhruv kii ore he, uttarbindu tathaa duusari ore ke sampatbindu ko dakshinbindu kahenge. yadi khagoleey dhruv se yamyottar ke donon ore 90o ko chaap katkar unase kisi khagoleey vrutt ko khinchen, to use khagoleey vishuvadvrutt kehete hai. surya kii drishy kaksha athwa prithvi kii vaastavik kaksha ko krantivrutt kehete hai. krantivrutt tathaa khagoleey vishuvad vrutt se 23o 28' kaa kone banaata he. krantivrutt tathaa khagoleey vishuvadvrutt ke sampaat ko vishuvabindu kehete hai. jis vishuvabindu par surya lagbhag 21 march ko dikhaai padataa he. use vasantvishuv kehete hai. kisi bhi khagoleey pind kii sthiti uske nirdeshaankon se gyaat heti he. nirdeshaankon ke liye ek mul bindu, khagol kaa vah brihadavrutt jisapar vah bindu he, brihadvrutt kaa dhruv, tathaa nirdeshaank kii dhan, rin dishaao kaa gyaan aavashyak he. maan len, hamen kisi taare ke niamak gyaat karne hai. yadi yamyottaravritt tathaa khagoleey vishuvadvrutt ke upar abhisht taragamee ek samakonvrutt khinche, to is vrutt par yamyottar tathaa vishuvadvrutt ke sapaat se pashchim kii ore dhan disha maanane par jitna chaap kaa ansh hoga vah uskaa hora kone tathaa samakon vrutt ke mul se abhisht tara tak samakoniya vrutt ke chaap ko kranti kahenge. kranti yadi khagoleey dhruv kii ore he to, dhan anyathaa rin, hogi. yadi basantvishuv ko mulbindu maane or khagoleey dhruv se vishuvadvrutt par samakon vrutt khinchen to vishuvabindu se samakonvrutt ke mul tak, ghadi kii sooyee kii ulti disha main, jitne chaap ke ansh honge unhen vishuvaansh kahenge. vishuvaansh tathaa kranti ke dwaara bhi khagoleey pind kii sthiti kaa gyaan hota he. yah nirdeshaank paddati bahut mahatvapurn he. yadi shirobindu se isht khagoleey pind par samakon vrutt khinche to uttarbindu se ghadi kii sooyee kii disha main khagoleey kshitij vrutt tathaa samakonvrutt ke sampaat kii duuri digansh tathaa samakon vrutt ke chaap kii kshithijavrutt se khagoleey pind tak duuri unnataansh hogi. yadi tara ke upar krantivrutt ke dhruv  se ek samakonvrutt khinche to vah jahaan krantivruth se lagegaa yahan tak vasantsampaat se lekar ghadi kii sooyee kii viruddh disha main krantivrutt ke chaap ke anshon kaa bhogaansh tathaa katanbindu se tara tak samakonvrutt ke chaap ke anshon ko vikshep kahenge. isi dhan disha kranti kii tarah hogi. yadi vishuvasampaat ke sthaan par akashganga ke vishuvad tathaa khagoleey vishuvad kaa sampatbindu len tathaa krantivrutt ke dhruv ke sthaan par akashganga ke vishuvadvrutt kaa dhruv len to hamen akashgangeey bhogaansh tathaa vikshep praapt honge. yadi vasantvishuv ko sthir maan len, to surya ke vasantbindu se chalakar pun: vahaan pahunchne ke samay ko nakshatra varsh kehete hai. yah 365.25636 din kaa hota he. prithvi kaa aksh chal hone ke kaaran vishuvasampaat prati varsh 50.2 ke lagbhag peeche hat jaataa he. surya ke chal vishuvasampaat kii ek parikrama ke samay ko sayan varsh kehete hai. yah 365.2422 din kaa hota he. vaastavik surya kii gati ek si nahin dikhalaai detii. at: kalganana ke liye vishuvadvrutt main ek gati se chalanevaale jyotish-madhya-surya kii kalpana kii jaati he. uske ek yamyottar gaman se duusare yamyottar gaman ko madhya-surya-din kehete hai. hamaari ghadiyaan yahi samay detii hai. vastavasurya tathaa jyotish-madhya-surya ke horakon ke antar ko kalsamikar kehete hai. vayumandaleey vartan, aperan, bhukendrik lamban or ayan tathaa vidolan gati ke kaaran hamen ganit dwaara uplabdh sthaan se akashapind kuch hate se dikhalaai dete hai. at: vaastavik sthiti kaa gyaan karne ke liye hamen usamen upyukt sanshodhan karne padate hai.
 gatishastreey jyotish main ham newton ke vyapak gurutvkarshan siddhant ke prayog dwaara khagoleey pindon kii gatiyon, kakshaon aadi kaa gyaan praapt karte hai. isamen ham saapeksh sanshodhan kar dete hai. iskaa safaltaapurvak prayog saura parivaar, yugma tara, tathaa bahutara paddatiyon main ho chukaa he.
 bhautik jyotish main ham akashiya pindon kii bhautik sthitiyon kaa gyaan praapt karte hai. iske liye hamaare mukhya yantra varnakramdarshi, prakashmaapi, tathaa radio doordarshee hai. varnakram vishleshan se ham akashiya pind ke vayumandal, taapmaana, multatv aadi kaa gyaan praapt karte hai.
 akashiya pindon ko ham praaia: teen bhaagon main baantate hai : 
  surya tathaa uske parivaar ke sadsy, 
  taare tathaa 
  akashgangaayen
 surya hamaara nikatatam tara he. yah gaison se bana gola he, jiskaa vyas 13,93,000 kilometre he. iskaa madhya vyas 31' 59.3 0.1 he, yah saura parivaar ke centre main he tathaa isaki dravyamatra atyadhik hone ke kaaran yah apane parivaar ke sadasyon kii gatividhi par purna niyantran rakhata he. isaki prithvi se duuri nau karod 30 lakh mile ke lagbhag, athwa ´ 108, kilometre ke tulya he. ise jyotish ikai kehete hai tathaa saura parivaar kii kakshaon kii dooriyaan praaia: isi ikai main vyakt kii jaati hai. isaki dravyamatra ´ 1033, gram he. iskaa saamaanya avasthaa main ghanatv pani ke saapeksh 1.410 ± .002 he. iske dharaatal kaa gurutvkarshan prithvi ke gurutvkarshan kaa 27.89 guna he. iske prishthatal kaa taap 6,000 sendo, centre kaa taap lagbhag 2,00,00,000 sendo tathaa prakashmandal kaa lagbhag 5,000 sendo he. iskaa photo drusht kantimaan - 26.73 ± .03 he. surya ke prishthatal kii chamak prati varg inch 15,00,000 candal power he. iskaa nirpeksh kantimaan 4.84 ± .03 he. iske ghurnaksh kaa aanatikon 7° 15' he. yah prati second 1033 arg urja prasaarit karata he. palaayan veg prithvi ke prishthatal par 11 kilometre prati second tathaa surya ke prishth par 618 kilometre prati second he. surya ke tal par, apekshaakrit dhundli prishthibhumi par, asankhya prakaashakan se dikhalaai dete hai, jo chaaval ke kanon sareekhen prathit hote hai. vastut: ve bahut ushn badal hai jo apekshaakrit dhundli prishthbhumi par uda karte hai. surya ke prakaash mandal main doordarshee se dekhne par bade bade kaale rang ke dhabbe dikhaai padate hai. ye prakashmandal ke kam taap ke sthaan hai. inkaa taap lagbhag 4,000 ketto hota he. inhen suryakalank kehete hai. inke vedh se pataa chalata he ki surya prithvi ke saapeksh apni dhuree kii 27.25 din main parikrama karata he. surya kii apane aksh ke saapeksh parikrama kaa nakshatrakaal 25.35 din he. suryakalankon ke paas kuch chamakate bhaag bhi dikhalaai dete hai, inhen atibha kehete hai. jahaan suryakalank hote hai vahaan atibha avashya hote hai. surya kaa vayumandal utkraman parat se prarambh hota he. ise surya ke vaastavik vayumandal kaa bhaag samajhnaa chahie. yah sainkadon mile ghanaa he tathaa iskaa taap prakashmandal se kam he. isamen hydrogen tathaa helium kaa aadhiky he, nune maatra main silicon, oxgin tathaa anya parichit gaisen bhi milengi. utkraman paraton ke upar varnmandal he. yah purna grahan ke avasar par hi dikhalaai detaa he. iskaa vistaar 6,000 mile tak he. isamen calcium, hydrogen tathaa helium paae jate hai. iskaa vista ekarup nahin he. varnmandal main surya kii kuch mahatvapurn akritiyaan hai jinamein se ek udati hui aag kii lapten hai, jinhen saura jwaala kehete hai. kabhi kabhi ye surya ke prakashmandal se hajaaron mile upar uthi dikhaai detii hai. purna grahan ke avasar par jab surya kaa bimb chandramaa se purnataya dhak jaataa he tab varnmandal se upar atyujwal shubhr prakaash kaa jo parivesh dikhaai detaa he use suryakirit kehete hai.
 jo khagoleey pind surya kii parikrama karte hai ve saura parivaar ke sadsy hai. inamen grah, upgrah, kshudragrah, ghumaketu tathaa ulkaaye hai.
 ve khagoleey laghu thos pind jo kisi taare kii, visheshtya surya kii, parikrama karte hai grah hai. saura parivaar ke grah hai : budh, shukr, prithvi, mangal, guru shani, vaaruni tathaa varun . inamen budh, shukr, prithvi, mangal tathaa yama chote hai tathaa guru, vaaruni or varun vishaal hai. budh tathaa shukr kii kakshaayen surya ke saapeksh prithvi kii kaksha ke bheetar padati he. at: inhen antargrah kehete hai. shesh bahirgrah hai.
 grah aisi dirghavrittakar kakshaon main bhraman karte hai, jinaki ek naabhi main surya he. donon nabhiyon se paridhi tak janevaali saral rekha ko deergh aksh tathaa dirghavritt ke centre se deergh aksh par lamb rekha ke paridhi paryant bhaag ko laghu aksh kehete hai. dirghavritt paridhi kaa vah bindu jo ravi ke nikat deergh aksh par sthit he use ravinich, tathaa jo bindu deergh aksh ke duusari ore he use suryocch kehete hai. deergh aksh par suryocch tathaa ravinich sthiti hai, isaliye ise nichoch rekha kehete hai. ravinich se naabhi sthit surya par paridhi kaa kone konikantar kehalaata he. grah ke ravinich athwa suryocch ke saapeksh parikrama kaal ko parivarsh kehete hai. grahon kii kakshaayen krantivrutt ke dharaatal main nahin hai, kintu usase jhuki hui hai. grah kii kaksha tathaa krantivrutt ke sampatbindu ko paat kehete hai. jahaan se grah krantivrutt se upar kii ore jaataa he vah bindu arohpaat kehalaata he tathaa doosraa aavrohpaat. akaash main grah kii sthiti jaanane ke liye hamen grah kaa deergh aksh, utkendratha, kaksha kii krantivrutt se nati, nirdeshkshan, suryocch kii sthiti tathaa paat kii sthiti kaa gyaan karnaa aavashyak he. grahon main ghurnan tathaa parikraman kii do prakaar kii gatiyaan pai jaati hai. ek to ve apane kaksha main chalate hue surya kii parikrama karte hai, ise unka parikraman kehete hai. jab koi grah kisi taare ke saapeksh surya kii parikrama karata he, to use uskaa nakshatra kaal kehete hai. grah ke prithvi ke saapeksh parikraman kaal ko sanyuti kaal kehete hai.
 prithvi ke nivaasiyon ko bahirgrah to prithvi kii parikrama karte dikhalaai dete hai, kintu antargrah surya se purv tathaa pashchim dolan karte dikhalaai dete hai. yah unki kakshaon kii vishesh sthiti ke kaaran he. prithvi ke saapeksh antargrah kii surya se charamkoniya duuri ko charam vitan kehete hai. jab antargrah surya tathaa prithvi ko milaanevaali saral rekha main hota he to use grah kii antaryuti tathaa jab antargrah tathaa prithvi ko milaanevaali saral rekha surya ke centre se hokar jaati he to use bahiryuti kehete hai. bahirgrah ko prithvi se milaanevaali rekha jab surya main se hokar jaati he, to use sanyuti tathaa jab grah prithvi or surya ko milaanevaali rekha ke bich main rahata he to use grah kii viyuti kehete hai. grah kii ek sanyuti se duusari sanyuti tak ke samay ko sanyutikaal kehete hai bahirgrahon kaa yahi, prithvi ke saapeksh, raashichakr kii parikrama kaa kaal hota he. antargrah praaia: prithvi kii parikrama kaal main hi raashichakr kii parikrama karte hai. apni kakshaon main gati kii disha ek hi hone ke kaaran antargrah antaryuti ke asann tathaa bahirgrah viyuti ke asann kaal main prithvi ke saapeksh viruddh disha main chalate prathit hote hai. is kaaran ye hamen raashichakr main pashchim kii ore jate dikhalaai dete hai. yah grahon kii vakrgati he. grahon kii, vakrgati praapt karne ke kuch samay purv, prithvi ke saapeksh gati sthir ho jaati he. isse grah sthir se prathit hote hai. antaryuti athwa viyuti ke samay main grah kii vakr gati parmadhik hoti he1 uske kuch kaal baad yah kam hone lagati he, phir grah sthir prathit hokar ruju gati se chalate lagata he.
 antargrahon ke prakashit bhaag chandramaa kii tarah kam tathaa adhik prakashit hote rahete hai or ye kalaayen praapt karte hai. inke aakaaron ke ati chota hone ke kaaran bina yantra ke inaki kalaayen dikhalaai nahin padatin. bahirgrahon kii kalaayen sadaa ardhadhik rahati he. 
 jas prakaar grah surya ke gurutvkarshan ke kaaran surya kii parikrama karte hai, usee prakaar upgrah grahon kii parikrama karte hai. vyapak gurutvkarshan niyam se yah spasht he ki inaki dravyamatraayen apane grahon se kam hoti hai. prithvi ke upgrah kaa chandramaa kehete hai. chandramaa kaa hamaare jivan se bahut sambandh he. dharmik krityon ke liye abhi bahut se deshon main chandra maason kaa vyavhaar kiya jaataa he. chandramaa ko pracheen kaal main grah mana jaataa tha. prithvi ke atirikt mangal ke do, guru ke 12, shani ke 9, vaaruni ke 5, tathaa varun ke 2 upgrah hai. budh, shukr tathaa yama kaa koi bhi upgrah nahin he1
 jab chandramaa prithvi or surya ke bich main aa jaataa he to amavasya ke din prithvi par drishy surya kaa bhaag usase dhak jaataa he. ise suryagrahan kehete hai. isi prakaar jab poornima kii raat main chandramaa prithvi kii chaaya main pravisht hokar prakashahin ho jaataa he to use chandragrahan karte hai. surya tathaa chandramaa ke grahan bahut prasiddh hai. surya ke grahanon se surya ke vayumandal tathaa kirit kii prakruti ke adhyayan main bahut sahaayta milti he. guru ke upgrahon ke grahanon ke adhyayan se sarvapratham prakaash ke veg ko gyaat kiya gaya. chandramaa dwaara taaraon ke dhake jane ko taraprachhaadan kehete hai !
 bode ne grahon kii surya se dooriyaan jyotisheeya ikai main gyaat karne ke liye nimnlikhit niyam bataaya tha--
 du 0.4 + 0.3 ´ 2na, jahaan na = - ¥, 0,1,2,3,4,........isse budh kii duuri 0.4, shukr kii duuri = 0.7, prithvi kii duuri --1.0 tathaa mangal kii duuri 1.6 praapt hui.
 yahan tak to praaia: thik he, kintu guru kii duuri is niyam se thik nahin baithti. parantu yadi ham bich main kisi or grah kii kalpana kar len, to shesh grahon kii dooriyaan is niyam se thik baith jaati hai. isaliye jyotishiyon ne mangal tathaa guru kii kaksha ke bich anya grah kii khoj shuru kii. isse unhen bahut se kshudragrah mili. sarvapratham kshudragrah sito kaa avishkaar janvari, 1801 isvi main italy ke jyotishi piyaazi ne kiya tha. san 1950 main kshudragrahon kii sankhya 1,600 tak pahunch gai thi. anumaan he ki inaki sankhya 1,00,000 hogi.
 ye ati nune ghanatvvaali dravyamatra ke bane akashiya pind hai, jo surya ke sameep aane par surya se vipareet disha main bahut dur tak puchh jaise apane bhaag ko prakashit karte hai. inke aakaar ko mukhyatya do bhaagon main baanta jaataa he. golakaar ghaney prakashit bhaag ko sir tathaa halake prakashit bhaag ko puchh kehete hai. sir main inkaa nabhik hota he. ye surya ke niyantran main shankav margon main jate hai. inamen kuch kii kakshaayen paravalayakaar tathaa atiparavalayakaar dikhalaai padati hai, jisase prathit hota he ki kadachit guru ne apane aakarshan ke kaaran inhen saura parivaar kaa sadsy bana liya. bahut se dhoomaketu dirghavrittakar kakshaon main niyatkaal main parikraman karte hai. inamen heli kaa dhoomaketu prasiddh he. dhoomaketuon kii gati par guru kaa atyadhik prabhaav padataa he. iske kaaran inaki kaksha badal jaati he. pracheen kaal main dhoomaketu kaa dikhaai padana anisht kaa suchak mana jaataa tha.
 bahudhaa raatri ke samay kuch chamkile padaarth prithvi kii ore ativeg se aate dikhaai dete hai. inhen tara kaa tootna yaa ulkapaat kehete hai. ulkaaye hamen tabhi dikhalaai detii hai jab ye ativeg se prithvi ke vayumandal main ghusati hai. inkaa veg 11 se lekar 62 kilometre prati second tak rahata he. ye jab hamaare dharaatal se 100 tathaa 120 kilometre kii duuri ke bheetar hoti hai to hamen pratham baar dikhalaai padati hai or 50 yaa 60 kilometre kii duuri tak aane par adrishy ho jaati hai. vastut: prithvi ke ghaney vayumandal main ativeg se ghusane par inke dravya main aag utpann ho jaati he or ye jal jaati hai. inaki dravyamatra atyalp hoti he. kabhi kabhi ulkaaye jab prithvi par girti hai to bade bade gaddhe bana detii hai. yadi hamaara vayumandal hamaari raksha na kare, to ulkapaat se prithvi tathaa hamaari bahut haani ho .
 ye garam gaison se swayamprakashit khagoleey pind hai, jo apane dravya ko nijee gurutvkarshan se sambhddha rakhte hai. taron ke samooh ek vishesh akruti dhaaran kar lete hai, inhen taramandal kehete hai. krantivrutt ke kshetra ke taramandalon ko raashi kehete hai, jo mesh, vrish, mithun aadi 12 hai. sarpdhar kaa kuch bhaag vrishchik tathaa dhanu raashiyon ke bich main he. krantivrutt tathaa khagoleey dhruv ke bich 21 tathaa sarpdhar ke shesh bhaag or krantivrutt tathaa dakshini khagoleey dhruv ke bich 47 taramandal hai. antarrashtriya pranali main inke kuch naam greek puranakthaon par aadhaarit hai tathaa kuch ke naam arabi ke hai. nakshatron ke ashvini, bharni, mrigashira aadi ke bhartiya naam bhi puranakthaon se sambhddha hai. raashiyon main taaren kii chamak ke kram ko bataane ke liye greek varnmaala kaa prayog kiya jaataa he. jis taramandal main taron kii sankhya varnmaala ke aksharon se adhik hoti he, unki chamak ke kram ko ankon dwaara bhi vyakt kiya jaataa he. prayek kantimaan apane agle kantimaan se 2.5 guna adhik chamkila hota he. kantimaan jitna kam hoga utana hi taron kii saapeksh chamak 2.5 guna bad jaaegi. is prakaar 1 se 6 tak kantimaan ke taron kii chamak kaa anupaat 100 : 40 : 16 : 6.3 : 2.5 : 1 hoga. taron ke rang se unke taap kaa gyaan hota he. bina yantra ke dekhne se bhi rang kaa pataa chal jaataa he, kintu sookshm gyaan ke liye rangaprabhavi lep vaali photography kii platon, filmon tathaa varnakramdarshi photography kaa prayog kiya jaataa he. keval aankh se drishy taron kii sankhya lagbhag 6,500 he. inamen lagbhag 20 taare 1 se 1.5 kantimaan ke lagbhag, 50 taare dwitiya, 150 taare tritiy, 500 taare chaturth, 1,500 taare pancham tathaa shesh taare chathe kantimaan ke hai. keval aankh se, chathe kantimaan se kam chamkile taare nahin dekhe ja sakate. 200 inch vyas ke doordarshee kii sahaayta se 23wein kantimaan tak ke taare dekhe ja sakate hai. ab tak bade doordarshiyon dwaara dekhe gaye hamaari akashganga ke taron kii sankhya 1011 he. taron kii gatiyon ko do bhaagon main baant dete hai. ek to vah, jisase hamaare dekhne kii disha main aage peeche hatate hai, duusari vah, jisase taare atidurvarti taron ke saapeksh kisi disha main hatate dikhaai dete hai. pratham ko trigyaveg tathaa dwitiya ko nijee gati kehete hai. donon vegon kaa labdhveg tara kaa vaastavik veg hota he. trigyaveg ko varnakram kii laal rekhaon ke vichlan se dopalar ke niyam dwaara janaa jaataa he, tathaa nijee gati ko kuch varshon ke antaraal se liye gaye photographon dwaara. taron kii nijee gati bahut kam hoti he. jyotishi barnard ne sabase adhik nijee gativale taare kii vaarshik nijee gati 10.3 gyaat kii he. taron kii dooriyaan naapane ke liye vaarshik lamban kaa prayog kiya jaataa he. prithvi kii kaksha kaa vyas yadi aadhaar maan len or sheershabindu par taare ko maane to sheershabindu par bana kone dvigun vaarshik lamban hoga. iske liye ek taare ke, chha: maheene ke antar par, do vedh lene padate hai. kisi bhi taare kaa vaarshik lamban 1.00 se adhik nahin. jis taare kaa lamban 1.00 ho vah hamase prithvi kii kaksha ke ardhavyas ke 2,06,265 guna duuri par hota he. is duuri ko ek parsek kehete hai. taron kii duuniyaan itani adhik hai ki unke liye parsek ikai kaa kaam detaa he. taron kii dooriyaan naapane ke liye prakashavarsh bhi ikai ke rup main prayukt hota he. prakashvarsh vah duuri he jise prakaash apni gati se ek varsh main tay karata he. yah 58,60,00,00,00,000 mile he tathaa parsek kaa 0.307 he. ati sameep ke nakshatron kaa vaarshik lamban surya ke saapeksh nijee gati ke gyaan dwaara, yugma taron kaa gatishastra dwaara tathaa shesh kaa varnakramdarshi vidhi dwaara gyaat kiya jaataa he. taron ke aakaar ke adhaar par unke atidanavaakar, danavaakar, saamanyakram tathaa vamanakaar bhed kiye jate hai. inkaa aakaar uttarottar chota hota jaataa he. navtara navjaat tara hota he. vastut: yah pehle se vidyaman hota he, jisamen visphot ho chukaa hota he. navtara kii visheshta yah he ki ekaek ati prakashit hokar visphutit ho jaataa he. kuch taron kaa prakaash niyat kram se badhata ghatata rahata he. inhen chal taare kehete hai. inamen sifius chaturth tathaa aar aar lira kram ke taare mahatvapurn hai. sifius chaturth kii shrenee ke taron ko syphid kehete hai. inamen prakaash ke utaar chadhaav kaa unke kaal se nishchit sambandh rahata he. jahaan aise taare paae jate hai yahan is sambandh se tarapunj kii duuri gyaat karnaa saral hota he. aar aar lira taare praaia: samaan oonchaai par rahete hai. inase akashganga pranali kii duuri gyaat karne main sahaayta mili he. nakshatron ke tal kaa taap gyaat karne ke liye jyotirmiti dwaara varnagyaan praapt kiya jaataa he. is prakaar laal rang ke taron ke tal kaa taap 2,000o-3,000o ketto, naarangi rang ke taron kaa 3,000o-5000o ketto or nile rang ke taron kaa 12,000o-20,000o-30,000o ketto athwa or upar hota he. vastut: rangon kaa thik gyaan varnakramdarshi vidhi se hota he. isiliye taap ke liye varnakramdarshi ke aadhaar par taron ke bhed ko angreji varnmaala ke bade aksharon se vyakt karte hai. is prakaar taron ke varndarshi kram se o, bi, e, epa, ji, ke em, aar, en, es, bhed kiye jate hai. inke upabhedon ko vyakt karne ke liye angreji varnmaala ke e se i tak ke laghu aksharon, athwa shunya se 9 tak ke ankon, kaa prayog karte hai. kuch taare jodon main hote hai. inamen saathi taare par saamaanya gurutvkarshan niyam kaa prayog karke uske akar, dravyamatra aadi kaa gyaan praapt kiya ja saktaa he. kisi bhi vamanakaar taare kii dravyamatra surya kii dravyamatra ke 0.1 se kam nahin pai gai. surya kii dravyamatra se dasguni dravyamatra vaale daanavaakar taare bhi ine gine hi hai. shesh kii dravyamatra in do simaaon ke bheetar rahati he. taron kaa ghanatv aaytan kaa vyutkramanupati hota he. isi kaaran daanavaakar taron kaa ghanatv kam hota he. jyeshtha taare kaa ghanatv, jiskaa vyas surya ke vyas kaa 480 guna he or jisaki dravyamatra surya ke 20 gune se adhik nahin he, saadhaaran vaayu ke 0.0001 ke baraabar he. ausat taron ke mul tatwon main 70% hydrogen, 28% helium, 1.5% carbon, nitrogen, oxigen tathaa nion or .5% louh varg ke baari tatv hote hai. taron ke centre kii bheeshan garmi se hydrogen ke anu helium ke anuon main parivartit hote rahete hai. is aanvik pratikriya main kuch dravyamatra urja main parivartit ho jaataa he, jisase taron ko aseem urja praapt hoti rahati he. iskaa ye prakaash ke rup main vitaran karte rahete hai. isi prakriya ke aadhaar par taron kii aayu kaa nirnay kiya jaataa he. atyadhik prakaashmaan taron kii ausat aayu 106 varsh, saamaanya kram ke taron kii 1010 se lekar 1013 varsh tak kii hoti he.
 yah krishnapaksh kii kisi raatri main uttar se dakshin kii ore faili hui, dhundle chamkile nakshatron kii ek chaudee mekhala si dikhalaai detii he. akashganga kaa purvardh hans, dhanu main se hota hua karina tak failaa he or duusare ardhansh kii apeksha, jo hans, mrigashira tathaa karina yaa nautal tak failaa he, atyadhik chamkila he. akashganga dhanu ke sameep adhiktam chaudee tathaa adhiktam chamakili he.
 akashganga kii mekhala ke bich se khagol kaa jo brihadvrutt jaataa he use akashgangeey vishudvrutt kehete hai. ekvilla, athwa garud, naamak taramandal ke sameep khagoleey vishuvadvrutt se lagbhag 62o kaa kone banaata he. isi bindu ko ham akashgangeey niamakon kaa mul bindu maanate hai .
 hamaari akashganga sarpil aakaar kii he. iskaa nabhik surya se lagbhag 2,700 prakashavarsh kii duuri par dhanu raashi main sthit he. iske akashgangeey niamak, bhogank 328o tathaa vikshep 0o athwa - 2o, hai. surya uski bahari bhujaa main he. iske vishuvadvrutt kaa vyas lagbhag 10,00,000 prakashavarsh he. iske kendriya bhaag main taron kii sankhya bahut adhik he. jyon jyon centre se dur hatate jate hai, taron kii sankhya kam hoti jaati he. akashganga main lagbhag 1011 taare honge. isaki dravyamatra surya kii dravyamatra kii 1011 he. atishaktishaalee doordarshee se dekhne par bahut se khagoleey padaarth, paryaapt bhaag main, chamakdaar chote chote prakaashakanon se prakashit dikhalaai dete hai. inamen se kuch hamaari akashganga kii tarah swayan vishvadweep hai. isaliye inkaa adhyayan karnaa bhi aavashyak he. in padaarthon ko ham in bhaagon me baant sakate hai : niharikas, taraguchh, taramegh tathaa akashgangaayen. niharikas gas se bane megh hoti hai, jinke anu paas ke kisi bahut ushn taare ke prakhar prakaash ke kaaran ynikrut hokar chamakane lagate hai. ye prakashit niharikas kehalaati hai, jaise mrigashira kii niharika. jin gas meghon ko kisi ushn nakshatra kii urja nahin milti unke anu prakashit nahin ho pate or ve anya taron ke prakaash ke avarohak ho jate hai. paas ke prakashit bhaag kii apeksha ve bhaag andhkarpurn hote hai. aisi kaali akruti ko kaali niharika kehete hai, jaise ashwasir niharik. prarambh main niharika shabd kaa arth aspasht tha tathaa bade doordarshee se kisi bhi dhundle, yaa adhik prakashit kshetra, ko niharika kah dete the, jaise devayani niharika. kintu vah neeharika na hokar swayan akashganga he.
 kuch taron ke samooh yantra bina dekhne par prakaash ke dhabbe se prathit hote hai, jinase kuch chote taare tathaa ekaadh chamkila tara dikhalaai padataa he. doordarshee yantra se dekhne par inamen saikadon taare tathaa ek do niharika jaise padaarth bhi dikhalaai dete hai, jaise krittika taraguchh. taraguchh ke taare praaia: ek si nijee gati se chalate dikhalaai dete hai. taraguchh do prakaar ke hote hai : akashgangeey taraguchh tathaa goleey taraguchh. krittika taraguchh akashgangeey taraguchh he tathaa bina yantra ke dikhalaai pad jaataa he. ek akashgangeey taraguchh main kuch sau se lekar kuch hajaar tak chamkile taare dikhalaai pad jate hai. akashgangeey taraguchh akashganga ke dharaatal main yaa uske paas rahete hai. chamkile taraguchh akashganga ke dharaatal se 100 se lekar 1,000 prakashwarshon tak kii duuri par sthit hai, kintu adhikansh 1,000 se 15,000 prakashwarshon kii duuri par sthit hai. goleey taraguchh akashganga ke dharaatal se dur hote hai. nikatatam goleey taraguchh 20,000 prakashavarsh kii duuri par hoga. inamen hajaaron taare hote hai, jo gol ke centre ke paas lagbhag is prakaar ikatthe rahete hai ki inhen bade doordarshee se dekhne par bhi unki akruti spasht nahin dikhalaai padati. goleey taraguchh kii akruti lagbhag golakaar rahati he, jiskaa vyas lagbhag 100 prakashavarsh hota he. inkaa ghanaa kendriya bhaag 5 prakashwarshon ke lagbhag hota he. .
 khagol main kahin kahin chamkile bhaag meghakaar prathit hote hai. bade doordarshee se dekhne par inamen asankhya taare dikhalaai padate hai. inamen se kuch akashgangaayen hai. do taramegh prasiddh hai. bada megalanik taramegh tathaa chota megalanik. megh vastut: akashgangaayen hai, jo hamaari apni akashganga ke nikatatam hai. apni akashganga ke adhyayan se hamen anya akashgangaon kaa pataa chalaa he evam hamaari kuch galat dharanaayen bhi dur hui hai. prayek niharika akashganga nahin he, yadhyapi kuch akashgangaayen aisi bhi hai jinhen ham niharika samajhe baithe the.
 akashgangaayen kai prakaar kii hoti he : sarpil, dirghavrittakar tathaa aniyamit. devayani akashganga hamaari akashganga kii hi bhanti sarpil aakaar kii he. akashganga ke adhyayan se hamen vishwa kii seemaa tathaa uski utpatti evam vikaas ke gyaan main sahaayta milti he. hamaare bade se bade doordarshak bhi vishwa kii antim seemaa tak nahin pahunch sake hai, tathaapi akashganga ke trigyavegon ke adhyayan se hamane itnaa jaan liya he ki abhi vishwa kaa vistaar ho rahaa he. yah lemitre tathaa adington kaa mat he. isi siddhant ke aadhaar par anumaan he ki vishwa kii utpatti kadachit 10 varsh purv hui hogi.
 hamaara jyotish kaa vartmaan gyaan bhootal par lage yantron se praapt hua he. inaki apni seemaa he. isiliye hamaara gyaan bhi simit he. pichley kuch varshon se vigyaan main nae nae prayog ho rahe hai. gubbaaron par doordarshiyon ko bahut unchaa bhejne kaa prayaas kiya ja rahaa he. ranket tathaa kritrim upgrah prithvi ke vayumandal ke agyaat tatwon tathaa saura parivaar ke sookshm padaarthon ke adhyayan kaa saadhan ban rahe hai. bade bade radiyon doordarshee tathaa radar yantra jyotish ko nai disha dikhalaa rahe hai. isse yah aashaa kii ja rahi he ki hamen nikat bhavishya main khagol ke bahut se naveen rahasyon kaa gyaan praapt ho sakegaa.
