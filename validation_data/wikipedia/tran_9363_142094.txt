 naina saahani tandoor hatyakand kii ek shikaar thi. unki hatya unke pati susheel sharma ne 2 july 1995 ko kii. dilli yuvak congress ke tatkaaleen adhyaksh or tatkaaleen vidhayak susheel sharma ne naina ke anya prem sambandh hone ke shaq main uski hatya kii. naina bhi congress kaaryakarta thi. susheel ke anusaar naina ke sambandh uske sahpaathee kareem matlub se the. 
 2 july 1995 ko jab susheel ghar aayaa to naina phone par baat kar rahi thi. unhone punahdayal kiya to pat chalaa ki wo kareem se baat kar raheen thi. usne ghusse main aakar naina par licency revolver se tabadatod teen fire kar die. isamen naina kii maut ho gai. police ke anusaar susheel naina ke shav ko lapetakar ashok yatri nivas sthit bagiya restaurant le gayi. vahaan usne naina ke kai tukade kiye or tandoor main jhonk die. susheel ne restaurant ke manager keshav kii madad se naina ke shav ko tandoor main jalaane kii koshish kii. isi kaaran ise tanduri hatyakand bhi kaha jaataa he.
