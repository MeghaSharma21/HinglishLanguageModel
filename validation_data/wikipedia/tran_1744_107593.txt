 vaidic dharmapar ek shrenee kaa bhaag
 moksh
 dhyaan yoga 
 
 shastron or puraanon ke anusaar jeev kaa janm or maran ke bandhan se chhot janaa hi moksh he. bhartiya darshanon main kaha gaya he ki jeev agyaan ke kaaran hi baar baar janm letaa or marataa he . is janmamaran ke bandhan se chhot jane kaa hi naam moksh he . jab manushya moksh praapt kar letaa he, tab phir use is sansar main aakaar janm lene kii aavashyaktaa nahin hoti . 
 shaastrakaron ne jivan ke chaar uddeshy batalaaye haiâ€”dharm, arth, kaam or moksh . inamen se moksh param abhisht athwa 'param purushaarth' kaha gaya he . moksh kii prapti kaa upaay aatmatatv yaa brahmatatv kaa saakshaat karnaa batalaaya gaya he . nyaayadarshan ke anusaar dukh kaa atyantik naash hi mukti yaa moksh he . sankhya ke mat se teenon prakaar ke tapon kaa samul naash hi mukti yaa moksh he . veydant main purna atmagyaan dwaara mayasambandh se rahit hokar apane shuddh brahmaswaroop kaa bodh praapt karnaa moksh he . taatpary yah he ki sab prakaar ke sukh dukh or moh aadi kaa chhot janaa hi moksh he . 
 moksh kii kalpana swarg-narak aadi kii kalpana se peeche kii he or uski apeksha vishesh sanskrit tathaa parimarjeet he . swarg kii kalpana main yah aavashyak he ki manushya apane kiye hue punya vaa shubh karm kaa fal bhogane ke uparant phir is sansar main aakaar janm le; isse use phir anek prakaar ke ksht bhogane padenge . par moksh kii kalpana main yah baat nahin he . moksh mil jane par jeev sadaa ke liye sab prakaar ke bandhanon or kashton aadi se chhot jaataa he . 
 bhartiya darshan main nashvarata ko dukh kaa kaaran mana gaya he. sansar avaagaman, janm-maran or nashvarata kaa centre hai. is avidhyakrit prapanch se mukti paanaa hi moksh he. praaia: sabhi darshanik pranaaliyon ne sansar ke du:kha may swabhaav ko sweekaar kiya he or isse mukt hone ke liye karmmarg yaa gyanmarg kaa rasta apanaaya he. moksh is tarah ke jivan kii antim parinti he. ise parpaarthik mulya maanakar jivan ke param uddeshy ke rup main sweekaar kiya gaya he. moksh ko vastusatya ke rup main sweekaar karnaa kathin he. falat: sabhi pranaaliyon main moksh kii kalpana praaia: aatmavaadi he. antatogatva yah ek vaiyaktik anubhuti hi siddh ho paata he. 
 yadhyapi vibhinn pranaaliyon ne apni-apni gyanamimasaa ke anusaar moksh kii alag alag kalpana kii he, tathaapi agyaan, du:kha se mukt ho saktaa he. ise jeevanmukti kahenge. kintu kuch pranaliyaan, jinamein nyaay, vaisheshik evam vishishtadvait ullekhneey hai; jeevanmukti kii sambhaavna ko asweekaar karte hai. duusare rup ko "videhamukti" kehete hai. jiske sukh-du:kha ke bhaavon kaa vinaash ho gaya ho, vah deh tyaagane ke baad avaagaman ke chakra se sarvada ke liye mukt ho jaataa he. use nigrahavaadee maarg kaa anusaran karnaa padataa he. upanishdon main anand kii sthiti ko hi moksh kii sthiti kaha gaya he, kyonki anand main saare dwandvon kaa vilay ho jaataa he. yah advaitanubhuti kii sthiti he. isi jivan main ise anubhav kiya ja saktaa he. vedant main mumukshu ko shravan, manan evam nidhidhyasana, ye teen prakaar kii maansik kriyaayein kerani padati hai. is prakriya main nanaatv, kaa, jo avidhyakrit he, vinaash hota he or aatma, jo brahmaswaroop he, uskaa saakshaatkaar hota he. mumukshu "tatvamasi" se "ahambrahyasmi" kii ore badhata he. yahan aatmasaakshaatkaar ko ho moksh mana gaya he. veydant main yah sthiti jeevanmukti kii sthiti he. mrityuparaant vah brahm main villin ho jaataa he. ishwarwad main ishwar kaa saannnidhya hi moksh he. anya duusare vaadon main sansar se mukti hi moksh he. lokayat main moksh ko asweekaar kiya gaya he.
 buddha darshan main nirvana kii kalpana moksh ke samanaantar hi kii gai he. "nirvana" shabd kaa arth he, bujh janaa. nirvana shabd kii is vyutpatti ke mul arth ko lekar aalochakon ne nirvana ke siddhanth ko nirarthak bana diya he. unka maananaa he ki nirvana kaa arth he sabhi maanviya bhaawanaaon kaa bujh janaa, jo mrityu ke saamaan he. is prakaar ke arth dwaara nirvana ke siddhant kaa uphaas banane kii koshish kii he. duusari baat he ki aalochak 'nirvana' or 'parinirvana' main bhed karnaa bhi bhul gaye hai. "jab sharir ke mahabhoot bikhar jate hai, sabhi sangyaayen ruk jaati hai, sabhi vednaaon kaa naash ho jaataa he, sabhi prakaar kii pratikraya band ho jaati he or chetana jaati rahati he, parinirvana kehalaata he. nirvana kaa kabhi bhi yah arth nahin ho saktaa. nirvana kaa arth he apni bhaawanaaon par paryaapt sanyam rakhana, jisase aadmi dharm ke maarg par chalane ke yogya ban sake. tathagat buddha ne yah spasht kiya tha kii sadacharanpurna jivan kaa hi doosraa naam nirvana he. nirvana kaa arth he vaasanaon se mukti. nirvana prapti se sadacharanpurna jivan jiya jaataa he. jivan kaa lakshya nirvana hi he. nirvana hi dhyey he. nirvana madhyam maarg he. nirvana aashtagic-maarg ke atirikt kuch nahin he. buddha darshan main bhi bandhan kaa kaaran trishna, vitrushna tathaa avidya ko mana gaya he. jab aadmi in bandhanon se mukt ho jaataa he to vah nirvana praapt karnaa jan jaataa he or uske liye nirvana-path khul jaataa he. iske liye ashtangik maarg kii vyavastha kii gai he. ve is prakaar hai: samyag drushti, samyag sankalp, samyag vachan, samyag karm, samyag jeevika, samyag praytn, samyag smriti or samyag samadhi. inamen se pratham do gyaan, madhya ke teen sheel evam antim teen samadhi ke antargat aate hai. is maarg kaa anusaran karne par trishna kaa nirodh hota he, trishna ke nirodh se sangrah pravriti kaa nirodh hota he. is prakaar kii mukti jivan main bhi sambhav he, kintu mrityuparaant nirvana kaa kya swaroop hoga, ise nishedhaatmak rup se batalaaya gaya he. ek prakaar se vah shalnay ke samaan he. jain darshan main jeev or ajeev kaa sabandh karm ke madhyam se sthapit hota he. karm ke madhyam se jeev ko ajeev yaa jad se bandh janaa hi bandhan he. is prakriya kaa aasrav shabd se vyakt karte hai. aasrav kaa nirodh hone par hi jeev ajeev se mukt ho saktaa he. iske liye trividh sanyam kii vyavastha kii gai he. samyag darshan, samyag gyaan or samyag charitra kaa paalan karte hue moksh kii prapti hoti he. in "triratnon" ke paalan se aasrav niruddh hota he. mukt hone ke kram main do sthitiyaan aati hai. pehle naveen karmon kaa pravaah niruddh hota he, ise "sanvar" kehete hai. duuri avasthaa main purv janmon ke sanchit karmon kaa bhi vinaash ho jaataa he. ise "nirjara" kehete hai. iske baad kii hi sthiti moksh kehalaati he. yah jeevanmukti kii sthiti he, lekin videhamukti ke baad jain kisi ishwar yaa brahm kii satta ko sweekaar nahin karte. phir bhi yah spasht rup se parmaarthik swaroop mana gaya he. videhamukti kii avasthaa main "ke val gyaan" kii uplabdhi ho jaati he. aisi sthiti main aatma sarvangin sampurna hoti he. anant gyaan, anant shanti evam anant aishwarya use sahaj hi praapt ho jate hai.
 nyaay vaishoshik moksh kii kalpana bhinn prakaar se karte hai. ve moksh kii sthiti ko aanandamay nahin maanate. kyonki du:kha or sukh donon aatma ke vishesh gun hai, isaliye donon satya hai. nyaay vaisheshik abhaav ko bhi ek padaarth maanate hai. isiliye donon satya hai. nyaay vaisheshik abhaav ko bhi ek padaarth maanate hai. isilaye du:kha ke abhaav kaa arth anand kaa hona, nahin he. mukti kaa arth he "apvarg", du:kha sukh donon se pare hona. ye donon aatma ke moolbhoot gun nahin hai. isaliye moksh kii sthiti main aatma donon se mukt ho jaati he. du:kha se mukti paane ke pehle hamen sukh kii aashaa hi chhod deni chahie. kyonki du:kha ant tak hamaara peechha nahin chodta, lekin ham uskaa atikaraman kar sakate hai. yah avasthaa sukh du:kha ke pare hone se praapt hoti he. aisa vyakti dehtyag ke pashchaat videhamukti ko praapt kar letaa he. is avasthaa main aatma apane vishesh gunon se pare ho jaataa he. ek tarah se vah samvedanheen or ichhashoonya ho jaataa he usamen pun: chaitanya pravisht hoga hi nahin. jeevanmukti is sampradaay main asweekaar kii gai he. phir vah achche karmo kaa sampadan karte hue, "divya vibhuti" pad ko praapt kar saktaa he. kintu aatma ke vishesh gun bane rahengen. isamen bhi yoga, dhyaan or kramik abhyaas ke kathor sanyamon kaa paalan karnaa padataa he.
 sankhya yoga main "kaivalya" ko jivan kaa param lakshya mana gaya he. yah moksh ke samaan hi he. yah jisase mukt hota he, uvase prakruti or jo mukt hota he, use purush swaroop se hi asang he. kaivalya uskaa swabhaav he. prakruti ke sansarg main aane par vah apane swaroop ko bhul jaataa he. vah ahmabuddhi ke aa jane par sansar ko satya maan letaa he. sansar ke prati anasakti bhav utpann karne ke liye mumuksh ko kathor tap, niyam evam sanyam kaa paalan karnaa padataa he. is kathor sadhana ke aath ang hai, yama, niyam, asana, pranayam, pratyaahaar, dharna, dhyaan or samadhi. is sadhana ke madhyam se va ahambhaav se mukt hota he. yahan mukt hone kaa arth kisi anya satta, ishwar yaa brahm se sanyog nahin he, balki moksh yahan viyog kii sthiti he. pravriti se mukt hokar, paramshanti kaa manan karata hua purush apni asafalataa ko praapt kar letaa he. is avasthaa main sadhak jivan mukt ho jaataa he. prakruti se apni bhinnata ko samajhate hue vah rog dwesh ityadi se prabhavit nahin hoga. deh tyaagane ke baad vah videh mukt ho jayega. sandhya ishwar main vishwaas nahin karata, lekin yoga ishwar pranidhan yaa bhakthi ko bhi moksh kaa saadhan maanata he. kintu yah shraddhalu athwa agyaniyon ke liye sweekrut kiya gaya he, jo kathor yogaagon kaa abhyaas karne main aksham hai.
 purvamimasaa main karm ko sarvaadhik mahatv diya gaya he. islaye jivan main du:kha se mukti or sukh kii prapti kii ichha karanevaala dharmik karm kare. ye dharmik karm, yajna, daan, ityadi karne se swargadi kii prapti haati he. ek tarah se moksh kar isse koi sambandh nahin he.
 advait vedant main moksh kii kalpana upanishdon ke aadhaar par kii gai he. vedant main karm athwa bhakthi kii pradhanta na dekar gyaan ko pradhanta di gai he. yadhyapi mumukshu ko kuch nishchit anushasano kaa paalan karnaa padataa he. iske ananthar advaitavaadi shiksha par dhyaan ekagra kiya jaataa he. aatma ko brahmaswaroop mana gaya he. "aham brahmasmi" kaa gyaan hona hota he. yahi moksh he. tab aatma sat, chit, anand se purna ho jaataa he. acharya shankar is siddhant ke pradhan vyaakhyaata hai.
 vishishtadvait main gyaan kii apeksha bhakthi ko pradhan mana gaya he. bhakthi ke madhyam se narayan kaa saannnidhya praapt hota he.
 narayan ke sangrakshan main hi purnamukthi or anand kii prapti hoti he. yah saannnidhya do sadhano se praapt kiya ja saktaa he. kramash: ise bhakthi or prapatti kehete hai. prapatti kaa arth he ishwar kii krupa par purn vishwaas karke aatmasamarpan karnaa. isse sahaj hi moksh laabh hota he. ramanuj ne bhakthi ke antargat karmyog evam gyanayog ko bhi gaun mahatv diya he. bhaktiyog main ishwar kaa nirantar chintan anivaary batalaaya gaya he. is chintan kaa rup premamay bhi ho saktaa he. kintu iske madhyam se mumukshu ishwar kii ore unmukh hota he, use ishwar kii pratyakshanubhuti nahin hoti. isiliye ramanuj jeevanmukti ko nahin maanate. vah to videhamukti ke baad narayan ke lok main hi sambhav he. prapati or bhakthi ke madhyam se hi ishwarkrupa ke falswaroop mukti sambhav he. madhwacharya bhi moksh ke liye bhakthi ko saadhan maanate hai. isi bhakthi ke kaaran jeev ko ishwar kaa prasad praapt hota he or vah moksh praapt kar letaa he.
