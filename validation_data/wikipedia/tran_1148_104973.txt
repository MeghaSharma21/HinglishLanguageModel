 ayomukh bharat kaa ek aitihaasik sthaan tha jahaan chini yatri yuvanachwang 630 i. se 645 i. tak rahaa tha.yuvanachwang ne is sthaan ko ayodhya se lagbhag 300 mile purv kii ore bataaya tha.yuvanachwang ke vrutt ke anusaar yah sthaan ayodhya or prayag ke maarg par avasthit tha.yuvanachwang kii jeevani se vidit hota he ki ayomukh ke maarg main thagon ne yuvan ko pakad kar apni devi par uski bali dene kaa praytn kiya kintu toofaan aa jane se vah batch gaya.aisa jaan padataa he ki us samay is pradesh main shakton kaa vishesh jor tha.kaningham ke anusaar yah sthaan pratapgarh, uttar pradesh se 30 mile dakshin-pashchim kii ore tha.
