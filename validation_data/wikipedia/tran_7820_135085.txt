 saraavan kaa bhureshwar mahadev mandir
 “jalon jile main ek pracheen mandir he,jisaki sthapana 1400 varsh purv main kii gai thi| jise bhureshwar mahadev mandir ke naam se janaa jaataa he| jo jalon rampura road par ek sthaan raajpura padataa he| us raajpura sthaan se 200 meter pehle saraavan shramdan padataa he jisaki duuri jalon se lagbhag 20 kilometre or rampura se 16 kilometre lagbhag main he jis par har 1 ghante main basen aati jaati rahati hai or bhi anya saadhan uplabdh rahete hai saraavan shramdan se saraavan gaanv kii duuri lagbhag 3 kilometre he jis par saadhan kii koi vyavastha nahin he| saraavan se bohara road jo pashchim disha main he| us road par 200 meter chalane ke baad naala kii puliya he| vahaan se 100 meter uttar disha main mandir bana hua he |”
 bhraman kii ruparekha-
 6 april 2018 din shuukravaar ko ham apane gram se motorcycle se apane dost susheel ke saath saraavan bhureshwar mandir par pahunche| jisaki duuri hamaare gram se 9 kilometre he| par mandir pahunchne se pehle hamako ek sarp mila jiske donon taraf munh tha| vahaan par rukkar hamane us sarp ke darshan kiye| iske baad mandir par pahunche| vahaan baba birendra das mili or baba birendra das ji ne mandir ke nirmaan se lekar vartmaan kii sthiti ko avgat karaayaa,uske baad unhone bataaya ki aapako shesh jaankaree santosh bhadauria degen ve vartmaan raja ke mantri hai jisase unako sari jaankaree uplabdh he| kyonki vahaan ke raja virendra vikram singh is mandir par kisi ko koi bhi kaary nahin karne dete hai| 
 mandir kaa avlokan-                                           
 mandir kii sari sthiti ham logon ne vahiin jaakar dekhi or uskaa avlokan kiya us mandir main 3 dishaao main daravaaje hai,jo ki mukhya darwaja purab kii ore doosraa darwaja uttar kii ore or teesraa darwaja dakshin kii ore sthit hai in daravaajon kii stithi kaa kaaran poocha to bataaya gaya ki shivaratri ke din bahut saare shraddhalu aate hai jis kaaran 1 daravaaje se puure log darshan nahin kar pate is vajah se alag-alag 2 daravaaje or lagavaaye gaye jisamen ek taraf se mahilaayein va ek taraf se purush jate hai, or purab ke darbaje se dhire-dhire log baahar nikal aate hai|| shivlinga ke safed hone ke kaaran is mandir kaa naam bhureshwar mahadev mandir pad gaya| barabanki jile ke ramnagar main sthit lodheshwar mahadev sthaan par lakhon kaanvariyaa jate hai| or vahaan se jal chadhaakar lautate vakt saraavan main sthit bhureshwar mahadev mandir main jal chadhaane ke baad hi apane gaanv ko jate hai| is mandir ko varshon se aise hi dekhte aa rahe hai| jiskaa mukhya dwaar purv, nikaas dakshin va aagaman uttar kii ore he| or chat 6 khambhon par he| shivlinga ko lekar bataaya jaataa he ki subah,dopaher or shaam alag-alag abhas hota he| mandir se lagbhag500 meter kii duuri par riyasat ke raja apni hi riyasat main shivaratri se lekar holi tak lagbhag ek maah kaa mela lagavate hai|
 bataaya jaataa he ki sanwat 1205 i0 shravan poornima ke din is gaanv kii sthapana kii gai| vahaan par ek brahman rahata tha jiskaa naam anand sharma tha usee ne is gaanv kii sthapana karwaai thi| us samay is gaanv ke raja shravan dev the| us samay gaanv kii jansankhya lagbhag 1000 thi| vartmaan main is gaanv ke raja virendra vikram singh hai| vartmaan main saraavan gaanv kii voting 8600 he| yah jalon jile ke tehsil madhaugarh kshetra main padataa he| is gramsabha main or bhi gaanv aate hai jo is prakaar hai-
 khitauli- voting 1200
 doulatpura- voting 200
 narayanpura- voting 200              badanpura- voting 1100
 mandir kaa nirmaan-
 madhaugarh tehsil kshetra ke gram saraavan ke bhureshwar mahadev mandir kaa shivlinga prayek varsh ek chaaval bhar badhata he| yahi vajah he ki shivlinga kii oonchai 96 centimetre ho gai he| shivaratri ke parv par lakhon shraddhalu yahaan maathaa tech kar khud ko dhanya maanate hai| aise hi shivaratri par aage bhi yahaan badi sankhya main bhakton ke aane kii sambhaavna he| ise dhyaan main rakhte hue mandir ke kaaryakarta lagbhag 15 din pehle se hi mandir kii saaf-safai or sajaavat shuru kar dete hai saraavan ke raja virendra vikram singh ne bataaya ki mandir lagbhag 1400 varsh purana he| or riyasat ke raja shravan dev ekbar hastinapur gaye the| vahaan unhen shiv ne swapn main aakar shivlinga sthapit karne ko kaha, vahaan se raja choti murti lekar aae the, or gaanv ke paas hi ek jagah rakh di thi or use kisi punit sthaan par sthapit karnaa chaahate the adbhut baat yah huyi kii anek prayaason ke baavjood bhi raja tathaa anya log is murti ko til bhar bhoomi na chhudaa sake,antat: raja ne vivash hokar murti ko vahiin sthapit karvaa diya| tabhi se yah shivlinga isi jagah sthapit hai| raja shravan ke naam par gaanv kaa naam puraane kaagajon main darj he lekin bhashaa ke dhara pravaah ke kaaran ‘shravan’ shabd gaanv kii boli main bolte-bolte theth hokar ‘saraavan’ shabd ban gaya tabhi se gaanv kaa naam saraavan padaa| shivlinga ke safed hone ke kaaran is mandir kaa naam bhureshwar mahadev padaa| barabanki jile ke ramnagar main sthit lodheshwar mahadev sthaan main lakhon kaanvariyaa jate hai| or jal chadhaakar lautate vakt saraavan main sthit bhureshwar mahadev mandir main jal chadhaane ke baad hi apane gaanv ko jate hai| mandir ko varshon se aise hi dekhte aa rahe hai| mukhya dwaar purv, nikaas dakshin va aagaman uttar kii ore he| chat 6 khambhon par he| shivlinga ke vishay main bataaya jaataa he ki subah, dopaher or shaam yah shivlinga logon ke dekhne main alag-alag prathit hoti he| shivaratri se mandir par mela lag jaataa he vahiin 1 maah ke liye riyasat ke raja apni hi riyasat main mela lagavate hai| aaj jis sthaan par mandir he vahaan par bade-bade ped he jinaki chaaya hoti he| vahaan par ek kuna bhi he| jis par log pehle pani pite the or snaan bhi karte the| raja shravan dev ne mandir banwaaya| jisaki lambaai×chaudaai=10×10 he| mandir kii oonchaai lagbhag20 feet he| uske aage ek bada sa baramada baad main banwaaya gaya| jisaki lambaai 40 foot va chaudaai 30 foot he| jiske andar chha: khambhe bhi hai| vahaan par kaaphi bada maidan he ab pani ke liye nal kii suvidha bhi he ped bhi he vahaan par ek pipal kaa ped he jo lagbhag 800 varsh purana he| jisamen uske bich se ek neem kaa ped bhi niklaa he jise log harishankar naam se jaanate hai|
 mela kaa aayojan-
 mandir ke nirmaan ke sau varsh baad vahaan ke raja ne usee mandir par meley kaa aayojan shuru kar diya tha jiskaa samay aaj bhi shivaratri ke din se holi tak chalata he| jo puure uttar pradesh main jaanwaron kaa sabase zyada dinon tak chalane vaala mela mana jaataa he| meley main bheed kii vajah se meley kaa sthaan badal diya gaya| vartmaan samay se 32 varsh purv se yah mela saraavan gaanv se 300 meter duuri par lagata he ab ye mela jalon se rampura road ke saraavan shramdan se 2 kilometre pehle road ke kinare hi lagata he jisamen sarvapratham sabhi jaanwaron kaa vyapaar hota he| tatpashchaat meley se sambandhit logon kaa saamaan jhula nautanki aadi ekatra hota he|
 mandir or mela kaa mahatv-
 mandir jane se logon ke man ko shanti milti he or vichaar main badlaav aata he| tathaa logon kii manokamanaayen puri hoti hai| mandir main baithne kii samuchit vyavastha he| jisase aaraam se puja kii ja sakati he| mandir main mahant rahete hai unke shishy virendra das safai vyavastha karte hai| mandir kii safai bhi pratidin hoti he vahaan par rahane va rukne kii samuchit vyavastha he| shivaratri ke din bahut bheed hone ke kaaran mahilaon or purushon kii alag-alag vyavastha karai jaati he| taaki kisi ko kisi prakaar kii pareshaani naa ho,jal kii vyavastha or chaaya kii vyavastha behatar he| ek pipal kaa ped he usee se neem ke ped kii utpatti hui he jise log harishankar kehete hai or vahiin par ek bahut vishaal bargad kaa bhi ped he|
 meley main har tarah kii dukaane aatin hai| or jaanwaron kaa vyapaar kiya jaataa he |yah mela us kshetra main puure varsh kaa sabase bada mela mana jaataa he|
                          chunautiyaan-
 chaaron taraf se up rajmarg tak koi saadhan nahin milte hai| mandir tak jane kaa koi saadhan vyavastha nahin he maarg bhi acha nahin he| 
 suzav-
 1. rajmarg se jitne bhi uparajmarg mandir tak he unako gadde mukt kar ke logon ke chalane yogya banaaya jaay|                                                     2.mandir purana ho chukaa he at: uskaa jirnoddhar hona chahie|
 3.mandir kaa parikrama maarg sudrudh hona chahie|
 4.rajmarg se mandir tak jane kii yatayaat ke sadhano kii suvidha honi chahie |
 5.raja ke dwaara logon ko mandir main swechha se dhan vyay karne kii swatantraaa honi chahie|                                                               
 6.mandir ke chaaron taraf hariyaali honi chahie jisase log prabhavit ho saken|
 7.mandir main koodaydaan kii vyavastha honin chahie,taaki mandir main gandagee na ho|
 8.mandir ke paas main kam se kam ek yaa do dukaane hon,taaki shuddh prasad mil saken|
 9.mandir ke paas ek talab hona chaiye uske chaaron taraf chhayaadaar vriksh hone chahie taaki log kuch samay tak baith saken|
 10.aane baale bhavishya main jo log mandir janaa pasand nahin karte ve log hariyaali dekhakar janaa jarur pasand karegein|
 11.jo log baahar se aate he unke liye mandir main alag rukne kii vyavastha honi chahie|
 12.up rajmarg par mandir kaa sanket board hona chahie|
  nishkarsh-
 nishkarshat: ham kah sakate hai ki bhureshwar mahadev mandir saraavan main ek bahut hi suprasiddh mandir he jahaan log man main aasthaa kaa bhav lekar bahut dur-dur se ksht sahan karte huye aate he,jahaan logo kii manokamanaaye puri hoti he isse aisa prathit hota he ki yah mandir vastav main alokik he|
 rajmarg-                               
 1.jalon se rampura kii duuri 35 kilometre
 2. jalon se bhind kii duuri 84 kilometre                                       
 3. bangra se jagamamanpur duuri 30 kilometre
 1.jalon se rampura kii duuri 35 kilometre
 jalon  ↔    20km     ↔     raajpura   ↔    15km  ↔  rampura
                            ↓↑ 3km                      
                            saraavan 
 2.jalon se bhind kii duuri 84 kilometre va bangra se jagamamanpur duuri 30 kilometre
 jalon  ↔ 20km  ↔   kamasaira  ↔    10km    ↔     bangra   ↔   54km ↔  bhind                
                8km  12km   mirzapur        12km                                   
                  saraavan    7km    8km
                                       madhaugarh                                     
