 shri maah lakshmi kii vrath katha *           aaiye bhaktajanon, dhayaan se sune shri mahalakshmi kii vrath katha, guuruuvaar kii vratakatha, ise shravan or pathan karne se dukh daridrya dur ho jaataa he, shri mahalakshmi mata kii krupa se sukh, sampatti,aishwarya praapt hota he, man kii ichha puri hoti he.
 vidhi niyam :-
 yah puja guuruuvaar ke din kerani hoti he.              1 :- yah vrath puja karne se mata mahalakshmi prasann hoti he, tathaa sukh shaanti evam dhan sampatti praapt hoti he. yah vrath karne vaale stri tathaa purush donon man se swasth evam aanandamay hone chaiye.is vrath ko kisi bhi maheene ke pratham guuruuvaar se shuru kar sakate hai. vidhi niyam anusaar har guuruuvaar ko mahalakshmi vrath kare. shri mahalakshmi kii vratakatha ko padhein lagaataar aath guuruuvaar ko vrath paalan karne par antim guuruuvaar ko samaapan kare, vaise yah vrath puja puure varmbhar bhi kar sakate hai. pure varsh bhar har guuruuvaar ke devi kii pratimaa yaa photo ke saamne baithkar vrath katha ko padhein. 
 2:- shesh guuruuvaar ke din aath suhaganon yaa kunwari kanyaon ko aamantrit kar unhen sanmanke saath peedhaa yaa aasaan par bithakar shri mahalakshmi kaa rup samaj kar haldi kumkum lagaayen. puja kii samaapti par fal prasad vitaran karen tathaa is katha kii ek prati unhen dekar namaskara karen. keval nari hi nahin apitu purash bhi yah puja kar sakate hai. ve suhagan yaa kumarika ko aamantrit kar unhen haath main haldikunku pradaan karen tathaa vrath katha kii ek prati dekar unhen pranaam kare. purusho ko bhi is vrath katha ko padhanaa chaiye. jis din vrath ho, upwas kare, doodh, falahar karen. khaali pet na rahe, raat ko bhojan se pehle devi ko bhoga lagaayen evam parivaar ke saath bhojan karen.
 3:- padampurana main yah vrath grihastajanon ke liye bataaya gaya he. is puja ko pati patni milakar kar sakate hai. agar kisi kaaran puja main baadha aaye to auron se puja karvaa leni chaiye. par khud upwas avashya karen. us guuruuvaar ko ginati main na len.
 4 :- agar kisi duusari puja kaa upwas guuruuvaar ko aaye to bhi yah puja kii ja sakati he. din / raat main bhi puja kii ja sakati he. din main upwas karen tathaa raat main puja ke baad bhojan karalen. is vrath katha ko sunne ke liye apane aasapados ke logon ko, rishtedaaro ko tathaa ghar ke logo ko bulaayen vrath katha ko padhate samay shaanti tathaa ekaagratha baraten.
 5:- aghan ke pehle guuruuvaar ko vrath shuru karen tathaa antim guuruuvaar ko uskaa samaapan kare. agar maah main paanch guuruuvaar aaye to paanchon guuruuvaar ko to bhi puja karen.
 
 1 is puja ko karne ke liye kisi brahman, purohit kii aavashyaktaa nahin he. har koi apni bhakthi se puja kar sakate hai. ek din purv hi ghar ko gobar se lep le yaa phir geele kapade se pochh len. iske baad ek unche peede yaa chaowkee par yaa chote mez par bich main thode gehun yaa chaaval rakh kaa ek saaf suthere taanbe yaa pital ke lote ko pani se bhar kar chaaval yaa gehun par rakhen, pani me supaari, kuch paise or dub daale. upar se lote main chaaron taraf paanch tarah ke ped ke paanch yaa saat pattey daal kar bichon bich ek nariyal rakhen, us nariyal par bazaar main uplabdh devi ke mukhote yaa chahare ko baandh yaa chipka den or lote par haldi - kumkum lagaaye or saath hi us lote ke gale me lote ke hisaab se lehanga band de or nariyal ke upar ek choti chunari bhi chadha deven saath hi devi kii pratimaa yaa photo ko purv disha main munh karke yaa uttar disha main munh karke sthapana kerani chaiye. is vrath katha kii pustak main jo photo hai use bhi saamne rakhen tathaa puja prarambh karen.
 2 iske baad aachman â€“. 
 in teenon mantro ko padhakar prayek mantra se ek ek aachman karen phir * govindaay namah* bolte hue haath dho le. phir devi ko phulon se jal kaa chhita dete hue snaan karavaayen, or haldi-kumkum lagaayen, pushp - haar arpit karen dhoop - deep jalaayen.phir iske baad bhoga lagaakar mahalakshmi vrath ke mahatmaya kaa paath karen. shuru main mahalakshmi naman ashtak kaa paath karen phir devi ko pranaam kar katha kaa paath shuru karen katha kii samaapti par devi kii aarti utaaren tathaa phir se pranaam karen.
 3 raat ko phir devi kii puja karen mishthan kaa bhoga lagaaein tathaa go mata ke liye bhi ann rakhen or duusare din subah go mata ko unka hissaa arpit karen. iske baad parivaar ke sadasyon ke saath milakar bhojan karen.
 4 duusare din subah snaan kar ke ped ke patton ko nikle or ghar me alag alag jagah rakhen pani ko samudr, nadi, talab, kune yaa tulsi kii kyari main daal den. jis jagah puja kii ho vahaan haldi kumkum chhidak kar teen baar pranaam karen. isi prakaar maheene ke har guuruuvaar ko karen margshirsh maas ke chaar guuruuvaar ho to chaaron or paanch ho to pancho ko isi prakaar pujan karen. padmapurana main kaha gaya ki jo koi bhakt har varsh shri mahalakshmi ji kaa yah vrath karegaa use sukh smapda or dhan lakabh hoga.
 5 kuch log ise kesari vrath bhi kehete hai parantu is vrath main kise khaas rang ke paridhaan kii koi jarurat nahi he. iske ilaava mahalakshmi mantra, chalis, aarti ityadi kaa bhi paath karnaa chaiye.
 shri mahalakshmi kii vrath kathagruuvaar kii kathaaayiye bhaktajanon, dhayaan se sune shri mahalakshmi kii vrath katha, guuruuvaar kii vratakatha, ise shravan or pathan karne se dukh daridrya dur ho jaataa he, shri mahalakshmi mata kii krupa se sukh, sampatti,aishwarya praapt hota he, man kii ichha puri hoti he.                      shri mahalakshmi mata ke anek rup tathaa naam hai. bhootal main ve chaaya, shakti, trishna, shanti, jaati, lajja, shraddha, kaanti, vritti, smriti, dayaa, tushti, mata, adhishthatri, evam lakshmi ke rup main sthit he. unhen pranaam karte hai. kailash parvat par parvati, kshirsagar main sindhukanya, swarglok main mahalakshmi, bhuulok main lakshmi, brahmalok main savitri, gwaalon main radhika, vrindavan main raseshwari, chandanvan main chandra, champakwan main girizaa, padmavan main padma, multivan main malti, kundanvan main kundadanti, ketki van main sushila, kadambavan main kadanbamala, rajprasad main rajalakshmi or ghar ghar main grihalakshmi in vibhann naamon se pahachaani jaati he.                   is tarah sarvatha, chaaro or sarvabhoot main suparichit mata shri mahalakshmi kii yah katha he. ab ham iskaa shravan-pathan karegein. bharatvarsh ke saurashtra desh main dwapar yug kii yah kahani hui he.saurashtra main us samay bhadrashrava naam ke raja the. ve bade parakramee raja the. chaar veda, chah shaastra, atharah puraanon kaa unhen gyaan tha. unki rani kaa naam suratchandrika tha. rani dikhne main sundar or sulakshana thi tathaa pativrata thi. un dono ko saat putr tathaa uske baad ek kanya kaa vardaan mila tha. kanya kaa naam shambala tha. ek baar mahalakshmi ji ke man main aayaa kii jaakar us raja ke rajprasad main rahe. isse raja ko dugani dhan - daulat kii prapti hogi or vah is dhan daulat se apni praja ko or sukh de paayegaa. garib ke ghar agar rahe or use dhan-daulat praapt ho to vah swaarthee kii tarah keval apane upar hi kharch karegaa. yah sochakar shri mahalakshmi ji ne budhi brahman stri kaa rup dhaaran kiya, haath main lathi liye lathi ke sahare rani ke dwaar tak pahaunchi. yadhyapi unhone budhi aurat kaa rup dhaaran kiya tha par unke chahare par devi kaa tej tha. unhen dekhte hi ek daasi saamne ai, usne inkaa naam, dham, kaam, dharm puch daalaa.vruddh brahman kaa rup dhaarit mata lakshmi ne kaha, "balike meraa naam kamala he mere pati kaa naam bhuwanesh he. ham dwarika main rahete he tumhaari rani pichley janm main ek vaisya kii patni thi. vah vaisya garib tha. daridrya ke kaaran har roj ghar main jhagade hote the tathaa uskaa pati roj use martha tha. in baton se tang aa kar vah ghar chhodkar chali gayi tathaa ban jangal main khaali pet bhatakane lagi. uski is durdasha par mujhe dayaa ai.tab maine use sukh sampati dene vaali shri mahalakshmi kii katha sunai. mere kehane par usne shri mahalakshmi kaa vrath kiya. shri mahalakshmi prasann hui uski garibi dur hui. uskaa ghar- sansar daulat,santati, sampatti se bhar gaya. baad main pati patni donon paralok sidhaare. lakshmi vrath karne ke kaaran ve lakshmi lok main rahe. unhone jitne saal mahalakshmi kaa vrath kiya utane hajaaron saal unhen sukhbhog mila. is janm main uskaa janm rajgaraane main hua he, parantu vah shri mahalakshmi kaa vrath karnaa bhul gai he. use yah yaad dilaane main yahan ai hoon. " budhiya kii bate sunakar daasi ne unhen pranaam kiya, tathaa shri mahalakshmi kaa vrath kis tarah kiya jaye is bare main puchha budhiya rup dhaaran kiye huai shri mahalakshmi mata ne daasi ko puja kii vidhi tathaa mahima bataai. iske baad vah daasi mata ko pranaam kar rani ko bataane andar chali gai. rajvaibhav main rahete huai rani ko apane aishwarya kaa bahut ghamand hua tha. sampatti tathaa adhikaar kii vajah se vah unmatta ho gai thi. daasi dwaara bataai gai budhiya kii baaten sunakar vah aag babula ho kar rajdwar par aa kar budhiya rupi shri mahalakshmi par baras padi. use yah maaloom nahin tha kii shri mahalakshmi mata budhiya kaa rup dhaaran kiye dwaar tak ain he. parantu rani kaa is kadar ruukh bartaav tathaa apana anadar dekhakar mata ne vahaan thaharnaa thik na samajha. ve vahaan se chal paddy. raah main unhen rajkumaari shambala mili unhone shambala ko sari baat bataai shambala ne apni or se shri mahalakshmi mata se kshamaa maangi. mata ko us par dayaa ai. unhone shambala ko shri mahalakshmi vrath ke bare main bataaya. us din aghan maah kaa pehla guuruuvaar tha. shambala ne param shraddha se shri mahalakshmi kaa vrath rakhaa. fal swaroop raja siddheshwar ke suputr maladhar se uskaa vivaah hua. vah dhan-daulat, aishwarya, vaibhav se maalamaal ho gai. pati ke saath sasuraal main anand se din bitaane lagi. idhar shri mahalakshmi kaa rani par prakope hua. falswaroop raja bhadrashrava kaa rajya evam rajakrobar nasht ho gaya. yahan tak kii khaane ke laale pad gayi. aisi halaat main ek din rani ne raja se nivedan kiya " hamaara damaad itnaa bada raja he, dhanwaan he, aishwaryashaalee he, kyon na uske paas jaye, apana haal use bataaye, vah jarur hamaari madad karegaa." is baat par raja bhadrashrava damaad ke paas ravaanaa huai. rajya main pahunchakar ek talab ke kinare thodi der vishram lene ke liai tehre. talab se pani lene aate jate dasiyon ne unhen dekha. unhone vinamrata se unki poochtacha kii jab unhen yah maaloom hua kii ve rani shambala ke pita he to daudte huai ja kar unhone rani ko sari baat bataai. rani ne daasi ke haath rajparidhaan bhejkar bade thaath se unka swaagat tathaa adarasatkar kiya.khan paan karavaaya. jab ve lautne lage to sone kii moharon se bharaa gadaa diya. raja bhadrashrava jab waapas laute to unhen dekhakar rani suratchandrika khush hui. unhone sone kii moharon se bhare ghade kaa munh khol, par hai bhagwaan ! ghade main dhan ke badale koyale mili yah sab shri mahalakshmi ke prakope se hua is prakaar durdasha main or kai din biit gayi. is baar rani swayan apni kanya ke paas gai. vah din aghan maah kaa antim guuruuvaar tha. shambala ne shri mahalakshmi kaa vrath kiya, puja kii, apni mata se bhi vrath karavaaya. iske baad rani apane ghar ai. shri mahalakshmi kaa vrath rakhane par use phir se apana rajpth, dhan-daulat, aishwarya praapt hua. vah phir se sukh, shaanti, aanandamay jivan bitaane lagi. kuch dinon baad rajakanya shambala apane pita ke ghar ai, use apane ghar dekhakar suratchandrika ko puraani baaten yaad ai. yaheen kii shambala ne apane pita ko gadaa bhar koyala diya tha or use to kuch bhi nahin diya tha. isi kaaran shambala ko pita ke ghar aane par uskaa koi aadar aatithy nahin hua. balki anadar hua. par usne is baat kaa bura nahin mana. apane ghar lautate samay usne pita ke ghar se thoda namak le liya.aapane ghar lautne par uske pati ne puch, "apane maayke se kya laai ho?" is par usne jawaab diya, " vahaan kaa saar laai hoon." pati ne puchha "iskaa matlab kya hua ? " shambala ne kaha "thoda dhiraj rakhe, sab maaloom ho jaayegaa." us din shambala ne sara bhojan namak daale bina banaaya or parosa. pati ne khaanaa chakhaa. sara khaanaa namak bina tha isaliye swaad na aayaa. phir shambala ne thali main namak daalaa isse sara bhojan swaadisht lagane laga. tab shambala ne pati se kaha, "yahi he vah maayke se laayaa hua saar." pati ko uski baat sahi lagi. phir vah dono hansee majaak karte huai bhojan karne lage.
 kaha gaya he kii is tarah jo koi shraddha bhav se shri mahalakshmi kii puja kare use mata kii krupa praapt hoti he. sukh, sampatti ,shanti praapt hoti he sabhi manokamanaayen puri hoti he. parantu yah sab praapt hone par mata kii puja ko bhoolanaa nahin chaiye. har guuruuvaar ko vrath paath avashya karnaa chaiye is tarah shri mahalakshmi kii mahima bhakton kii manokamana puri karti he.
 lakshmi
