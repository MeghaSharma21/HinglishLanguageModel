 khadia adivasee samudaay se aane vaale pyaara keraketta bhartiya samaaj or raajnneeti main jharkhandi janata kii daavedaari ko bady shiddat ke saath uthaaya or use sthapit kiya. jharkhand kii saanskrithik viraasat kii raksha ke liye unhone deshaj bhashaaon ko punarsrujit or sangathit kiya. maatrubhaasha main deshaj bhashaaon ke adhyayan adhyaapan ke liye pustaken likhin or chhapavain. khadia bhashaa main aadhunik shisht sahitya kii shuruuaat kii. jharkhand kii deshaj janata ke swabhimaan or gaurav ko sthapit karne ke liye yuvaaon kaa netritv karte hue saanskrithik andolan ko sangathit kiya. aazaadee ke pehle or baad ke bharat main jharkhand kii utpeedit aabaadi ke samgr utthan ke liye ve hameshaa sangharshrat rahe.
