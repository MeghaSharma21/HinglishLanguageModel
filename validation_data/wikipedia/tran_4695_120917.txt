 swachaalit ganak mashin ko automatic banking mashin, cash point, hole in da wal, baincomat jaise naamon se europe, america va rus aadi main janaa jaataa he. yah mashin ek aisa doorsanchaar niyantrit va computerikrut upkaran he jo graahakon ko vittiya hastantaran se judi sevaayen uplabdh karaata he. is hastantaran prakriya main graahak ko kaisier, clerk yaa bank teller kii madad kii aavashyaktaa nahin hoti he. khudara yani retail banking ke kshetra main atm banane kaa vichaar samanathar taur japan, sweden, america or england main janma or viksit hua. haalanki sabase pehle iskaa prayog kahaan shuru hua yah abhi tay nahin ho paaya he.
 mute maur, landan or neuyork main sabase pehle isse prayog main laae jane ke ullekh milte hai. 1960 ke dashak main ise bainkograph ke naam se janaa jaataa tha. kuch daavon ke anusaar sabase pehle praayogic taur par 1961 main city bank of neuyork ne neuyork shahar main graahakon kii seva main chaalu kiya tha. vaise graahakon ne tab ise asweekrut kar diya tha. is kaaran chah maah ke baad hi isse hataa liya gaya tha. iske baad tokyo, japan main 1966 main iskaa upyog hua tha. aadhunik atm kii sabase pehali peedi kaa prayog 27 june, 1967 main landan ke barkele bank ne kiya tha. us samay tak kuch hi graahakon ko isaki seva kaa laabh mil paaya tha. us samay aaj ke atm card ke bajaae credit card ke jariye isaki sevaaon kaa upyog kiya jaataa tha. iske pehle graahak kamedi actor reg varane bane the. england ne prayog main laai gai mashin ke avishkaar kaa shrey jon shaperd ko jaataa he. iske vikaas main ejeeniyar de laa rooyee kaa bhi mahatvapurn yogadan he. vartmaan atm mashine interbank network se judi hoti hai. yah network piualsai, pielues aadi naamon se jane jate hai.
 vartmaan yug main atm kaa prayog maanav dincharya kaa mahatvapurn ang ban gaya he. atev atm prayog karte samay kuch saavdhaaniyaan aavashyak hai. in saavdhaaniyon ko dhyaan main na rakhane par bevajaah kii kuch pareshaaniyon kaa saamana karnaa pad saktaa he.
 graahakon ke liye bainkon se rupayon kii nikasi saral banane hetu atm mashiinon ko lagu kiya gaya tha, lekin in atm mashiinon main bhi kai samasyaayein aati rahati hai. inke kaaran graahakon ko kai baar pareshaani uthaani pad jaati he. mashin se kabhi nakli note nikal aate hai to kabhi bina note nikle hi nikaale gaye rupayon kii khaali raseed baahar dikhaa detii he. iskaa sambhavit kuch had tak kaaran bainkon main chinis computer takanic kaa prayog mana ja rahaa he. iske alaava haal kii kuch ghatnaon se atm mashin ko hi chori kar le jane kii ghatnaayen sunai di hai. inke kaaran chori yaa lut kaa alarm na bajnaa yaa mashin ke taar kaate jane par switch yani control room ko khabar bhi na lag paanaa aadi hai. atm mashin marammat ke liye khuli hone kii sthiti main switch ke saath apana sampark tod detii he. aise samay bank adhikari yaa atm vainder ke saamne mashin kii aavashyak marammat kii jaati he. parantu atm mashiinon kii chest yaa tijori khuli hone kii dasha main bhi ye mashine switch ko jhootha sandesh dete hue aanaline rahati hai. yani aisa sambhav he ki mashin chor le jaaen or switch ko khabar bhi na lage.
 kai baar kisi atm mashin se nakli note nikal padate hai or bank inaki koi jimmedaari lene ko taiyaar nahin hota. kai baar jab atm mashin khate se rupee to nikaale dikhaa detii he lekin nakadi mashin se baahar nahin aati yaa kabhi kam hi nikaalati he. aisi shikayaton ke liye graahak bank main poochtacha karte hai to bank apane kaal centre kaa number thama dete hai. toll free number par chalaae ja rahe is kaal centre kii line milanaa hi pehle to mushkil he or mil bhi jaae to aadhe ghante kii baatcheet ke baavjood graahak ko raahat nahin mil paati. saamanyat: kaal centre graahakon ko bina maange shikaayat sankhya tak uplabdh nahin karaate. graahak shikaayat sankhya lekar maansik tanaav grast ho isse kahin behatar he ki bank main jaakar chack se apni raashi nikaale or in jhanjhaton se mukt rahe.
 praayah atm card or internet banking ke aavedan par saaf likhaa hota he ki kisi kism ke nuksaan ke liye bank kii javabdehi nahin hogi. hekking or password chori main bankkarmiyon kii sanliptata ke maamle bhi ab khulne lage hai. graahak apane khoe hue atm card ko apane bank main jaakar cancil nahin karvaa sakate. bank daawa karata he ki aap kisi bhi shakha se atm card jari karvaa sakate hai, lekin yahi card kho jaae to pehle bank ke kaal centre main isaki shikaayat darj karaani he. shikaayat number lekar bank ko suchit karnaa he. khoe hue atm card se nakadi nikaalane ke alaava khariddaari bhi sambhav he so graahak chahta he ki turant use khoe card se mukti milani chahie. atm card kaa galat istemaal ho to graahak ko police yaa court kachhari ke chakkar bhi katwa sakat he.yadi aapane kisi duusare bank kaa atm card kisi duusare bank ke atm main istemaal kiya he or raashi nahin mili he to doguni maansik pareshaani jhelni paddy. sakati he. atm mashin fail hone kii dasha main bank kii ekanuiting pranali bhi fail ho jaati he. atm code ke anusaar raashi kaa bhugtan ho bhi saktaa he or nahin bhi ho saktaa. mashin main uplabdh 100, 500 va 1000 ke dibbon se duusari karency kii aapurti na ho sake iske liye na to koi mechanical na hi koi saftware main vyavastha he. is drushti se ye mashine banking ke liye surakshit nahin maani ja sakati. galat bhugtan kii pravishtiyon ko thik karne kii vyavastha bhi kargar nahin he.
 kabhi mashin aawaaj karti rahati he, paisa baahar nahin nikalataa or atm hang ho jaataa he. kabhi yah raashi kisi duusare graahak ko anayas hi mil jaati he kyonki raashi bich main ataki rahati he or atm achaanak kaam karnaa shuru kar detaa he. kabhi graahak kii yahi raashi atm main nakadi, kaagaj yaa riban feed karne vaali company ke logon ke haath bhi lag jaati he.
 atm mashiinon ke mentinens ke naam par atm main nakadi bharna, do baar din main atm parisar kii safai, airkandishan kaa chaalu rahanaa, atm mashin kaa jiro down hona, suraksha kii drushti se drishy or adrishy camaron kaa chaalu rahanaa, atm se har prachaalan kii parchi nikalnaa, daravaaje kaa band rahanaa taaki ek samay main ek graahak atm main rahe, raat main paryaapt roshni kii vyavastha, suraksha ke liye guard aadi inke vaarshik metinans ke kuch pramukh hisse hai jinka paalan nahin hota.
