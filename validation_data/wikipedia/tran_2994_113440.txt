 sheru munshi khan yaa seru brirlye bhartiya mul kii australian vyapaaree hai. inkaa janm 1981 main khandawa, madhya pradesh, bharat main hua tha. yah 25 varshon se apni maan se alag rahane ke baad punah mil gaye. yah ghatana bharat or australia main bahut adhik prasiddh ho gaya. is par yah ek kitaab e long ve home likh chuke hai.
 sheru munshi khan kaa janm bharat ke khandawa, madhya pradesh main varsh 1981 main hua tha. jab yah bachche the, tab pita ke chale jane ke baad parivaar garibi main aa gaya. tab maan ne nirmaan kaary main kaary kar apane or apane bachche ke liye paise jode. lekin yah donon ke khaane ke liye paryaapt nahin tha, or na hi isse vah apane bachche ko vidhyalay bhej sakati thi.
 seru hobert main ek australian ladke kii tarah rahane laga. iske australian mata-pita ne iske saath hi mantosh naamak ek anya bhartiya bachche ko god lete hai. seru vahaan angrezi sikhta he or hindi ko bhul jaataa he. vah vyapaar aadi australia ke antarrashtriya hotel vidhyalay main sikhta he.
 bade hone ke baad vah kai ghante upgrah dwaara dharti ke drishy main apane ghar ko khojane main vyakt karne lagata he. haavda rail maarg ke aas paas dekhte rahata he. vah us rail maarg kaa naam bhul gaya tha, use keval uske aage ke akshar "ba" hi pataa tha. 2011 ke ek raat ko usne ek chote se rail adde ko dekha. vah uske bachapan ke kuch smriti se mail kha rahaa tha. us jagah kaa naam barhanpur tha. uskaa naam bhi uske bachapan ke samay sune naam se miltaa julata tha. jab usne upgrah ke chhavi ko uttar kii ore le gaya to use khandawa naamak ek gaanv mila. use uske naam se koi jaankaree yaad nahin aa rahi thi, lekin us gaanv ke paas ek jharnaa tha, jise dekhne ke baad use kuch kuch yaad aayaa. uske baad vah rasta dekhne laga jahaan uskaa ghar tha. use vah gali mil gai jahaan vah rahata tha.
 vah fesabook main khandawa ke samooh se baat karata he or vahaan logon ne usko vishwaas dilaayaa kii yah uski janmabhumi he.
 iske baad seru khandawa, bharat kii yatra karata he. vah vahaan ke sthaneey nivaasiyon se apane parivaar ke bare main or 25 varsh purv kisi ke bachche ke kho jane ke bare main poochta he. vah apane bachche samay kaa ek tasviir bhi logon ko dikhaata he. vahaan ke sthaneey nivasee use uski maan tak le jate hai. vah ab apni bahan shekila or bhai kallu se mil jate hai. jo kramshah shikshika or kaarkaanaa prabandhak hote hai. inkaa milanaa bhartiya or antarrashtriya samachar main bahut dikhaaya jaataa he.
 seru vartmaan main hobert main rahata he, lekin apane parivaar se roj baat karata he. vah apane maan ke liye ek ghar kharidne kii koshish karata he. kyonki vah ek kiraye ke ghar main rahati he or uske paise dene ke liye use safai aadi kaary karnaa padataa he.
 varsh 2012 main seru apane pustak e long ve home ko puraa karata he. jisamen uske 5 varsh ke umr se lekar uske apane parivaar ke talash kii kahani likhi hui he. is kahani par line naamak ek film kolkata main ban rahi he. jisamen nichol kidamen or dev patel abhinay kar rahe hai.
