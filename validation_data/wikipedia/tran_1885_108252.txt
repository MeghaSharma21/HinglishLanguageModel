 gati or twaran kaa avrodh karne ke liye mukhya yantra ke saath jo upayantra lagaaya jaataa he, use hi rodhak yaa brake kehete hai. yantravidya main prakritik shaktiyon ko niojit kar, icchit prakaar kii gati or twaran praapt kar, usase upyogi kaam lene se bhi adhik mahatv kaa kaam icchit samay par uchit prakaar se unki gati or twaran kaa avrodh karnaa he. sahi kaam karne kii drushti se or rajkeey niyamon ke anusaar suraksha kii drushti se bhi, prayek chalanevaale yantra ke saath brake kaa hona aavashyak he. 
 avarohak yantra ko kriyasheel karne ke liye bhi kai prakaar kii yantric or prakritik shaktiyon kaa upyog kiya jaataa he or in upayantron main anek prakaar kii yantric prayuktiyaan bhi kaam main laai jaati hai. in bhinnataaon ke kaaran brikon kaa vargeekaran nimnlikhit teen kotiyon main kiya jaataa he :
  patta brake : isamen ek lacheela patta, brake dhol par lapet kar kasne se gharshan ke kaaran gatyavrodh hota he.
  gutka brake : isamen vrutt-khandaakaar gutke, liveron ke sahare se latakaakar, pahie yaa dhol kii paridhi ke sampark main laae jate hai.
  aksheeya brake : jo brake pahie athwa dhol par lagane ke badale mukhya dhure athwa uske samaantar rahanevaale angon par lagaae jate hai, unhen aksheeya brake kehete hai. inhen ke anya naam baariya brake, suraksha, swachal or yantric brake bhi hai. inaki rachana is prakaar kii hoti he jisase gatyavarodhak bal, dhure par padanevaale balaghurna ke anupaat se hota he, jaisaa bijli or haath se chalaae janevaale crenon main. jab bijli kii chaalak shakti, athwa haath kaa bal, aksmaat nirbal pad jaay, to is prakaar ke brake ke dwaara latakta hua bojha vahiin kaa vahiin ruk jaataa he. isi kaaran is brake ko swachal kehete hai, lekin yah us prakaar kaa swachal brake nahin he jaisaa railgadiyon main swat: hi lag jaataa he.
 lagbhag sabhi prakaar ke brikon main gatyavrodh kaa kaaran dhol, pahie, athwa dhure aadi, ke saath honevaala gharshan hi he, lekin silinder or piston kii shakti se chalanevaale ingine or yantron main yadi piston kii duusari taraf bhi kaaryakari madhyam, yatha vaashp, yaa sampidit hawa, yaa gas, pahunchaa diya jaae, tab bhi us yantra kii gati kaa avarodhan ho jaataa he. aisa brake gharshanhin brake kehalaata he. gatyaatmak brikon kii ginati bhi isi koti main hoti he, udhaahrant: yantra ko gati denevaale bijli ke motor ko kuch kshanon ke liye yadi dianamo main parivartit kar diya jaae, to chaalit yantra kii gati kaa avrodh ho jaataa he.
 inkaa upyog crenon or anya prakaar ke yantron ko chalaanevaale bijli ke motaron kii raftaar ko band karne tathaa rokane ke liye kiya jaataa he. yah mukhyatya do prakaar ke hote hai : 
 inamen gharshan utpann karanevaale bhaagon par niyantran vidyucchumbakon dwaara kiya jaataa he. antat: ye brake bhi yantric kriya dwaara kaary karte hai. ye bhi banaavat ke anusaar teen prakaar ke hote hai, yatha gutkeyukt, pattayukt or chakali yukt. brake kaa dhol kisi bhi disha main chale, gutkon dwaara badi sthirataa se uskaa gatyavrodh hota he. pattayukt brikon main gutkeyukt brikon kii apeksha shakti kam lagaani padati he, lekin iske dwaara ek hi disha main gatyavrodh hota he or duusari disha main kamjor pad jaataa he. chakliyukt brake main gharshan chakliyaan, dhure par lagi chakaliyon se ragad khaati hai, jo kamanion kii takat se dabaai jaati hai, lekin unhen chhudaane ke liye parinalika kii chumbakeey shakti kaa upyog karnaa hota he. yah brake donon dishaao main ghoomte samay apana prabhaav daalata he or adhik vishwasaneey bhi he. pattayukt brikon main saadhaaran upyog ke samay to chumbak kaa bhaar hi kaam karata he or unhen chhudaane ke liye chumbak kaa khichaav. khulne or band honevaale pulon ko uthaane or waapas baitaane ke liye yadi is prakaar ke brake kaa upyog kiya jaay, to pul kii sthiti badalane ke kaaran sampurna brake yantra hi tedha tirachha ho jaataa he. aisi haalat main keval chumbak kaa bhaar brikon ko pakadaney kii shakti dene main asamarth rahata he. at: iske saath kamanion kaa bhi upyog karnaa padataa he.
 brake ke liye chumbak or uski kundaliyaan: jahaan disht dhara kaa upyog kiya jaataa he, vahaan chakliyukt brikon main parinalika prakaar kaa or pattayukt tathaa gutke yukt brikon main ashwanalanuma chumbak kaa, upyog hota he, lekin jahaan patyavarti dhara prayukt hoti he vahaan sab prakaar ke brikon main parinalika chumbak kaa hi praaia: upyog hota he. lekin us parinalika kaa kor paratyukt bananaa hota he. disht dhara ke chumbak kaa kundalikaran niyantrak yantra kii banaavat ke aavashyaktaanusaar shrenee main, athwa parshvavahi rakhaa ja saktaa he. praaia: ek hi niyantrak yantra dwaara motor or brake, donon hi ko shakti di jaati he. at: aisa prabandh kiya jaataa he ki jyon hi chaalak motor ko shakti dena band kiya jaae, tyon hi brikon main shakti kaa aavesh hokar brake swat: hi lag jaaen or jab motor ko pun: shakti di jaae to brake swat: hi chhut jaaen. aisi yojana main kundaliyaan shrenee main lagaai jaati hai. jahaan prayaavart dhara kaa upyog hota he vahaan chumbakeey kundaliyaan sadaiv parshvavahi paddati ke anusaar lagaai jaati hai.
 parinalika brake kii kshamta sadaiv boj ko thaamne or gati mandan main prayukt honevaale balaghurna ke rup main vyakt kii jaati he. gananaa karte samay purna bhaar vahan karne ke nimitt chaalak motor main jo balaghurna hota he, uskaa yah kuch pratishat ansh rup main liya jaataa he, jiskaa sutara nimna prakaar he:
 anubhav se dekha gaya he ki gatimandan ke liye, sampurna bhaarvahee balaghurna kaa yah 20 se 200% tak hota he. jahaan kraine aadi main puure bhaar ko ek dam bich main hi lakatataa hua rokna hota he, vahaan 100% se 200% tak balaghurna laga dena hota he. chhapekhane ke yantron main jahaan kaagaj ke fat jane kaa dar rahata he 20 se 25% tak hi bal lagaaya jaataa he or yatayaat vaahanon main 50% tak lagaaya jaataa he.
 jab kisi dishtdhaara ke parshv kundaliyukt motor uttejit rahata he, usee samay yadi use kisi anya chaalak madhyam dwaara chalit rakhaa jaae, jaise usee ke armechar ke samveg athwa usase sambandhit anya yantron ke samveg dwaara, to vah motor us samay dianamo kaa kaam karne lagata he, kyonki us samay motor kaa dhaatra mukhya shaktistrot se asambaddha hokar dharaniyantrak se sambandhit ho jaataa he, jisase vah motor kii gati kaa avrodh usee prakaar karne lagata he jis prakaar dynamo apane chaalak ingine kii gati kaa avrodh karata he. prayavartt dhara ke motaron se jab is prakaar kaa kaam liya jaataa he, tab uske taron kaa sambandh prayavartt dynamau ke samaan hi kar diya jaataa he. praaia: prerak motor kaa uttejan nimna voltata kii dishtdhaara se kiya jaataa he or roter ko dhara niyantrak se sambhddha kar dete hai. aisa karne se motor kii chaal kaa niyantran dhara niyantrak main honevaale pratirodh kii maatra se thik vaise hi ho jaataa he jaisaa dishtdhaara ke prayog main hota he.
 gatyaatmak punaryoji pranali ke brikon ke lagate samay jo yantric urja kaa shoshan hota he, vah dhara niyantrak main nasht ho jane ke badale sthir voltiy pranali ko waapas laut jaataa he. is pranali main disht athwa prayavartt, kisi bhi prakaar kii dhara kaa upyog kiya ja saktaa he. kai brake yantron main gatyaatmak or punaryoji, donon hi prakaar kaa pranaaliyon kaa mishrit upyog hota he.
 motargadiyon main pair se dabaakar laae janevaale vishuddh yantric brake or dravchaalit brake, donon hi prakaar ke, brikon kaa upyog kiya jaataa he. 
 isamen liveron ko drum kii paridhi par dabaane ke liye cam ke badale ek dumuha silinder laga rahata he, jisamen donon ore do piston lage hote hai. drav daab utpaadan or pareshan karanevaala pradhan silinder ingine ke paas laga hota he, jinamein andi kaa tel or ether aadi kaa mishran puraa-puraa bharaa rahata he. yah badi majboot tathaa lacheelee naliyon dwaara uparyukt drum ke silinderon main ek chota piston usamen bhare drav ko dabaata he, lekin yah drav asampidya hone ke kaaran us daab ko drum main lage silinderon tak pareshit kar, uske pistano ko chalaakar liveron or paridhi ke bich gharshan dwaara gatyavrodh karata he. pair ke saadhaaran dabaav se silinderon main 100 pound prati varg inch tak daab utpann hoti he or aavashyaktaa ke samay adhik jor se dabaane par 350 pound prati varg inch tak ho jaati he.
 tram gadiyon main haath ke bal se, sampidit vaayu ke bal se or vidyucchalit teen prakaar ke brake lagaae jate hai.
 injanon or prayek vaahan main jo brake lagaae jate hai ve sampidit vaashp, hawa, athwa nirvaat yaa hastshakti chaalit hua karte hai. sampidit hawa tathaa nirvaat ke kaaran chalanevaale brake swayanchalit hote hai, jo railgadiyon ke vafer sanyojakon ke tut jane yaa asambandhit ho jane par, jab train ke do bhaag ho jate hai, swat: hi sab vaahanon main lagaakar train khandon ko roak dete hai. prayek ingine or alahanda vaiganon tathaa vishesh prakaar ke sawari dibbon main haath brake to avashya hi hota he, jisase ingine kii shakti ke abhaav main, yard main unhen icchit sthaan par roak diya jaay or dhaal athwa vaayu ke jhokon ke kaaran ludhakkar ve chal na pade. injanon or unke saath laganevaali koyale or pani kii tankiyon main haath ke atirikt vashpachaalit brake bhi lagaaya jaataa he, jiske brake silinder main jaakar uske piston ko dabaate hai. isse liveron kii sahaayta se brake gutke chakkon ko pakad lete hai.
 yah ingine sahit puri railgadee main kaam karata he. yadi railgadee ko chalaane ke liye vaashp ingine ho, to uske boyler ke vaashp se or bijli ke ingine main motor dwaara, ek vayusampidak pump chalaaya jaataa he, jisamen ingine par lagi ek badi mukhya tank main 90 se 100 pound prati varg inch kii daab se hawa bhar di jaati he. ingine ke peeche chalanevaali gadiyon main bhi ek ek choti sahaayak tank laga di jaati he, jisamen lagbhag 12 se 15 ghan foot tak sthaan rahata he. ingine railgadee main jut jane par ingine kii mukhya tank main se dabi hawa ko train pipe main chhod diya jaataa he, jo pipe kii shakhaon main se hoti hui sahaayak tank main bhar jaati he, lekin gaadi main lage brake silinderon main yah hawa keval usee samay pahunchati he jab brake lagaana aavashyak hota he. ingine main driver ke brake niyantrak valve ke nikat hi bharan valve laga hota he, jiske madhyam se gaadi ke chalane kii haalat main uski sab tank aadi main 70 pound prati varg inch ke lagbhag hawa kii daab bani rahati he. tab driver apni ichha se brake lagaana chahta he, athwa koi bigaad hone ke kaaran jab swat: hi brake lagane lagate hai, us samay train pipe kii hawa kisi na kisi maarg se, chaahe vah driver athwa guard kaa brake valve ho athwa koi anya maarg ho, vayumandal main nikalne lagati he, jisase train pipe kii hawa kii daab ghatate hi sab gadiyon main lage tripal vaalvon ke piston sarak jate hai.
 isse prayek gaadi kii tankiyon main bhari hui dabi hawa brake silinderon main jaakar unke pistano kii takat se sarka detii he, jisase liveron ke jariye brake gutke chakkon ko pakad lete hai. brikon ko chhudaane ke liye ingine kii mukhya tank main se dabi hawa phir se train pipe main bhar di jaati he, jisase usamen dabaav bad jane se tripal vaalvon ke piston apane puraane sthanon par laut aate hai. isse brake silinderon main bhari dabi hawa kaa maarg tripal valve ke madhyam se vayumandal main khul jaataa he or brake chhot jate hai. 
 nirvaat brake jin gadiyon main laga hota he unke prayek vaahan main ek silinder laga hota he, jisamen ek sarakta hua pola piston use do vayurodhi bhaagon main baant detaa he. jis samay gaadiyaan bekaar khadi hoti hai, us samay silinder main piston main donon taraf saadhaaran hawa bhari rahati he or piston apane bojhe se neeche kii taraf baitha rahata he. gadiyon ko ingine main jot dene par, train pipon ke madhyam se un sab silinderon ko ingine main lage vayuniskaasak yantra se sambandhit kar dete hai or boyler kii vaashp kii drutgamini dhara kii sahaayta se vah yantra samgr gadiyon ke train pipe or usase sambandhit silinderon kii hawa ko chushan kriya dwaara baahar phenkakar, unamem 22 inch tak nirvathan kar detaa he. nirvathan ke samay bhi piston ke donon or nirvaat ho jane ke kaaran, vah yathapurv apane bojhe se neeche hi baitha rahata he. jab brake lagaana hota he, us samay driver apane valve, athwa guard apane valve, ke dwaara; athwa yatri log zanjeer khinchakar; ek chote valve dwaara train pipe main hawa ko pravisht karvaa dete hai. isse vah pipe kii shakhaon main se hoti hui brake silinderon main pistano ke neeche kii ore pahunch jaati he. uske upar kii ore jane ke raste main ek golinuma valve laga rahata he, jo hawa ke dabaav se band ho jaataa he or hawa upar na ja saconeke kaaran piston upar nirvaat bana rahata he. at: neeche se vayumandal kii hawa use upar uthaa detii he, jisase piston dand se sambandhit brake gutkon ke chakkon ko pakad lete hai. brake ko chhudaane ke liye phir se nirvaat karne par, jab piston ke neeche ai hui hawa nikal jaati he, tab piston ke donon ore ek si daab hone ke kaaran apane bojhe se vah neeche baith jaataa he or brake chhot jate hai.
