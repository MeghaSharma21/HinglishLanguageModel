 voltmetre ek maapan yantra he jo kisi paripath ke kinhin do binduon ke bich vibhavaantar ko maapne ke liye prayog kiya jaataa he. 1819 main hens orestad ne voltmetre kaa avishkaar kiya. unhone chumbakeey dishasuchak kii sui ke paas rakhe taar main vidyut dhara kaa pravaah kiya to unhone dekha ki isaki disha main parivartan ho rahaa he. dhyaan dene par gyaat hua ki taar main jitani adhik ampiore kii dhara pravaahit kii jaati he, sui kii disha main utani hi tivrata se parivartan hota he. isi kaaran se unka maapan ekadam sahi nahin aa rahaa tha. 19veen shatabdi main arsin di arsonaval ne aisa yantra banaaya jo pehle bane yantron kii tulana main behatar maapan kar sake. iske liye unhone compas kii sui ko chota kiya or use chaaron taraf se chumbak se gher diya. yah di arsonaval movement ke naam se janaa jaataa he or iskaa prayog aaj ke analog meter main hota he. vyaavhaarik taur par voltmetre ameter kii tarah hi kaam karte hai, jo voltage ko maapne ke saath, vidyut dhara or pratirodh ko bhi maapte hai.
 voltmetre main do sire hote hai. jin do binduon ke bich vibhavaantar maapna hota he, un par in terminlon ko jod diya diya jaataa he. voltmetre ke dono siron ke bich pratirodh bahut adhik hona chaiye. kisi dharamapi ko voltmetre main badalane ke liye uske shreneekram main bahut bade maan kaa pratirodh jodna padataa he. isi tarah kisi voltmit kaa paraas badhaane ke liye uske shreneekram main bada pratirodh jodna padataa he. voltmetre ko kisi paripath aarekh main prayukt sanket ke dwaara dikhaaya jaataa he.
 do digital voltmapi
 galvanometer-voltmapi kaa siddhanth
