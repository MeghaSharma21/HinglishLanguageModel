 prayek kasherukadandi apana jivan ek sansechit andey ke rup main prarambh karata he. sansechan kii kriya andey ke koshikadravya ke bheetar ek shukranu ke pravesh karne se hoti hai. shukranu kaa keval sir hi koshikadravya ke bheetar pravesh karata he. yatharth shukranu kaa sir keval cendrak kaa hi bana hota he, isamen koshikadravya kii maatra bahut hi kam hoti he. andey or shukranu ke cendrak kaa ek duusare se samekan hota he. sanyukt cendrak ke vibhaajan ke saath hi koshikadravya kaa vibhaajan bhi hota rahata he. sansechan se do kaary siddh hote hai. ek to is kriya se nar or maadaa ke anuvanshik padaarth ekatra hote hai, duusare is kriya se andey kaa uddipan hota he jisase ek sanjtil parantu samanvit vidhi kii ek shrenee aarambh hoti hai, jise bhruneey vikaas kehete hai.
 yugmaj khandibhavan yoke kii maatra par nirbhar rahata he. kam yokwaale yaa yoke rahit andey purnabhajit or yoke ke prachuryavale andey apoornabhajit hote hai. sarisrupon or pakshiyon ke andey yoke se paripurna ke andey yoke se paripurna hote hai. inamen yugmaj vibhaajan kii rekha andey ke koshikadravya-kaay dhrav kii seemaa ke aage nahin pahunchati. aise jantuon main blastedarm kaa vikaas yoke ke upar hota he. anfibia main puraa yugmaj vibhajit hota he parantu jantu dhruv kii apeksha wegital pole kii koshikaaye adhik shighrata se vibhajit hoti hai.
 baar-baar vibhajit hone ke kaaran yugmaj ek koshika samooh main parinat ho jaataa he jise morula kehete hai. dhire-dhire morula ke bheetar taral padaarth se bhari hui ek guha utpann hoti he, jise blastosil or is shrenee main bhrun ko blastula kehete hai.
 anfioxs main blastula kii bhitti keval ek koshikastr kii bani hoti he. is kaaran gastrulation kii vidhi saral hoti he. blastula kii bhitti ek vishesh sthaan par bhi bheetar kii ore baithne lagati he, jise antargaman kehete hai. blastosil guha ke bheetar bhitti ke doobane se utpann guha ke kinare ek duusare ke sameep aane lagate hai. is prakaar ek chhidr banataa he jise blastopor kehete hai. is nai guha ko, jisamen blastopor khulata he, arcenteron kehete hai. blastopor bhrun ke pashv bhaag par sthit hota he.
 ab donon praathmik jananstar sthapit ho gaye. choti koshikaon se bana bahari str bahirjanstar he or archetsron kii bhitti ko banaanevaala aantarik str antarjanstar he. hypoblast kii koshikaaye epiblast kii koshikaon se adhik badi hoti hai. blastula main hi gastrulation se ye donon prakaar kii koshikaaye pahachaani ja sakati hai. jantdhruv ke kshetra main sthit koshikaaye aakaar main choti or wegital pole par sthit koshikaaye aakaar main badi hoti hai. pehali shrenee kii koshikaon se epiblast or duusari se hypoblast banataa he. gastrulation se keval inke parsparik sthaneey sambandh main antar utpann hota he. blastula main hypoblast koshikaon ke upar kii do yaa teen pankti kii koshikaaye neural plate kii koshikaaye hai. ye hi aage chalakar tantrika koshikaaye ban jaati hai. antarjanstar ke kinarevaali do teen panktiyon kii koshikaon se notocord banataa he or inhen ke sameep madhyajanstar kii koshikaaye hoti hai.
 gastrulation ke pashchaat archetsron kii chat par sthapit koshikaon se notocord banataa he. notocord or antarjanstar ke bich kii koshikaaye donon ore khokhli dhaani banaati hai. yah dhaani mesarderm yaa mesoblast kii he.
 acidiain main gastrulation kaa antar itnaa hi he ki in jantuon ke andey mozeik hote hai, arthath andey ke prayek bhaag ke bhavishya kaa nirnay sansechan ke purv hi ho jaataa he. inke koshikadravya sthananusaar bhinn prakaar ke hote hai. cendrak ke chaaron ore kaa koshikadravya kanikamay or bhura hota he tathaa cartex par ek patala str kanikamay pile koshikadravya kaa hota he. hialine koshikadravya un koshikaon main jaataa he jinka epiblast or neural patt banataa he. bhura kanikamay koshikadravya antarjanstar koshikaon main or pilaa koshikadravya madhyajanstar koshiyon main jaataa he.
 mechak main gastrulation isse kuch bhinn rup main hota he. mechak ke blastula main upree koshikaaye choti or kaali tathaa neeche kii badi-badi yoke se bhari hui or rangahin hoti he. in upree or nichle pradeshon ke bich ek ant:sth pradesh bhi hota he. nichali koshikaon kii apeksha upree bhaag kii koshikaaye adhik shighrata se vibhajit hoti hai, falat: ye choti koshikaaye bade akaarwali nichali koshikaon ke upar sarak aati hai. is vidhi ko epiboli kehete hai. upree koshikaon kii sankhya tathaa aakaar main vruddhi ke kaaran aisa hota he. iske aage atirikt or bhi ek ghatana hoti he. bhrun ke bhavi pasch prishth tal par ek gruve banati he. yah praarambhik avasthaa kaa blastopor he. is gruve main se anek koshikaaye bheetar kii ore chali jaati he, jisase gruve adhik gaharaa ho jaataa he or ek nai guha utpann ho jaati he. yah guha archetsron he or bhrun ab gastrula kii avasthaa main he.
 bhrun ke bheetar praveya karanevaali koshikaaye ant:sth kshetra se aati hai. blastula ke bheetar prastut guha, blastosil, in koshikaon ke bheetar pravesh karne se or archetsron ke failaav ke kaaran dabakar aage tathaa neeche kii ore hatane lagati he or ant:sth kshetra ke bheetar pravisht koshikaaye archetsron kii chat banaati hai. blastopor kaa gruve daahine or baayein failata he. phir yah gruve donon ore se aakar neeche mil jaataa he or ek vrittakar chhidr kaa rup dhaaran kar letaa he. isi bich nichle dhruv kii badi-badi koshikaaye bhrun ke bhitari bhaag main pravesh kar jaati hai. kintu kuch samay tak in badi koshikaon kaa ek samooh blastopor ke munh main sthit rahata he jise yoke plag kehete hai. is samay tak balastopol purnat: lupt ho chukaa hota he. arcentreon kii chat kii koshikaaye madhyajanstar or chat ke madhya kii koshikaaye notocord banaati hai. madhya ke sameep daayen-baayein kii koshikaon ke somite banate hai or donon kinaaron kii koshikaaye parshv patt banaati hai. arcentreon ke bhumital kii koshikaaye andoderm str banaati hai. ye koshikaaye ek nalika banaati hai. yah naralika hi aahaar naal he. gastrulation ke pashchaat choti-choti koshikaaye arthath antarjanstareey koshikaaye hi baahar rah jaati hai or madhyajanstareey tathaa antarjanstareey koshikaaye bhrun ke bheetar sthit ho jaati hai.
 blastula ke vishesh bhaag ke antargaman tathaa uske sambhavi bhagya kaa nirnay anfibia kii kai jatiyon main kiya ja chukaa he. eurodila main blastula ke nichle dhruv kii koshikaon kaa antargaman hota he or inase aahaar nalee banati he. ek balendu kshetra main jo madhya main chaudaa or peeche se donon ore atyant patala hota he tathaa blastopor ke dorsal kinare se upar sthit hota he, bhavi notocord banane vaala dravya prastut rahata he. balastopor ke upree kinare kaa upree kshetra gastrula kaa oshth kehalaata he. isko orgeniser bhi kehete bhi kehete hai. notocord utpann karanevaale kshetra ke daahine or baayein ke kshetra somite utpann karanevaale kshetra hai. sambhavi antarjanstar ke chaaron ore kaa parshv patt madhyajanstar banaanevaali koshikaon kaa kshetra he. sambhavi notocord somite, parshv-patt-kshetra ke upar punch ke madhyajanstar kaa kshetra he. in kshetron kii koshikaaye antargaman ke pashchaat gastrula ke bheetar pravesh karti hai. sambhavi madhyajanstar kshetra ke upree kinare kii rekha, jo antargaman kii parisima bhi ankit karti he, blastula kii madhya rekha ke samaantar nahin jaati. yah prishthiya tal kii ore madhya ke upar jaati he or pratiprishth tal kii ore uske neeche.
 antargaman kii parisima banaanevaali rekha ke upree kshetra kaa adhikansh bhaag, jo puraa prishthiya tal gherta he or kuch-kuch pratiprishth tal kii ore jhukaa hota he, sambhavi neural patt kaa kshetra he jisase mastishk or merurajju utpann hote hai. pratiprishth tal kaa kshetra epidermis banaata he. mechak ke blastula ke vibhinn kshetron kaa sambhavi bhagya isi prakaar kaa hota he, kintu byore main kuch bhinn. sarisrupon or pakshiyon ke blastodarm ke vibhinn bhaagon ke sambhavi bhagya kaa chitra anfibia ke praturup se bhinn hota he, parantu inamen kuch samanta bhi hoti he. sambhavi notocord ke madhyajanstar kaa kshetra agralikhit neural patt kshetra or pashchavarti antarjanstar kshetra ke bich main hota he. iske daahine baayein somitic madhyajanstar kaa kshetra hota he. pakshiyon main sambhavi antarjanstar kaa kshetra bahut chhata hota he. gastrulation kii gati ke pashchaat in sab kshetron kii koshikaaye apane nishchit sthaan par pahunchakar viksit hone lagati hai.
 monotreemon ke atirikt standhari jantuon ke andey yoke viheen hote hai jhramonotreemon ke andon main yoke hota he or marsoopiyal ke andon main bhi yoke hota he, parantu yah sheeghra hi lupt ho jaataa hat. inamen yugmaj vibhaajan sampurna hota he. lagaataar vibhaajan se yugmaj, samanaakar koshikaon kaa ek samooh ban jaataa he. yah samooh sheeghra hi do bhaagon main vibhakt ho jaataa he, ek bahya koshikastr or doosraa aantarik koshikasmooh. pehle ko trophoblast or duusare ko bhrunguchh kehete hai. bhrun ke aantarik bhaag me ek guha hoti he. bhrunguchach ke neeche or trophoblast ke neeche chaaron ore koshikaon kaa ek str utpann hota he. bhrunguchach ke neeche kii koshikaaye anrjanstar banaati hai or trophoblast ke nichevali paridh kaa antarjanstar. ab bhrun main ek pramitive stric utpann hota he.
 pakshiyon ke andon main yoke kii maatra adhik hoti he. at: hialin koshikadravya dhruv par sankeern kshetra main paaya jaataa he. meroblastic yugmaj khandan se is dhruv par koshikaon kaa ek chota samooh utpann ho jaataa he. ise blastodarm kehete hai. blastodarm main koshikaon ke bahya str ke aantarik str se pruthak ho jane par kramash: bahirjanstar tathaa antarjanstar banate hai. ukt donon staron kaa antaraal khandibhavan guha he. anfioxs tathaa anfibia kii bhanti pakshiyon main anrthargaman nahin hota. inamen gastrulation kii vidhi bhinn he. blastodarm ke madhya kaa kshetra pulsida kehalaata he. yah blastodarm ke bahari kshetra se, jise opaka kehete hai, vibhinn hota he. pelucida kshetra ke bheetar kaa lambii rekha utpann hoti he jo koshikaon ke adhik sankhya main ekatra hone ke kaaran banati he. pramitive stric vah sthaan he jahaan epiblast kii koshikaaye bhrun ke bheetar pravesh karti hai or notocordal somite tathaa parshv patt banaati hai. standhari jantuon ke blastodarm kaa primitive stric bhi isi prakruti kaa hota he. is liye pramitive stric ko anfibia ke slastopor ke samaan samajha jaataa he.
 prarambh main uragon main bhrun kaa parivardhan pakshiyon ke samaan hota tha kintu antargaman anfibia ke sadrush hota he. gahan koshika vibhaajan ke kaaran pelucida kshetra ke madhya main ek rekha utpann ho jaati he, jise pramitive note yaa primitive patt kehete hai. is kshetra main antargaman hone se arthath koshikaon kaa tal neeche dabane se ek guha ban jaati he. is guha ke dwaara ko anfibia ke bhrun ke blastopor ke samaan or guha ko arcentrek guha ke samaan samajha ja saktaa he.
 lampri main yugmaj khandan hota he or blastula ke bhaagon kaa aanshik chitra gastulation anfibia ke samaan hi hota he.
 yoke kii adhikta ke kaaran machhliyon main yugmaj khandan meroblastic hota he or bhrun yosmooh ke upar ek koshikasmooh ke rup main parivardhit hota he. parantu blastodarm kramash: neeche kii ore failata hua ant main sampurna yoke ko gher letaa he. is failaav ke saath hi sambhavi madhyajanstar koshikaon kaa antargaman bhi hota he. saiman machhlee ke blastula ke bhagya chitra par puure kshetra kaa adhikansh bhaag sambhavi mesodermal or neural utakon se ghira hua paaya jaataa he. antarjanstar or madhyajanstar ek saath utpann hote hai, kintu blastodarm kaa pasch kinaaraa antastutra hota he.
 dipanoan siretods main blastomir chote bade hote hai, kintu yugmaj khandan hota he. balastopor kii utpatti anfibia ke sadrush hoti he.
 gastrulation ke uparaant shastreey bhruntatv ke teenon praathmik bhruneey str, bahirjanstar, antarjanstar or madhyajanstar nishchit rup se sthapit ho jate hai. samparikshatmak bhruntatv ne yah siddh kar diya he ki bahirjanstar or madhyajanstar antirnimeya hai. anfibia main bahirjanstar gastrula ke bahari tal par hota he. pratiprishth ke bahirjanstar or madhyajanstar ke bahari bhaag, twachaa, uske upang or uski grathiyon ko utpann karte hai. gastrulation ke pashchaat notocordal madhyajanstar ke upar sthit koshikaon kaa vibhedikaran aarambh ho jaataa he or yah kshetra neural patt main parinat ho jaataa he, jo kramash: neeche kii ore dabane lagata he. saath hi neural patt ke donon ore ke kinare upar uthne lagate hai. ant main donon kinaaron ke upar kii ore ek duusare se mil jane par unamem samekan ho jaataa he, falat: neural patt ek nalee main parinat ho jaataa he, jise neural nalee kehete hai. is tantricanal ke aage kaa bhaag mastishk or tatsambandhi gyanendriyon ke samvedak bhaag or kapaal tantrikaon ko utpann karata he. peeche ke bhaag se merurajju or uski tantrikas utpann hoti hai. duusare prishthvanshi jantuon main bhi tantricanal kii utpatti isi prakaar hoti he.
 tantrika naal ke neeche ke madhyajanstar se notocord banataa he. nichali shrenee ke kuch prishthdhari jantuon main notocord praudhvastha main bhi paaya jaataa he, kintu unchi shrenee ke jantuon main notocord chaaron ore se kasheruki se ghir jaataa he or ant main nasht ho jaataa he. notocord ke daahine or baayein donon ore kii koshikaaye dorsal mesoblastic somite banaati hai.
 somite ko miotome bhi kehete hai. iske bahari bhaag cutis lir twachaa kaa darmal bhaag utpann hota he. yah khokhla hota he or isaki guha ko kehete hai. isaki bhitari diwaar ke upree bhaag se bane miomier se mansapeshiyaan utpann hoti hai. atirikt bhitti ke neeche kaa bhaag sclearotome banaata he jisase kasheruk banate hai. saare mesoblastic somite ek duusare se pruthak donon ore ek shrenee main sthapit hote hai. parantu parshvapatt ek duusare se pruthak nahin hote. donon pakshon ke parshvapatt neeche kii ore prasaarit hokar aaharnal ke neeche ek duusare ke sip aate hai. yahan nishchit sthaan par inke kinaaron se hriday, rakt kii naaliyaan or raktakoshikaaye banati hai. dorsal somite or parshvapatt ko milaanevaale bhaag se vrikk or isi mutrnalayaan utpann hoti hai. bahirjanstar se aaharnal or usase sambhddha granthiyaan tathaa fefde utpann hote hai.
 anfibia main blastomyr ke koshikadravya main yoke prastut karata he jiske aadhaar par bhruneey parivartan hota he. parantu uragon or pakshiyon main blastodarm yoke ke baahar hota he. isi se poshak padaarth rudhir kii naaliyon ke dwaara hi blastodarm tak pahunch saktaa he, jisaki aavashyaktaa parivartan main padati he. pakshiyon kaa blastodarm falkar yoke punj ko chaaron ore se gher letaa he. is prakaar thile ke samaan bane bhaag ko yoke kosh kehete hai. blastodarm sheeghra hi jin do bhaagon main vibhakt ho jaataa he ve hai-bhruneey or bhrunathit bhaag. bhrunathit bhaag main rakt keshikas utpann ho jaati hai. is prakaar vasculus kshetra kii utpatti hoti he. is kshetra kii shirayen puure yoke kosh main falkar yoke kaa shoshan karti hai or inhen ke dwaara yah poshak padaarth blastodarm ko pahunchataa he. uragon main bhi yaheen yantra paaya jaataa he. standhari jantuon main yoke nahin hota parantu bhruneey parivardhan ke samay yoke kosh utpann avashya hota he. iske atirikt uragon, pakshiyon or stanadhariyon main do fital jhilliyaan bhi banati hai, jinako ulb or elatois kehete hai.
 pakshiyon main ek ulb bhanj bhrun ke donon ore tathaa aage or peeche utpann hota he. bhanj chaaron ore se aakar bhrun ke dorsal paksh ke upar ek duusare se milte hai or inkaa samekan ho jaataa he. is bhanj ke bahirjanstar or madhyajanstar donon hote hai. bhanj ke samekan ke kaaran bhrun ke upar ek guha ban jaati he, yah ulb guha he. is guha kii bhitti kaa aantarik str bahirjanstar kaa bana hota he or bahari madhyajanstar kaa. is guha main ek taral padaarth bharaa rahata he jise ulb-taral kehete hai. yah ek bahari str, bahirjanstar or aantarik madhyajanstar kii bani hoti he. iske or ulb ke bich kii guha ko atirikt bhrun kehete hai. andey ke chaaron ore parivardhan ke purv hi ek vitalin jhilli hoti he. sards jhilli ke utpann hone par iskaa or vitalin jhilli kaa samekan ho jaataa he.
 elentois madhyantra ke pichley bhaag se ek divertikulam ke rup main utpann hota he or is atirikt bhrun ceylom ke bheetar prasaarit hota he. elentois kii bhitti kaa aantarik str antarjanstar kaa bana hota he or bahari madhyajanstar kaa. yah kramash: bhrun ke chaaron ore failata he or ant main yoke kosh kii ore iskaa seeras jhilli or vitalin jhilli se samekan ho jaataa he. ulb ke bhrun kii raksha hoti he or elentois main gurde kaa utsarjit padaarth ekatrit hota he tathaa iske dwaara shwasan kii kriya bhi hoti he.
 uragon main bhi ulb or elentois isi vidhi se banate hai. is sambandh main inamen or pakshiyon main koi antar nahin hota. adhikansh standhari jantuon main bhi ulb isi prakaar banataa he. yah traphoblastic koshikaon or madhyajanstar koshikaon kaa bana hota he. iske banane se iske upar ek koreon yaa sabazonal jhilli bhi utpann ho jaati he jise pakshiyon ke bhrun kii seras jhilli ke samaan samajha jaataa he. parantu kuch stanadhariyon main ulb kii utpatti kii vidha kuch bhinn hoti he. inamen bhruneey bahirjanstar main ek guha utpann hoti he. yah ulbaguha he or isaki bhitti ulb he.
 standhari jantuon main elentois kii utpatti pakshiyon ke samaan hi he. yah aaharnal ke pashchaat ke kuch aage se ek diverticulam ke rup main utpann hota he or bhrun ke upar chaaron ore fail jaataa he. kisi-kisi standhari main yah kuch nishchit sthanon tak hi failata he.
 urag or pakshi apane andey sharir se baahar nikaal dete hai or parivardhan kii puri kriya maadaa ke sharir ke baahar hoti he. parantu stanadhariyon main jhramonotrims ke atiriktat parivardhan garbhashay ke bheetar hi hota he. bhrun garbhashay kii bhitti se sata hota he. coreon jhilli se vili utpann hote hai or yah janani ke garbhashay kii shleshmik jhilli main pravesh kar jate hai or uske bheetar prastut krypti main sthaan pate hai. koreon ke vili main elentois ke madhyajanstar or rudhir-vahikaaye bhi pravesh karti hai. corionic vili kii shakhaayen garbhashay kii diwaar main dur tak fail jaati hai or isaki rudhirvahikaaon or garbhashay kii rudhirvahikaaon main ghanishtha sambandh sthapit ho jaataa he. inaki keshikas ek duusare se mil jaati hai. inaki bhitiyaan itani patali hoti hai ki inke bich se aahaar or gaison kaa vinimay badi sugamawa se ho jaataa he. is puri sanrachana ko plasenta kehete hai. plasenta ke dwaara bhrun ko aahaar or oxygen pahunchataa he or mel kaa utsarjan hota he.
 kai prakaar ke haate hai. krintakon main alantois or coreon kaa sambandh ek simit kshetra main hi sthapit hota he or vili keval isi sthaan par utpann hote hai. yah discoidal plasenta kehalaata he. kuch stanadhariyon main coreon tal se utpann hota he. aise plasenta ko diphyus plasenta kehete hai. aise plasenta ki vili yadi kisi simit sthaan par hi shesh rah jate hai or anya jagahon par nasht ho jate hai to isko zonary kehete hai. yadi vili kai ek samoohon main prastut hon to use kotiliadneri plasenta kaha jaataa he. yadi vili ek simit pratiprishth kshetra main hi paae jate hai to inhen meta-discoydal plasenta ke naam se abhihit kiya jaataa he. prasuti ke samay puraa plasenta or janani ke garbhashay kii shleshmik jhilli kaa kuch bhaag bhi garbhashay se baahar nikal aata he. aise plasenta ko decidute kehete hai. yadi janani ke garbhashay kii shleshmik jhilli kaa koi bhaag plasenta ke saath baahar na nikle to use metadecidut plasenta kehete hai. kuch stanadhariyon main janani kaa puraa plasenta or kuch bhrun plasenta bhi garbhashay ke bheetar hi rah jaataa he or shoshit ho jaataa he. ise contradecidut plasenta kehete hai.
