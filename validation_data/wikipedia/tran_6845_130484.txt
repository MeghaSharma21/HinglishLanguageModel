 izadora dancan ek america nartki thim. unka puraa naam tha angila izadora dancan or unka janm sen francisco, california main hua tha. izadora dancan ko kai log aadhunik nrity kii janani maanate hai. yadhyapi apane jivan ke baad ke varshon main vah america main keval neuyark main prasiddh huin, lekin unhone puure europe kaa manoranjan kiya.
 nrity hi nahin, jivan main bhi prayogon kii pakshdhar izadora kii aatmakatha maay life padhane ke baad kala ko samarpit stri ke sabhi pahalu ujagar hote hai, saath hi man main prashn uthta he, kya kalakaar stri ek saamaanya sahaj jivan nahin ji sakati. izadora ne apane samay se bahut aage jaakar jo prayog kiye, vah tatkaaleen samay ke aalochakon-kattarpathiyon ko raas nahin aae. iske pashchaat bhi england ke prasiddh nrity sameekshak richard austin ne mana ki vah vishwa kii mahanatam nrutyaangnaon main se ek thim, jo swayan bhi nahin samaj paati thi ki vah kya nrity kar rahi hai. unke mata-pita irish mul ke the, lekin ve alag ho gaye the. maa sangeet jaanati thim or pianovadan hi unki aajeevika kaa saadhan bana. abhavagrast jivan ne unhen paaramparik taur par shiksha-diksha kii ajna nahin di. is prakaar nrity unke apni parishram, kshamtaaon va aantarik anubhutiyon kii dein tha. unka sapana tha-aise nrity vidhyalay kii sthapana karnaa jahaan duniya bhar ke bachche prashikshan le saken, par aarthik pareshaaniyon va shishyaaon kii bhaddata ne unka sapana puraa nahin hone diya.
 1913 main hui ek durghatana main unhone apane donon bacchon ko kho diya. iske baad unhone phir ek bachche ko janm diya, kintu vah bhi janm ke kuch der baad hi mar gaya. in traasadiyon ne izadora ko bheetar tak hilaa diya. is bich unka apana swasthya bahut gir gaya. khule haathon kharch karne vaali izadora apane antim dinon main bahut tangahaali main raheen. 14 sitambar 1927 ko lagbhag 50 varsh kii aayu main izadora ne jivan kii antim saansen leen.
