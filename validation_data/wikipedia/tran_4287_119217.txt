 mundeshwari mandir, bihar ke camoor jile ke ramgarh ke nikat sthit he.belon mandir
 bihar ke bhabhua jila kedra se chaudaa kilometre dakshin-pashchim main sthit he camoor kii pahari. saadhe chah sau feet kii oonchai vaali is pahari par mata mundeshwari evam mahamandaleshwar mahadev kaa ek pracheen mandir he. is mandir ko bharat ke pracheen mandiron main se ek mana jaataa he, par kitna pracheen, iskaa koi spasht pramaan nahin he. haa! itnaa pramaan avashya mil rahaa he ki is mandir main tel evam anaaj kaa prabandh ek sthaneey raja ke dwaara sanvatsar ke tisven varsh ke karthik main 22waan din kiya gaya tha. iskaa ullekh ek shilaalekh main utkeern rajagna main kiya gaya he. arthath shilaalekh par utkeern rajagna ke purv bhi yah mandir tha yah pataa chalata he. vartmaan main pahari par sthit yah mandir bhagnavshesh ke rup main he. aisa lagata he ki kisi ne is mandir ko todaa he. murtiyon ke ang aise toote hai maano kisi tej hathiyaar se un par chot kii gayi ho. panchmukhi mahadev kaa mandir to dhwast sthiti main he. isi ke ek bhaag main mata kii pratimaa ko dakshinmukhi swaroop main khadaa kar puja-archana kii jaati he. mata kii saadhe teen feet kii kaale pathar kii pratimaa he, jo bhens par savaar he.
 is mandir kaa ullekh kaninghm ne bhi apni pustak main kiya he. usamen spasht rup se ullekh he ki camoor main man◌deshwari pahari he, jahaan mandir dhwast rup main vidyaman he. is mandir kaa pataa tab chalaa jab kuch gaderiye pahari ke upar gaye or mandir ke swaroop ko dekha. yah kul 20-25 varsh purv kii baat he. tab isaki itani khyaati nahin thi jitani ab he. prarambh main pahari ke neeche nivas karne vaale log hi is mandir main diya jalaate or puja-archana karte the. vartmaan main dharmik nyaas board, bihar dwaara is mandir ko vyavasthit kiya gaya or puja-archana kii vyavastha kii gai. magh panchami se poornima tak is pahari par ek mela lagata he jisamen dur-dur se bhakt aate hai.
 kehete hai ki chand-mund ke naash ke liye jab devi udyat hui thim to chand ke vinaash ke baad mund yuddh karte hue isi pahari main chhip gaya tha or yaheen par mata ne uskaa vadh kiya tha. atev yah mundeshwari mata ke naam se sthaneey logon main jaani jaati hai. ek mjedaar baat, aashcharya evam shraddha chaahe jo kahie, yahaan bhakton kii kaamanaayon ke puraa hone ke baad bakre kii bali chadhaai jaati he. par, mata rakt kii bali nahin letin, balki bali chadhane ke samay bhakton main mata ke prati ascharyajanak aasthaa panapati he. jab bakre ko mata kii murti ke saamne laayaa jaataa he to pujari akshat ko murti ko sparsh karakar bakre par phenkate hai. bakra tatkshan achet, mritpraaya ho jaataa he. thodi der ke baad akshat phenkane kii prakriya phir hoti he to bakra uth khadaa hota he. bali kii yah kriya mata ke prati aasthaa ko badhaati he.
 pahari par bikhare hue pathar evam stambh ko dekhte hai to un par shriyantra sareekhe kai siddh yantra evam mantra utkeern hai. prayek kone par shivlinga he. aisa lagata he ki pahari ke purvi-uttari kshetra main mata mundeshwari kaa mandir sthapit rahaa hoga or uske chaaron taraf vibhinn devi-devataaon ke murtiyon sthapit thim. khandit murtiyon pahari ke raste main rakhin hui hai yaa phir patna sangrahalay main hai. jaisaa ki shilaalekh man◌ ullekh he ki yahaan kaa sthaan ek gurukul ashram ke rup main vyavasthit tha. pahari par ek gupha bhi he jise suraksha kii drushti se band kar diya gaya he.
 is mandir ke raste main sikke bhi mili hai or tamil, sinhalai bhashaa main pahari ke pattharon par kuch akshar bhi khude hue hai. kehete hai ki yahaan par srilanka se bhi bhakt aayaa karte the. baharhaal, mandir ke garbh main abhi kai rahasy chhipe hue hai, bahut kuch pataa nahin he, bas mata kii archana hoti he. bhakt mata evam mahadev kii aasthaa main leen rahete hai. mandir kii yatra ke kram main aisa prathit hua ki mandir apane aap main kai anbhavi aadhyatmik swaroopon ko chipaaye hue he, bas aavaran nahin uth rahaa he. lekhak ko kai tathyaatmak anubhutiyon se saakshaatkaar hua.
 mandir kii pracheenta evam mata ke prati badhati aasthaa ko dekh rajya sarkaar dwaara bhakton kii suvidha liye yahaan par vishramalaya, rajjumarg aadi kaa nirmaan karaayaa ja rahaa he. pahaad par sthit mandir main jane ke liye ek sadak kaa nirmaan karaayaa gaya he, jis par chote vaahan sidhe mandir dwaar tak ja sakate hai. mandir tak jane ke liye sidhiyon kaa bhi upyog kiya ja saktaa he.
 bihar rajya paryaton nigam kii basen pratidin patna se pahari ke neeche basaa gaanv ramgarh tak jaati hai. yahaan rail se pahunchane ke liye patna yaa gaya se mohaniyaan stesan utarana padataa he. mohaniyaan se mandir tak pahunchane ke liye tempo, jeep, mini bas kii sahaayta lee ja sakati he.
