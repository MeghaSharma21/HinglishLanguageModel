 pradeep kumaar  hindi filmon ke ek abhinayta the. hindi cinema main unako aise abhinayta ke taur par yaad kiya jaataa he jinhone 1950 or saath ke dashak main apane aitihaasik kirdaaron ke jariye darshakon kaa bharpoor manoranjan kiya. us jamaane main filmkaaron ko apni filmon ke liye jab bhi kisi raja, maharaja, rajkumaar athwa nawab kii bhoomika kii jarurat hoti thi to vah pradeep kumaar ko yaad kiya jaataa tha. unke utkrisht abhinay se saji anaarakali, tajmahal, bahu begum or chitralekha jaisi filmon ko darshak aaj bhi nahin bhuule hai.
 pashchim bengal main chaar janvari 1925 ko brahman parivaar main janmen sheethal batavali urf pradeep kumaar bachapan se hi film abhinayta banane kaa sapana dekha karte the. is khwab ko puraa karne ke liye vah rangamanch se jude. haalaanki is baat ke liye unke pitaaji raji nahin the. varsh 1944 main unki mulaakaat nirdeshak devaki bose se hui jo ek naatak main pradeep kumaar ke abhinay ko dekhakar kaaphi prabhavit hue. unhen pradeep kumaar se ek ubharta hua sitara dikhaai diya or unhone apni bangala film alakhananda main unhen kaam karne kaa mauka diya.
 fi ğŸ‘‰ lm alakhananda se pradeep kumaar nayak ke rup main apni pahchaan banane main bhale hi safal nahin hue lekin abhinayta ke rup main unhone sine karier ke safar kii shuruuaat kar di. is bich pradeep kumaar ne ek or bangala film bhuuli naay main abhinay kiya. is film ne silver jubilee manaayi. iske baad unhone hindi cinema kii ore bhi apana rukh kar liya. varsh 1949 main pradeep kumaar apane sapane ko saakaar karne ke liye mumbai aa gayi or cameraman dhiren de ke sahaayak ke taur par kaam karne lage. 1 varsh 1949 se 1952 tak vah film industry main apni jagah banane ke liye sangharsh karte rahe. pradeep kumaar ko filmon main nayak banane kaa nasha kuch is kadar chaaya hua tha ki unhone hindi or urdu bhashaa kii talim hasil kerani shuru kar di.
 film alakhananda ke baad unhen jo bhi bhoomika mili, vah use sweekaar karte chale gayi. is bich unhone krishnalila, swami, vishnupriya or sandhya belaar rupakatha jaisi kai filmon main abhinay kiya, lekin inamen se koi bhi film baks aphis par safal nahin hui. varsh 1952 main pradarshit film anand math main pradeep kumaar pehali baar mukhya abhinayta kii bhoomika main dikhaai diye. haalaanki is film main prithviraj kapur jaise mahaan abhinayta bhi the. phir bhi vah darshakon par apane abhinay kii chhap chhodane main kaamyaab rahe. is film kii safalataa ke baad pradeep kumaar bataur abhinayta film industry main apni pahchaan banane main safal ho gaye.
