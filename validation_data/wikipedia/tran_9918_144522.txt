 tripurasundari das mahavidhyaon main se ek hai. inhen 'mahatripurasundari', shodashi, lalita, leelavati, leelaamati, lalitambika, leeleshi, lileshwari, tathaa rajrajeshwari bhi kehete hai. ve das mahavidhyaon main sabase pramukh devi hai. 
 tripurasundari ke chaar kar darshaae gaye hai. chaaron haathon main pash, ankush, dhanush or baan sushobhit hai. devibhagwat main ye kaha gaya he var dene ke liye sadaa-sarvada tatpar bhagwati maa kaa shrivigrah saumy or hriday dayaa se purna he. jo inkaa aashray lete he, unhen inkaa aashirwad praapt hota he. inaki mahima avarnaneey he. sansar ke samast tantra-mantra inaki aradhana karte hai. prasann hone par ye bhakton ko amuly nidhiyaan pradaan kar detii hai. chaar dishaao main chaar or ek upar kii ore mukh hone se inhen tantra shastron main ‘panchavaktra’ arthath paanch mukhon vaali kaha gaya he. aap solah kalaon se paripurna hai, isliye inkaa naam ‘shodashi’ bhi he.ek baar parvati ji ne bhagwaan shivaji se poocha, ‘bhagwan! aapke dwaara varnit tantra shaastra kii sadhana se jeev ke aadhi-vyaadhi, shok santaap, deenta-hinata to dur ho jaaegi, kintu garbhavas or maran ke asay dukh kii nivritti or moksh pad kii prapti kaa koi saral upaay bataaiye.’ tab parvati ji ke anurodh par bhagwaan shiv ne tripur sundari shrividya sadhana-pranali ko prakat kiya. 
 bhairavayamal or shaktilahari main tripur sundari upasna kaa vistrut varnan miltaa he. rishi durvasa aapke param aradhak the. inaki upasna shri chakra main hoti he. aadiguru shankaracharya ne bhi apane granth soundaryalahari main tripur sundari shrividya kii badi saras stuti kii he. kaha jaataa he- bhagwati tripur sundari ke aashirwad se sadhak ko bhoga or moksh donon sahaj uplabdh ho jate hai.
