 rani gidaalu yaa rani gidinlu bharat kii naga aadhyatmik evam raajnneetik netri thim jinhone bharat main british shashan ke viruddh vidroh kaa netritv kiya. unako bharat sarkaar dwaara samaaj seva ke kshetra main san 1982 main padam bhushan se sammanit kiya gaya tha.
 bharat kii swatantraaa ke liye rani gidinalu ne nagaland main krantikari aandolan chalaaya tha. jhansi kii rani lakshmibai ke samaan hi veertapurna kaary karne ke liye inhen 'nagaland kii rani lakshmibai' kaha jaataa he.
 rani gidinalu kaa janm nangkon, gram rangamai, manipur main hua tha. vah bachapan se hi bade swatantra or swabhimani swabhaav kii thim. 13 varsh kii aayu main vah naga netaa jadonag ke sampark main ain. jadonag manipur se angrezon ko nikaal baahar karne ke praytn main lage hue the. ve apane aandolan ko kriyaatmak rup de pate, usase pehle hi giraftaar karke angrejon ne unhen 29 agast, 1931 ko faansee par lataka diya.
 ab swatantraaa ke liye chal rahe aandolan kaa netritv balika gidinalu ke haathon main aa gaya. usne gandhi ji ke aandolan ke bare main sunakar sarkaar ko kisi prakaar kaa kar na dene kii ghoshnaa kii. usne naagaon ke kabeelon main ekta sthapit karke angrezon ke viruddh sanyukt morcha banane ke liye kadam uthaaye. uske tejasvi vyaktitv or nirbhayata ko dekhakar janajaatiy log use sarvashaktishaalee devi maanane lage the. netaa jadonag ko faansee dene se logon main asantosh vyaapt tha, gidinalu ne use sahi disha kii ore kii modaa. solah varsh kii is balika ke saath keval chaar hazaar sashastr naga sipaahi the. inhen ko lekar bhumigat gidinalu ne angrezon kii sena kaa saamana kiya. vah chhapamar yuddh or shastr sanchaalan main atyant nipun thi. angrej unhen badi khoonkhaar netaa maanate the. duusari ore janata kaa har varg use apana uddharak samajhataa tha.
 is aandolan ko dabaane ke liye angrezon ne vahaan ke kai gaanv jalaakar raakh kar die lekin isse logon kaa utsaah kam nahin hua. sashastr naagaon ne ek din khuleam 'assam rifles' kii sarkari chaowkee par hamalaa kar diya. sthaan badalte, angrezon kii sena par chhapamar prahaar karte hue gidinalu ne ek itnaa bada kila banane kaa nishchay kiya, jisamen uske chaar hazaar naga saathi rah saken. is par kaam chal hi rahaa tha ki 17 april, 1932 ko angrezon kii sena ne achaanak akraman kar diya. gidinalu giraftaar kar lee gayi. un par mukadmaa chalaa or karawas kii sajaa hui. unne chaudaa varsh angrezon kii jail main bitaye.
 1947 main desh ke swatantra hone par hi vah jail se baahar ain. naga kabeelon kii aapasi spardhaa ke kaaran rani ko apane sahyogiyon ke saath 1960 main bhumigat ho janaa padaa tha.
 swatantraaa sangram main sahaspurn yogadan ke liye pradhanmantri kii ore se tamrapatr dekar or raashtrapati kii ore se 'padmabhushan' kii maanad oopaadhi dekar unhen sammanit kiya gaya.
 unki smriti main 1996 main dak tikat bhi jari kiya gaya. 
