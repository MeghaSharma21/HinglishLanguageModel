 nirdeshaank: 31°58′N 77°06′E / 31.97°N 77.10°E / 31.97; 77.10
 kullu bharat ke himachal pradesh praant kaa ek shahar he. kullu ghati ko pehle kulanthpeeth kaha jaataa tha. kulanthpeeth kaa shabdic arth he rahane yogya duniya kaa ant. kullu ghati bharat main devataaon kii ghati rahi he. himachal pradesh main basaa ek khubasurat paryatak sthal he kullu. barason se isaki khubsuurati or hariyaali paryatakon ko apni ore khinchati ai he. vij nadi ke kinare basaa yah sthaan apane yahaan manaae jane vaale rangabirange dashahra ke liye prasiddh he. yahaan 17veen shatabdi main nirmit raghunathji kaa mandir bhi he jo hinduon kaa pramukh tirth sthaan he. silver vaili ke naam se mashhoor yah jagah keval saanskrithik or dharmik gatividhiyon ke liye hi nahin balki adventure sport ke liye bhi prasiddh he.
 kullu garmi ke mausam main logon kaa ek manapsand gantavy he. maidaanon main tapati dhoop se batch kar log himachal pradesh kii kullu ghati main sharan lete hai. yahaan ke mandir, seb ke bagan or dashahra hajaaron paryatakon ko kullu kii ore aakarshith karte hai. yahaan ke sthaneey hastshilp kullu kii sabase badi visheshta he.
 is mandir kaa nirmaan raja jagat singh ne 17veen shatabdi main karavaaya tha. kaha jaataa he ki ek baar unase ek bhayankar bhul ho gai thi. us galati kaa praayshchit karne ke liye unhone is mandir kaa nirmaan karavaaya tha. yahaan shri raghunatha apane rath par virajman hai. is mandir main sthapit raghunatha ji kii pratimaa raja jagat singh ne ayodhya se mangvayi thi. aaj bhi is mandir kii shobhaa dekhte hi banati he.
 kullu se 14 kilometre dur pahari par bana yah mandir yahaan kaa pramukh dharmik sthal he. mandir tak pahunchane ke liye kathin chadhaai chadhani hoti he. yahaan kaa mukhya aakarshan 100 me. lambii dhvaj he. ise dekhakar aisa lragata he maano yah suraj ko bhed rahi ho. is dhvaj ke bare main kaha jaataa he bijli kadakane par isamen jo tarange uthati he ve bhagwaan kaa aashirwad hota he. is dhvaj par lagbhag har saal bijli girti he. kabhi-kabhi mandir ke andar shivaling par bhi bijli girti he jis se shivaling khandit ho jaataa he. pujari khandit shivaling ko makkhan se jodta he jis se shivaling phir saamaanya ho jaataa he. is mandir se kullu or parvati ghati kaa khubsurat najaara dekha ja saktaa he.
 kullu kaa dashahra puure desh main prasiddh he. isaki khaasiyat he ki jab puure desh main dashahra khatm ho jaataa he tab yahaan shuru hota he. desh ke baaki hisson kii tarah yahaan dashahra ravan, meghnath or kumbhakarna ke putalon kaa dahan karke nahin manaaya jaataa. saat dinon tak chalane vaala yah utsav himachal ke logon kii samskruti or dharmik aasthaa kaa pratik he. utsav ke dauraan bhagwaan raghunatha ji kii rathyatra nikaali jaati he. yahaan ke logon kaa maananaa he ki kareeb 1000 devi-devtaa is avasar par prithvi par aakar isamen shaamil hote hai.
 kullu ghati main anek jagah hai jahaan machhlee pakadaney kaa anand uthaaya ja saktaa he. in jagahon main pirady, raisan, kasol nagar or jiya pramukh hai. iske saath hi byas nadi main water rafting kaa majaa liya ja saktaa he. in sabake alaava yahaan trekking bhi kii ja sakati he.
 yah sthaan kareeb 1400 varshon tak kullu kii rajdhani rahi he. yahaan 16veen shatabdi main bane pathar or lakdi ke aaleeshaan mahal aaj hotel main badal chuke hai. in hotalon kaa sanchaalan himachal paryaton nigam karata he. yahaan roosi chitrakaar nicholas roerik kii ek chitra ddeergha he. in sabake alaava yahaan vishnu, tripura sundari or bhagwaan krishna ke pracheen mandir bhi hai.
 jagatsukh kullu kii sabase pracheen rajdhani he. yah vij nadi ke baayin ore nagar or manali ke bich sthit he. yahaan do pracheen mandir hai. pehla chota sa gaurishankar mandir or doosraa sandhya devi kaa mandir he.
 samudr se 2953 me. kii oonchai par sthit is jagah ko indralika ke naam se bhi janaa jaataa he. kaha jaataa he ki maharishi vashishtha ne arjuna ko pashupati astr paane ke liye tap karne kaa paraamarsh diya tha. isi sthaan par arjuna ne indra se yah astr paane ke liye tap kiya tha.
 yahaan shring rishi kaa prasiddh mandir he. inhen rishi kii yaad main yahaan prati varsh may ke maheene main ek utsav kaa aayojan kiya jaataa he. thaharne ke liye peedblyoody kaa rest house uplabdh he.kuch duuri par hi jalori paas he jo banjaar se sirf 19 kilometre dur he jo garmiyon main bhi barf kii chadar se lipt rahta he. yahaan se kuch duuri par siyolsar naam kii jhil he, jodevdaar ke unche-unche pedon ke hare bhare jangal se ghiri hui he jo behd sundar he.
 yah sthaan kullu se 43 kilometre dur he. yah jagah garm pani ke jharne ke liye prasiddh he. hajaaron log is pavitra garm pani main dubkee lagaate hai. yahaan kaa pani itnaa garm hota he ki isamen daal or sabji pakaayi ja sakati hai. yah hinduon or sikhon kaa prasiddh dharmik sthal he. yahaan gurudware ke saath ramchandra or shivaji kaa pracheen mandir bhi he.
 yah sthaan kullu se 25 kimi dur naggar se purv kii or 7 kimi jaakar he. es gaanv se hokar chandrakhni or malana jate he. is gaanv main bahut saare devi devtaa he par iname pramukh bhagwaan shubh narayan he.
 najdiki hawaii adda bhuntar kullu se 10 kilometre dur he. yahaan ke liye dilli se niyamit udaanen hai. bhuntar se kullu ghati ke liye bas or texiyaan mil jaati hai.
 nikatatam relhed kalka, chandigarh or pathankot hai jahaan se kullu sadak ke raste pahunchaa ja saktaa he.
 kullu dilli, ambala, chandigarh, shimla, dehradun, pathankot, dharmashala or dalhousie samet himachal or desh ke anya bhaagon se sadak maarg se judaa hua he. in jagahon se kullu ke liye niyamit rup se basen chalati hai.
