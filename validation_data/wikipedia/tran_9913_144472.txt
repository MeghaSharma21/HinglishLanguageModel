 maingate changneijaing mairi com  jinhen mairi com ke naam se bhi janaa jaataa he, ek bhartiya mahila mukkebaaz hai. ve manipur, bharat kii mul nivasee hai. mairi com paanch baar vishwa mukkebaaji pratiyogita kii vijeta rah chuki hai. 2012 ke landan olympic main unhone kaansya padak jeeta. 2010 ke aishian khelon main kaansya tathaa 2014 ke asian khelon main unhone swarna padak hasil kiya.
 do varsh ke adhyayan protsaahan avkaash ke baad unhone vaapasi karke lagaataar chauthi baar vishwa gaiyr-vyavsaayik boxing main swarna jeeta. unki is uplabdhi se prabhavit hokar eib ne unhen magneficent mairi kaa sambodhan diya.
 unke jivan par ek film bhi bani jiskaa pradarshan 2014 main hua. is film main unki bhoomika priyanka chopra ne nibhaai.
 mairi com kaa janm 1 march 1983 ko manipur ke churaachandpur jile main ek garib kisaan ke parivaar main hua tha. unhone apni praathmik shiksha loktak chrishchiyan model skool or saint haviour skool se puri kii. aage kii padhai ke liye vah aadimajati hai skool, imphal gayin lekin pariksha main fail hone ke baad unhone skool chhod diya or phir rashtriya mukt vidhyalay se pariksha di. mairi com kii ruchi bachapan se hi athletics main thi. unke man main boxing kaa aakarshan 1999 main us samay utpann hua jab unhone khumaan lampak sports complex main kuch ladakiyon ko boxing ring main ladakon ke saath boxing ke daanv-pench aajamaate dekha. mairi com bataati he ki "main vah najaara dekh kar stabdh thi. mujhe laga ki jab ve ladkiyaan boxing kar sakati he to main kyon nahin?"saathi manipuri boxr dingko singh kii safalataa ne bhi unhen boxing kii ore aakarshith kiya.
 mairicom kii shaadi onlar com se hui he. unke junewaan bachche hai.
 mairi com ne san 2001 main pratham baar neshnal vumons boxing championships jiti. ab tak vah 10 rashtriya khitaab jeet chuki he.boxing main desh kaa naam roshan karne ke liye bharat sarkaar ne varsh 2003 main unhe arjuna puraskaar se sammanit kiya evam varsh 2006 main unhe padmashri se sammanit kiya gaya. july 29, 2009 ko ve bharat ke sarvocch khel sammaan rajeev gandhi khel ratna puraskaar ke liye chunin gayin. .
 madhyapradesh ke gwalior main stritv ko nai paribhaasha dekar apane shaury bal se nae pratimaan gadhane vaali vishwa prasiddh mukkebaaz shrimati emasi mairi com 17 june 2018 ko virangana sammaan se vibhooshit kiya gaya. 
