 aadyapakshi yaa orchiopterics pehla gyaat pakshi he. isaki utpatti jurysic kaal main 140 karod varsh pehle hui thi. yah sarisrup evam pakshi varg ke bich ke kadi he. 1.5 feet lambe is jeevashm pakshi main pakshiyon evam dianasor donon ke lakshan thea jo yah pramanit karata he ki pakshiyon kaa vikaas sarisrupon se hua he or madhya main orchiopterics jaise jantu hue. orchiopterics aaj prithvi par jivit nahin he isliye ise luptkadi bhi kehete hai.
 aadyapakshi pakshiyon ke vikaas kaa itihaas anya sabhi jantusamoohon ke vikaas ke itihaas se adhik durbodh he. jis kaal tak bhuvigyaan pahunch sakaa he usamen aadyapakshi kaa koi upyukt pramaan praapt nahin he. pradinuthan ke praarambhik bhaag ke pakshiyon ke jeevashm bahut kam praapt hue hai. khatiyug ke baad keval aath pratinidhi mili hai, parantu sab adarshabhoot nahin hai or apurna bhi hai.
 inamen sabase acha avshesh hasprauranis naamak pakshi kaa he. yah tairanevaali chidiya thi. iske pankh chote the. isaki urosthi par kuta tha. ichthiornis naamak pakshi kaa avshesh bhi acha he. yah kabutar ke baraabar ek choti udanevaali chidiya thi, jiskaa urkut bada tha. in donon chidiyon ke jabadon par purnataya viksit daant the. parantu in donon ke jeevashmon main se koi ek bhi pakshiyon ke vikaas par prakaash nahin daalata. inase yah pataa avashya chalata he ki udana inase pehle prarambh ho chukaa tha. pakshiyon ke vikaas ke adhyayan ke liye puraani chattaanon kaa adhyayan aavashyak he.
 purvi germany ke solanahaafan naamak sthaan par mahasarat kaal kii maheen daanevaali chooney kii chattaane hai. kisi samay main yah pathar litho kii chapai ke liye khoda jaataa tha. in pattharon kaa puraa nirikshan kiya jaataa tha, isliye in par ankit sabhi chihnon kii jaanch hoti rahati thi. san 1861 ke prarambh main ek pathar main par kii ek chhap mili. isse karmchaaree bahut chakit hue. iske kuch samay baad hi pankhons se susajjit ek praani kaa kankal pathar ke bich main mila. yah paapanhim naamak gaanv ke paas langenlaimer heart main mila. paapanhim main doctor arnst habalin rahete the. unhone apane sangrah ke liye donon shilaayein le leen. tatpashchaat harman phon meyar ne parvaali chhap kaa naam orchioptarics lithographika rakhaa. is naam kaa arth he 'litho ke pathar kaa purana par'. duusari shila par ankit jo kankal sahit par kaa chihn tha vah kisi duusare aadyapakshi kaa tha. usamen khopadi spasht nahin thi, parantu pakhan or punch kii chhap bahut acchhee thi.
 yah duusari chhap ek paheli ban gai. isse gyaat hua ki praani coy kii naap kaa rahaa hoga. iskaa kankal sarosrup ke dhang kaa tha, jabadon main daant the tathaa anguliyon main nakh the; parantu haath ke badale nishchit rup se par the. vaigyanikon ne use aadyapakshi ke avshesh ke rup main pahachaanaa. isse kam viksit pakshi kaa koi chihn isse pehle nahin mila tha. is pathar ko baad main british musium ne praapt kar liya.
 san 1877 main orchioptarics kaa ek doosraa praturup ek pathar nikaalane kii khan main mila, jo pehle sthaan se lagbhag das mile dur thi. is sthaan kaa naam bluemanberg tha. is chhap main, jo do pattharon main surakshit he, khopadi kaa chihn bhi he or sab baton main yah landonwaale namoonay se acchhee he. in pattharon ko berlin ke naturgunde musium ne kharid liya.
 orchioptarics ke pattharon kii prapti ke pashchaat inkaa adhyayan prarambh hua. inke adhyayan ke lagbhag 36 prayaas ab tak ho chuke hai. antim prayaas british musium ke sanchaalak sar gavin di bear ne san 1945 main kiya. unhone is adhyayan ke liye eks-re tathaa ultrawilet kirnon kaa bhi prayog kiya.
 sar gavin ke adhyayan ne nimnlikhit baton kii pushti kii he : 
 1. landan musium ke jeevashmon kii caroti main ab tak jitani haddiyon kii gananaa kii gai thi usase ve adhik hai; 
 2. is aviksit pakshi kaa mastishk bahut kuch sarisrup ke mastishk kii tarah tha; 
 3. iske kasheruk ke sire yaa to chapate hai yaa chhichley pyaale ke aakaar ke, arthath ubhayawatal hai; 
 4. urosthi naav ke aakaar kii or kuta -viheen he; kahin mansapeshiyon ke judane ke chihn bhi nahin hai. yadi pankh aadhunik udanevaali chidiyon kii bhanti hote to unamem urakut hota, yaa mansapeshiyon ke judane ke liye ubhare nishaan hote. isse pataa chalata he ki orchioptarics udanevaali chidiya nahin thi, keval sarkanevaali chidiya thi.
 orchioptarics ke sarisrupiy lakshan nimnlikhit hen : 
 1. isaki haddiyaan khokhli yaa vayumay nahin he, 
 2. kasheruka kii banaavat tathaa jod donon sarisrup jaise hai, 
 3.punch lambii he or 20 kasherukon kii bani he, 
 4. agle or pichley pairon kii rachana sarisrup ke pairon jaisi he or anguliyon main nakh hai, 
 5. jabado main daant he, 
 6. pasaliyaan patali hai or unamem ankush pravaradh nahin hote.
 orchioptarics ke pakshivale lakshanon main nimnlikhit pramukh hai 
 1. par; 
 2. vishaakhak naamak asthi upasthit he; 
 3. pair kii pehali angulii peeche kii ore he or anya teen iske virodh main duusari ore hai, jaisaa anya chidiyon main hota he; 
 4. shronimekhala kii bhagasthi peeche kii ore mudi he; 
 5. karpar kii anek haddiyaan aadhunik chidiyon kii haddiyon kii bhaanti judi hai.
 ye mili jule lakshan siddh karte hai ki orchioptarics aadhunik pakshi or sarisrup ke vikaas ke bich kii yojak kadi he. iskaa arth yah nahin ki yah aadha sarisrup or aadha pakshi he, kintu yah ek aisa sarisrup tha, jisane pakshi kii ore viksit hona prarambh kar diya tha; arthath yah aadyapakshi he.
 ab yah prashn uthta he ki orchioptarics ne kis mul kutumb se janm liya tha. iskaa aakaar udanevaale sarisrup arthath terrodactile se miltaa he. parantu terrodactile ke udne kaa dhang bhinn tha or uski haddiyaan bhi bhinn prakaar kii thim. do chote pairon par chalanevaale kuch dianosaur bhi rachana main chidiyon ke nikat aate hai. e apane agle pairon ko prithvi se upar uthaae pichley pairon par daudte the. daudane kaa yah dhang tathaa unke sharir kii rachana yah siddh karti he ki sarisrup tathaa orchioptarics dono kii pitrushrenee ek he.
 yah bhalee bhanti gyaat ho chukaa he ki orchioptarics bhalee bhanti udanevaala pakshi nahin tha. ghaney jangalon ke bade-bade vriksh ise udne kaa avasar nahin dete rahe honge. yah keval ek unche vriksh par chadhakar duusare tak visarpan karata rahaa haaga. peeche ke lambey pair, lambii dum or chapate sirvaali kasherukaayen udne main bilkul sahaayak nahin thim, kintu visarpan main purnataya sahaayak thim.
 sansar ke jeevashmon main orchioptarics ke jeevashmon kaa sthaan mahatvapurn he.Iam Nitin Kumar Meena Mohacha 
 
