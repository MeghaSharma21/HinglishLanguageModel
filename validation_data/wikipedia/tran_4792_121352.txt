 buudhvaar saptaah kaa chauthaa din he. yah mangalvaar ke baad or brihaspativaar se pehle aata he. buudhvaar kaa yah naam budh se padaa he jiskaa matlab ek hindu devtaa se he.
 buddhavaar vratakatha
 ek samay kisi nagar main ek bahut hi dhanwaan sahukaar rahata tha. sahukaar kaa vivaah nagar kii sundar or gunvanti ladki se hua tha. ek baar wo apni patni ko lene buudhvaar ke din sasuraal gaya or patni ke mata-pita se vidaa karaane ke liye kaha. mata-pita bole- betaa aaj buudhvaar he. buudhvaar ko kisi bhi shubh kaary ke liye yatra nahin karte. lekin vah nahin mana or usne vaham kii baton ko na maanane kii baat kahi.donon ne baiylgaadee se yatra prarambh kii. do kos kii yatra ke baad uski gaadi kaa ek pahiyaa tut gaya. vahaan se donon ne paidal hi yatra shuru kii. raste main patni ko pyaas lagi to sahukaar use ek ped ke neeche baitaakar jal lene ke liye chalaa gaya. thodi der baad jab wo kahin se jal lekar waapas aayaa to vah buree tarah hairaan ho uthaa, kyonki uski patni ke paas uski hi shakl-surat kaa ek doosraa vyakti baitha tha. patni bhi sahukaar ko dekhakar hairaan rah gai. vah donon main koi antar nahin kar pai. sahukaar ne us vyakti se poocha- tum koun ho or meri patni ke paas kyon baithe ho. sahukaar kii baat sunakar us vyakti ne kaha- are bhai, yah meri patni he. main apni patni ko sasuraal se vidaa kara kar laayaa hum, lekin tum koun ho jo mujhase aisa prashn kar rahe ho?sahukaar ne lagbhag cheekhte hue kaha- tum zarur koi chor yaa thag ho. yah meri patni he. main ise ped ke neeche baitaakar jal lene gaya tha. is par us vyakti ne kaha- are bhai, jhooth to tum bol rahe ho. patni ko pyaas lagane par jal lene to main gaya tha. main to jal laakar apni patni ko pilaa bhi diya he. ab tum chupchaap yahaan se chalate bano nahin to kisi sipaahi ko bulaakar tumhen pakadava duungaa.donon ek-duusare se ladane lage. unhen ladate dekh bahut se log vahaan ekatra ho gaye. nagar ke kuch sipaahi bhi vahaan aa gaye. sipaahi un donon ko pakadakar raja ke paas le gaye. sari kahani sunakar raja bhi koi nirnay nahin kar paaya. patni bhi un donon main se apane vaastavik pati ko nahin pahchaan paa rahi thi. raja ne un donon ko karagaar main daal dene ko kaha. raja ke faisle ko sunakar asli sahukaar bhaybheet ho uthaa. tabhi akashwani hui- sahukaar tuune mata-pita kii baat nahin maani or buudhvaar ke din apni sasuraal se prasthaan kiya. yah sab bhagwaan budhdev ke prakope se ho rahaa he.sahukaar ne bhagwaan budhdev se prarthana kii ki he bhagwaan budhdev mujhe kshamaa kar dijie. mujhase bahut badi galati hui. bhavishya main ab kabhi buudhvaar ke din yatra nahin karuunga or sadaiv buudhvaar ko aapkaa vrath kiya karuunga. sahukaar kii prarthana se prasann hokar bhagwaan budhdev ne use kshamaa kar diya. tabhi doosraa vyakti raja ke saamne se gaayab ho gaya. raja or duusare log is chamatkaar ko dekhakar hairaan ho gaye. bhagwaan budhdev kii anukampaa se raja ne sahukaar or uski patni ko sammanpurvak vidaa kiya.kuch dur chalane par raste main unhen baiylgaadee mil gai. baiylgaadee kaa tutaa hua pahiyaa bhi judaa hua tha. donon usamen baithkar nagar kii ore chal die. sahukaar or uski patni donon buudhvaar kaa vrath karte hue anandpurvak jivan-yaapan karne lage. bhagwaan budhdev kii anukampaa se unke ghar main dhan-sampatti kii varsha hone lagi. jald hi unke jivan main khushiyaan hi khushiyaan bhar gai. buudhvaar kaa vrath karne se stri-purush ke jivan main sabhi mangalakamanaayen puri hoti heâ€¦.
