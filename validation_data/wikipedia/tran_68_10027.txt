 jo bhugtan vishesh rup se aadmi yaa sthapana dwaara kisi sampatti,patent,franchise,copirite yaa prakritik suvidha ke maalik ko di jaati hai, taaki uskaa upyog apane laabh ke liye kar sake use roylty kahan jaataa hai. jo bhugtan kisi sampatti yaa 'intelexual property' ke lagaataar upyog karne keliye diya jaataa hai, use roylty kehete hai. roylty zyaadaatar tab diya jaataa hai jab ek avishkaarak yaa maalik apni sampatti kisi dusre party ko bechnaa chahta ho taaki us sampatti ke adhiktar upyog se, ve roylty kama sake. roylty aksar maalik kii sampatti kaa upyog karke praapt rajasav kaa ek pratishat ke rup main vyakt kiya jaataa hai, lekin ek vyavastha kii vishisht jaruraton ko puraa karne ke liye baatcheet kii ja sakati he. ek avishkaarak yaa maalik ko yah suvidha utpann ho sakati hai or iskaa prayog aksar tel or sangeet ke udyog main paaya jaataa hai.
 tel or khanij sansadhano ke maalik, dusre party ko apane sansadhano kaa istamaal karne kii ijazat dete hai or badale main ve mul bhav yaa munaafe par ek bhaag roylty ke rup main lete hai. jab kisi praant yaa desh ke sarkaar in sansadhano ke maalik hote hai, tab saare niyam viniyamit he. roylty bhugtan ke dar kai deshon or vyapaariyon dwaara unke praant main tay kii jaati hai. jangal sambhandit roylty ko 'stempej' kahan jaataa hai.patent-roylty kii sahaayta se patent ke maalik ko apane patent dwaara hue laabh kaa ek hissaa milegaa or is adhikaar kii suraksha us desh ke adhikari karenge jahaan patent liya gaya tha. agar kisi ne bina muaavja patent kaa upyog kiya to mukadmaa chalegaa or niyam ulanghan karne ke liye us vyakti athwa sanstha ko jail main sazaa kaatani padegi yaa maudrik nuksaan dena padegaa. roylty kaa bhugtan karke log patent kii sahaayta se utpaadan kar sakate sakate hai, uskaa upyog kar sakate hai,bikri yaa phir us patent kaa vigyaapan kr sakate hai.
 pratilipyadhikaar yaa copirite roylty ke niyam ke madhyam se ek vyakti apane sampatti kii raksha kar saktaa hai, kyonki yah niyam maalik ko adhikaar detaa hai ki koi bhi vyakti unke avishkaaro kii nakal na kar sake. pustakon ke lekhak apni kitaab kaa copirite prakaashak ko bech sakate hai or har bechin hui kitaab par prakaashak unhen roylty dete hai. britain main saamaanya rup se lekhakhon ko 10 pratishat roylty diya jaataa hai. sangeetkaar ko di jane vaali roylty dusre intelexual sampatti se alag hai,is arth main kii unhen apane sangeet ke upyog par puraa adhikaar hai.recording companiya or sangeet ke kalakaaron ko ek alag tarah kaa roylty miltaa hai,gaanon kii bikri or downloads ke madhyam se. sangeet ke udyog main kai prakaaron ke roylty kaa bhugtan kiya ja saktaa hai, jaise kii -
 roylty, technology or do partiyon ke sanghatan se sambhandhit ho sakati hai. bhagidhaari roylty main,ek party kisi dusre party ke saath rahasyamay jaankaree kaa batwaaraa karnaa hi nahin hai balki usase badkar unka sambhand hai. iske mul rup se teen prakaar hai- 'joint venture','franchaiz' or 'samrik sanghatan'. 'joint venture' main companiyaan lambe samay se ek uddeshy ke saath sampark karti hai. joint venture aupchaarik rup kaa ek sanghathan hai. joint venture main companiya utpaadan kii bikri yaa seva kaa praayojan karte hai or ve us desh ke niyamo kaa paalan karte hai, jahaan ve sthit hai. 'franchizaing' kaa arth hai ki kisi trademark vastu yaa utpaadan kaa istamaal kisi dusre vyapaaree dwaara karnaa or is tarah kaa bijanas model 'mek donalds' karata hai. fraanchiser kai upadesh or sharte in franchizi vyapaariyon ko detii hai or agar in sharto kaa ulanghan in partiyon ne kiya to unke license ko ve waapas le sakate hai or sara nuksaan in frenchiji partiyon ko dena padegaa.'samrik sanghathan' main do partia ek pariyojna se sambhandit hai or tab prakat hota hai jab do yaa adhik partia kisi pariyojna, utpaadan yaa seva ke prayojan ke liye ek saath aate hai. naam se pataa chalata hai ki ye un partiyon kaa sanghathan hai jinaki aam taur par jamati na ho or sirf kisi pariyojna yaa munafa badaane ke liye ek saath kaam kar rahe hai.
