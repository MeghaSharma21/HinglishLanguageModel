 betaa sataae, jiskaa bair naam bhi yahi he, sitas taramandal kaa sab se roshan tara he or prithvi se dikhne vaale sabhi taron main se 50vaan sab se roshan tara he. yah hamase 96 prakaash-varsh kii duuri par sthit he or prithvi se iskaa ausat saapeksh kantimaan +2.04 he. akaash ke jis kshetra main yah nazar aata he usamen or koi roshan taare nahin hai, jis vajah se ise aasaani se dekha ja saktaa he.
 betaa sataae ko angrezi main kabhi-kabhi "danab kytos" kaha jaataa he. yah naam arabi bhashaa ke "al-zanab al-ketos al-janub" se liya gaya he jiskaa arth "sitas kii dakshini dum" he. ise "diphda" bhi kaha jaataa he. yah naam bhi arabi se liya gaya he. arabi main iskaa naam "ad-dafda at-tani" tha, jiskaa arth "doosraa mendhak" he. is naam ke sandarbh main "pehla mendhak" minasy tara tha.
 betaa sataae ek K or G shreniyon ke bich kaa naarangi daanav tara he. aupchaarik rup se ise K0 III kii shrenee di gai he. isaki sataha kaa taapmaana lagbhag 4,800 calvin anumaanit kiya gaya he jo hamaare suraj se zaraa kam he. iskaa dravyaman hamaare suraj ke dravyaman kaa 3 guna he, lekin vyas suraj ke vyas kaa 17 guna he. isaki nihit chamak hamaari suraj kii chamak kii 145 guna anumaanit kii gai he. is taare kii umr lagbhag 10 karod varsh he. iske adhyayan se prathit hota he ki kabhi yah ek mukhya anukram tara hua karata tha jo ab phool rahaa he or bhavishya main ek laal daanav tara ban jayega.
