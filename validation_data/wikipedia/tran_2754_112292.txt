 shweta venkat mathew,
 newton film ko bharat kii taraf se videshi bhashaa main sarvshereshth film ke auskar sammaan ke liye aadhikarik entry mili thi. haalanki ye film apni shrenee main sarvshereshth 9 filmon main jagah banane main naakaam rahi or puraskaar kii daud se baahar ho gai. yah film naksal prabhavit ilaake main saalon baad ellection karaane jaise vishay par banaai gai film he. is film main rajkumaar raav, pankaj treepathi, sanjay mishra, anjali patil jaise kalakaar hai. film main rajkumaar raav or pankaj treepathi samet sabhi kalakaaron kii acting kii kaaphi tarif ho rahi he. 'newton' ko film federation of india kii taraf se auskar awords main 'best forin film' kii shrenee ke liye bheji jayega. ye film 22 sitambar 2017 ko kareeb 350 screens par relies hui he. 
 newton kumaar jo ki dalit samudaay se he or nayaa bhartee hua sarkari clerk he, use chunavi duty par chhattisgarh ke naksal prabhavit junglee ilaake main bheja gaya he. suraksha balon kii udaseenta or naksali chhapamaron ke hamale ke sambhavit khataron ke bich tamaam vipareet paristhitiyon main wo apni ore se nishpaksh matdaan karwaane kii koshish karata he. lekin baavjood iske jab matadaata matdaan ke liye nahi aate to use ye dekhakar ghor niraashaa hoti he. baad main jab ek videshi samvaadadaata us matdaan centre par pahunchataa he to surakshakarmi gaanv waalon ko matdaan karne ke liye jabardasti vahaan laane koshish karte hai. newton ko jaldi is baat kaa ehsaas ho jaataa he ki gaanv waalon ko matdaan kii ahmiyat ke bare main kuch pataa hi nahin he. wo gaanv waalon ko matdaan ke mahatv ke bare main samajhane kii koshish karata he lekin suraksha adhikari use bagal main dhakka dekar gaanv waalon ko samajhaata he ki voting mashin ek khilonaa he. ye dekhakar videshi patrkaar ko bharat ke loktantr ke bare main ek mjedaar khabar mil jaati he. newton kumaar voting puri hone tak apni duty par mustaid rahane kii koshish karata he lekin isi dauraan naksali hamale ke bich use apni jaan bachaane ke liye bhaagane par majaboor hona padataa he. tabhi use pataa chalata he ki ye hamalaa bhi police dwaara hi suniyojit kiya gaya tha. baad main matdaan centre kii ore lautate samay use jangal main chaar gramin milte hai jinase wo mashin main vot dalwane kii koshish karata he lekin uske saath chal rahe suraksha adhikari ko is kaam ko lekar anmana sa he or newton ko aisa karne se roktaa he. newton apni duty ko gambhirtha se lete hue suraksha adhikari kii bandook chhinakar use matdaan ke baaki bache do minute tak bandook kii nok par rakhata he taaki gaanv vaale matdaan kar saken. lekin baad main surakshakarmi use buree tarah se peetate hai. iske baad film junglee ilaake main khanan gatividhiyon ke shats dikhaati hui samaapt hoti he.
 newton film ko berlin antarrashtriya film samaaroh main shandaar pratikriya mili or darshakon ne ise jamkar saraahaa. ise film samaaroh main sarvshereshth film kaa puraskaar bhi mila. hafington post ne film kii prashansa karte hue likhaa newton vidrohi ilaake main loktantr kii suraksha ke liye ek noujvaan clerk kii hridayasparshi or preranadai gaatha he. is film ko 90wein auskar sammaan samaaroh ke liye bharat kii ore se aadhikarik film ke rup main shaamil kiya gaya he, jiskaa nirnay 4 march 2018 ko los angelis, california main kiya jayega.newton bharat kii pehali film he jise centre sarkaar kii ore se 1 karod rupee kaa anudaan praapt hui.newton ko samikshakon dwaara score ke rup main 10 main se 7.5 ank praapt hue hai.
 newton ne bharat main pehle saptaah main 11.75 karod rupee kii kamai kii. is film ne apni duusari saptahanth main 3.75 karod rupee kamaaye, jisase kul milakar 15.50 karod rupee ho gaye.
 film ke relies hone or auskar main bharat kii aadhikarik film ke rup main namakan ke baad is film kii irani film 'sicret bailat' se samanta ke kaaran kaaphi aalochana hui. jawaab main film nirmaataa anuraag kashyap ne kaha ki newton sicret bailat kii vaise hi nakal he jaise hindi 'film vatan ke rakhwale' kii nakal 'da avangers' he.haalanki baad main film 'sicret bailat' ke nirmaataa-nirdeshak ne safai pesh karte hue kaha ki 'newton' unki film kii nakal nahin he.
