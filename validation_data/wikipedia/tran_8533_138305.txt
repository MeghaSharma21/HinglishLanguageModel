 asadha maas kii poornima ko guru poornima kehete hai. is din guru puja kaa vidhaan he. guru poornima varsha ritu ke armbh main aati he. is din se chaar maheene tak parivrajak sadhu-sant ek hi sthaan par rahakar gyaan kii ganga bahaate hai. ye chaar maheene mausam kii drushti se bhi sarvshereshth hote hai. na adhik garmi or na adhik sardi. isliye adhyayan ke liye upyukt maane gaye hai. jaise surya ke taap se tapt bhoomi ko varsha se sheetaltaa evam fasal paidaa karne kii shakti milti he, vaise hi guru-charnon main upasthit saadhakon ko gyaan, shaanti, bhakthi or yoga shakti praapt karne kii shakti milti he.
 yah din mahabharat ke rachayita krishna dwaipayan vyas kaa janmdin bhi he. ve sanskrit ke prakand vidwaan the or unhone chaaron vedon kii bhi rachana kii thi. is kaaran unka ek naam veda vyas bhi he. unhen aadiguru kaha jaataa he or unke sammaan main guru poornima ko vyas poornima naam se bhi janaa jaataa he. bhaktikaal ke sant gheesadas kaa bhi janm isi din hua tha ve kabirdaas ke shishy the.
 shastron main gu kaa arth bataaya gaya he- andhkaar yaa mul agyaan or ru kaa kaa arth kiya gaya he- uskaa nirodhak. guru ko guru isliye kaha jaataa he ki vah agyaan timir kaa gyananjan-shalaka se nivaaran kar detaa he. arthath andhkaar ko hataakar prakaash kii ore le jane vaale ko 'guru' kaha jaataa he.
 guru tathaa devtaa main samanta ke liye ek shloke main kaha gaya he ki jaisi bhakthi kii aavashyaktaa devtaa ke liye he waisi hi guru ke liye bhi. balki sadguru kii krupa se ishwar kaa saakshaatkaar bhi sambhav he. guru kii krupa ke abhaav main kuch bhi sambhav nahin he.
 asadha maas kii poornima ko guru poornima kehete hai. is din guru puja kaa vidhaan he. guru poornima varsha ritu ke armbh main aati he. is din se chaar maheene tak parivrajak sadhu-sant ek hi sthaan par rahakar gyaan kii ganga bahaate hai. ye chaar maheene mausam kii drushti se bhi sarvshereshth hote hai. na adhik garmi or na adhik sardi. isliye adhyayan ke liye upyukt maane gaye hai. jaise surya ke taap se tapt bhoomi ko varsha se sheetaltaa evam fasal paidaa karne kii shakti milti he, vaise hi guru-charnon main upasthit saadhakon ko gyaan, shaanti, bhakthi or yoga shakti praapt karne kii shakti milti he.
